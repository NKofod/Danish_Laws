INTERN KONTROL- OG REVISIONSVIRKSOMHED INDEN FOR FORSVARSKOMMANDOENS OMRÅDE.
Ref.: a. Økonomiministeriets bekendtgørelse nr. 489 af 24 JUN 1991 om  

 revision af statens regnskaber mm., jf. lov nr. 321 af 26 JUN 1975  

 (rigsrevisorloven) med de ændringer og tilføjelser, der følger af lov nr. 245  

 af 22 APR 1991. b.
Rigsrevisionens bekendtgørelse nr. 337 af 24 JUN 1977 om  

 afholdelse af kasse- og beholdningseftersyn ved statens kasser m.fl. c.
KFF  

 B.5-39, JUN 1992, Cirkulære om retningslinier for Forsvarets Interne  

 Revisions og Farvandsvæsenets Interne Revisions samarbejde med  

 Forsvarsministeriet og de institutioner de reviderer, bilagt Aftale af 04 SEP  

 1991 mellem Forsvarsministeren og Rigsrevisor om intern revision på  

 Forsvarsministeriets område. d.
FKODIR LE.121-4, MAJ 1991, Direktiv for  

 kontrol i forsvaret. e.
Regnskabsinstruks for Forsvarskommandoens ansvarsom  

 råde i FKOBST SUP 560-4 bd. 1., kap. 4., afsnit IV. f.
FKOBST 607-5, JAN  

 1993, Bestemmelse for forsvarets forsyningsforvaltningskontrol. g.
KFF B.7-5,  

 JUL 1989, Cirkulære om underretning af Rigsrevisionen når der rejses auditør-  

 eller politi- sag, der har betydning for Rigsrevisionens arbejde. h.
FKOPLAN  

 OD.305-5, JAN 1991, Rapport om særlige hændelser/operationer.
 Bilag: 1. Ref. a. 2. Ref. b.
FORMÅL 1. I overensstemmelse med retningslinierne i  

 Økonomiministeriets bekendtgørelse om revision af statens regnskaber, ref.  

 a., Rigsrevisionens bekendtgørelse om afholdelse af kasse- og  

 beholdningseftersyn ved statens kasser m.fl., ref. b., samt den i henhold til  

 ref. a. indgåede aftale mellem Forsvarsministeren og Rigsrevisor om intern  

 revision på Forsvarsministeriets (FMN) område, ref. c., fastsætter denne  

 bestemmelse regler og principper for intern kontrol og revision inden for  

 Forsvarskommandoens (FKO) område.
GENERELT 2. Revision og forvaltningskontrol inden for FKO  

 område gennemføres, jf. ref. d., som led i den samlede kontrolvirksomhed, der  

 desuden omfatter inspektion og rapportering.
 3. Revisionen gennemføres som henholdsvis ekstern og  

 intern revision.
 Den eksterne revision, herunder den centrale lønrevision og  

 bevillingskontrollen, varetages af Rigsrevisionen (RR) i overensstemmelse med  

 ref. a.
 Den interne revision tilrettelægges og gennemføres af Forsvarets Interne  

 Revision (FIR) i overensstemmelse med ref. c.
 Som led i kontrolvirksomheden og til støtte for revisionsvirksomheden  

 gennemføres chefeftersyn på kasse- og regnskabsområdet,  

 forsyningsforvaltningskontrol på materielområdet samt Forsvarets  

 Forvaltningsinspektørs (FFI) forvaltningsfaglige inspektioner på særlige  

 områder.
 4. I tilslutning til formålsbeskrivelsen, jf. pkt. 1,  

 redegøres i det følgende for - RR virksomhed, - FIR virksomhed, -  

 chefeftersyn, - udøvelse af forsyningsforvaltningskontrollen, samt - FFI  

 virksomhed.
Chefeftersyn, forsyningsforvaltningskontrol og FFI virksomhed, behandles i  

 det omfang, det er hensigtsmæssigt for beskrivelsen af den samlede interne  

 kontrol- og revisionsvirksomhed inden for FKO område.
I øvrigt henvises til  

 de særlige bestemmelser for disse tre områder.
 Herudover fastlægges retningslinier for rapportering om væsentlige  

 uregelmæssigheder, der konstateres i forbindelse med kontrol og revision,  

 herunder også forhold, som kan formodes at påkalde sig interesse uden for  

 forsvaret.
RIGSREVISIONEN 5 RR er, jf. ref. a., ansvarlig for revision af statens regnskaber,  

 herunder den samlede revision af Forsvarsministeriets (FMN) område.
RR er  

 uafhængig ved udførelsen af revisionen.
 6. Opgaver.
 RR hovedopgaver inden for FMN område omfatter revision og  

 regnskabsgennemgang, herunder bevillingskontrol og udførelse af større  

 undersøgelser.
Ved revisionen efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt indgåede aftaler og  

 sædvanlig praksis.
Endvidere foretages en vurdering af, hvorvidt der er taget  

 skyldige økonomiske hensyn ved forvaltningen af de midler og driften af de  

 institutioner, der er omfattet af regnskabet.
 RR afgiver beretning til statsrevisorerne om sager, som RR under hensyn  

 til deres økonomiske eller principielle betydning finder anledning til at  

 fremdrage.
RR bistår statsrevisorerne ved deres gennemgang af statsregnskabet.
RR  

 foretager undersøgelser og afgiver beretning vedr. forhold, som  

 statsrevisorerne ønsker belyst.
 7. Kompetence.
 I overensstemmelse med ref. a. kan RR forlange meddelt alle sådanne  

 oplysninger, herunder adgang til edb-systemer, dokumenter, registreringer,  

 beholdninger mv., som skønnes af betydning for RR revisionsopgaver.
 RR kan til enhver tid foretage revision og regnskabsgennemgang på det  

 sted, hvor regnskaberne føres, eller hvor det nødvendige materiale i øvrigt  

 findes.
 RR fastsætter bestemmelser om afholdelse af kasse- og beholdningseftersyn,  

 jf. ref. a. § 14 og ref. b..
Ved udøvelsen af ovennævnte revision præsenterer RR repræsentanter sig med  

 RR legitimationskort eller sikkerhedslegitimation.
For så vidt angår adgang  

 til materiale af klassifikationsgrad højere end TIL TJENESTEBRUG, vil RR  

 repræsentanter få udstedt legitimationskort af Forsvarets  

 Efterretningstjeneste.
 8. Relationer til den interne revision.
 I henhold til ref. a., § 9 er der indgået aftale mellem Forsvarsministeren  

 og Rigsrevisor om intern revision på FMN område (bilag til ref. c.). Aftalen  

 omfatter den finansielle revision og beskriver FIR organisatoriske placering,  

 ansvarsområde, opgaver samt samarbejde med RR.
 RR fører tilsyn med forsvarets interne revision og kan som led heri udføre  

 selvstændig revision eller revision i samarbejde med FIR.
 Den centrale lønrevision udføres af RR, ligesom RR bevillingskontrol og  

 udførelse af større undersøgelser inden for FMN område ikke berøres af  

 ovennævnte aftale.
 9. Relationer til FKO.
 FKO skal holde RR underrettet om alle bestemmelser vedr. regnskabsforhold  

 og andre forhold, der skønnes af betydning for revisionen.
 Henvendelser fra RR foretages, afhængig af sagens omfang og karakter, til  

 - regnskabsførende institutioner (RI), - operative kommandoer og  

 materielkommandoer, - FFI, - FIR, - FKO, eller - FMN.
FKO udtaler sig i sager, der ikke finder deres løsning gennem  

 kommunikationen mellem RR, RI og kommandomyndighederne.
Sager, som ikke løses  

 ved drøftelser mv. mellem RR og FKO, vil normalt blive forelagt FMN til  

 udtalelse.
 RR bemærkninger vedrørende revision og gennemgang af regnskaber skal  

 besvares inden seks uger fra modtagelsen, medmindre RR tillader en længere  

 frist.
 Såfremt RR ønsker at udarbejde en beretning i henhold til ref. a., § 17,  

 om forhold, der er af særlig økonomisk eller principiel betydning, vil FMN og  

 FKO blive orienteret om arbejdets formål og iværksættelse, herunder om RR i  

 forbindelse med sagen vil rette henvendelse til FMN, FKO og underlagte  

 myndigheder m.fl.
 Alle henvendelser, beretninger mv. fra RR og besvarelser til RR vedrørende  

 sådanne koordineres af FMN i samarbejde med FKO.
 10. RR og RI orientering af myndigheder i forbindelse med revision.
 I forbindelse med revision af RI vil RR sædvanligvis, såfremt det drejer  

 sig om revisionsspørgsmål, der har givet anledning til væsentlige  

 bemærkninger, sende skrivelser adresseret RI til efterretning for vedkommende  

 niveau II myndighed, FFI, FKO og FMN.
 Alle skrivelser fra en RI til RR, som er afledt af en henvendelse fra RR,  

 skal af vedkommende RI sendes til efterretning for de myndigheder, der  

 optræder som efterretningsadressater på pågældende RR henvendelse.
FORSVARETS INTERNE REVISION 11. Grundlag.
 FMN retningslinier for FIR samarbejde med FMN og de reviderede  

 institutioner er udsendt ved ref. c. bilagt den mellem Rigsrevisor og  

 Forsvarsministeren indgåede aftale om intern revision på FMN område.
 Den interne revision indgår jf. aftalen i FMN overordnede økonomistyring.
FIR samarbejder med RR om revision af regnskaber for institutioner under  

 FMN.
Aftalen omfatter den finansielle revision, idet dog lønrevision samt  

 bevillingskontrol varetages af RR.
Herudover fastslår aftalen bl.a.: a.
FIR udgør en selvstændig enhed, der  

 indgår organisatorisk i FKO Kontrolstab. b.
FIR arbejdsområde omfatter FKO  

 med alle underliggende enheder, Forsvarets Bygningstjeneste (FBT),  

 Hjemmeværnet (HJV) og Nyboders Kommandantskab.
Revision af de af FBT og HJV  

 aflagte regnskaber udføres på de respektive institutionschefers vegne.
 Henvendelser fra FIR foretages, afhængig af sagens omfang og karakter,  

 direkte til RI, NIV II, FKO, FMN eller RR.
 Behandlingen af FIR sager finder sted efter samme retningslinier, som er  

 fastsat for behandlingen af RR sager.
 12. Ansvar.
 FIR er ansvarlig for tilrettelæggelse, koordination og gennemførelse af  

 intern revisionsvirksomhed inden for FKO område samt for rapportering i  

 tilslutning hertil.
 13. Kompetence.
 FIR er organisatorisk uafhængig for så vidt angår planlægning,  

 prioritering, tilrettelæggelse og gennemførelse af revisionen.
 Personale i FIR må ikke deltage i arbejde, der er uforeneligt med de krav,  

 som stilles til personalets varetagelse af revisionsmæssige opgaver.
 FIR har, i overensstemmelse med forsvarets almindelige  

 sikkerhedsbestemmelser, adgang til alle oplysninger, herunder edb- systemer,  

 dokumenter, registreringer, beholdninger mv., som efter FIR skøn er af  

 betydning for løsning af revisionsopgaven.
 FIR personale er tildelt et af FKO udstedt bemyndigelseskort, der sammen  

 med forsvarets identitetskort giver adgang til samtlige tjenestesteder, der  

 hører under FKO område.
 14. Revisionsprincipper.
 Intern revision udføres under iagttagelse af principperne for god  

 offentlig revisionsskik, jf. ref. a., § 3. I henhold hertil efterprøves bl.a.  

 om regnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger/rammer,  

 love og andre forskrifter samt med indgåede aftaler og sædvanlig praksis.
 15. Revisionsopgaver.
FIR revision gennemføres ved anmeldte eller uanmeldte revisionsbesøg samt  

 ved gennemgang af rekvireret bilagsmateriale mv. fra myndighederne.
Endvidere  

 anvendes rapporter og udskrifter fra Forsvarets økonomi- og regnskabssystem  

 (FØRST).
 FIR skal ved revisionen efterprøve, om regnskaberne er retvisende, og  

 påse, at der foreligger ajourførte og dækkende beskrivelser for de relevante  

 forretningsgange og edb-systemer med en efter forholdene rimelig og  

 forsvarlig intern kontrol.
 FIR skal påse, at forretningsgangene efterleves, samt at de interne  

 kontrolforanstaltninger fungerer tilfredsstillende.
 FIR kan foretage uanmeldte beholdningseftersyn samt lade sig repræsentere  

 ved kasse- og beholdningseftersyn, der foretages af andre myndigheder.
 FIR skal påse, at de administrative systemer, herunder interne  

 kontrolsystemer, fungerer tilfredsstillende, og at de sikrer en effektiv  

 styring af myndighedernes aktiviteter.
 FIR kan i et vist omfang rådgive og vejlede myndighederne med hensyn til  

 regnskabsmæssige spørgsmål samt forretningsgange mv.
 16. Revisionsplanlægning.
FIR udarbejder hvert år planer for revisionens gennemførelse.
Med henblik  

 på eventuel fremsættelse af forslag til ændringer sendes planerne, inden  

 udgangen af OKT, i året før revisionen finder sted, til FMN, RR og FKO.
FMN og FKO kan anmode FIR om at udføre undersøgelser af revisionsmæssig  

 karakter.
FIR afstemmer sine planer i overensstemmelse hermed.
 FIR udarbejder til egen brug detaljerede instrukser og beskrivelser for  

 revisionsarbejdets udførelse.
 FIR skal på det tidligst mulige tidspunkt inddrages i planlægning og  

 ændring af regnskabssystemer, samt i tilrettelæggelse af de forretningsgange  

 og edb-systemer, der er nævnt i pkt. 15.
 FIR skal medvirke til en koordinering af RR og FIR arbejde med henblik på  

 at undgå overlapning og sikre bedst mulig udnyttelse af de ressourcer, der  

 anvendes til revisionsformål.
 17. Rapportering.
 FIR rapportering er fastlagt i overensstemmelse med ref. c.
Under udførelse af revision/eftersyn rapporterer FIR umiddelbart til den  

 pågældende myndighed om, hvorvidt forretningsgange og interne  

 kontrolforanstaltninger fungerer tilfredsstillende.
Myndigheden gøres herved  

 så tidligt som muligt opmærksom på forhold, der kræver korrigerende  

 indgriben.
 Efter udført revision/eftersyn rapporterer FIR direkte til myndigheden i  

 form af en skrivelse, der redegør for den udførte revision og de  

 bemærkninger, den måtte have givet anledning til.
 FIR skønner i tilslutning hertil i hvilket omfang, der er behov for at  

 orientere niveau II myndigheden, FFI, FKO, FMN samt RR om de ved  

 revisionen/eftersynet konstaterede forhold.
 Svarfristen på FIR anmodning om tilbagemelding fra myndigheden sættes til  

 6 uger fra modtagelsen af FIR skrivelse, medmindre FIR tillader en længere  

 frist.
FIR foretager halvårligt skriftlig rapportering til FKO, FMN og RR om de  

 revisioner og eftersyn, der er foretaget.
Rapporten skal sammenfattende  

 redegøre for de udførte revisioner og de konklusioner, de har medført, samt  

 om de FIR tildelte ressourcer er tilstrækkelige for en tilfredsstillende  

 løsning af den samlede revisionsopgave.
CHEFEFTERSYN 18. Kasserne ved forsvarets RI er omfattet af  

 rigsrevisorloven, ref. a., og den af RR udsendte bekendtgørelse om afholdelse  

 af kasse- og beholdningseftersyn, ref. b.
 I henhold hertil varetages revision og kasseeftersyn af RR eller, jf. ref.  

 c., af FIR.
19. Herudover påhviler det, jf. ref. e. pkt. 21.,  

 chefen for RI, eller en af chefen udpeget, at foretage chefeftersyn mindst en  

 gang om året.
Det skal fremgå af lokale bestemmelser, såfremt chefen har  

 udpeget en ansvarlig for gennemførelse af chefeftersyn.
 20. Chefeftersyn omfatter kontrol med beholdningernes  

 tilstedeværelse samt godkendelse af regnskabet jf. ref. e. pkt. 25. og 26.
 Som en del af chefens eftersynspligt kan chefen for RI pålægge  

 regnskabsføreren jævnligt at foretage uanmeldt kontrol af tilstedeværelsen af  

 den kontante beholdning samt afstemning af beholdningen i pengeinstitut og i  

 Girobanken.
 21. De nærmere bestemmelser for chefeftersyn,  

 kasseeftersyn, afstemninger, kontrol mv. fremgår af ref. e.
FORSYNINGSFORVALTNINGSKONTROL 22. Formål og funktion.
Revision af statens regnskaber omfatter, jf. ref. a. § 3., en vurdering  

 af, hvorvidt der er taget skyldige økonomiske hensyn ved forvaltningen af de  

 midler og driften af de institutioner, der er omfattet af regnskabet.
Med  

 baggrund heri samt i RR bekendtgørelse om kasse- og beholdningseftesyn, ref.  

 b., har forsyningsforvaltningskontrollen, som led i den samlede  

 kontrolvirksomhed inden for forsvaret, til formål at sikre, at der inden for  

 området materiel- og forsyningsforvaltning opnås bedst mulig udnyttelse af de  

 rådige ressourcer, og at forvaltningen sker under overholdelse af gældende  

 bestemmelser.
 Forsyningsforvaltningskontrollen omfatter administrative  

 kontrolforanstaltninger samt beholdningskontrol for så vidt angår  

 forvaltningen af materiel og forsyninger.
 De nærmere bestemmelser for forsyningsforvaltningskontrollen fremgår af  

 ref. f.
 23. Ansvar.
Forsyningsforvaltningskontrollen indgår som en integreret del af  

 styringsfunktionerne i forsvaret.
Ansvaret for udøvelsen er omfattet af  

 chefansvaret på alle forvaltningsniveauer, omfattende - det overordnede  

 planlæggende niveau (niveau I), - det centralforvaltende niveau (niveau II),  

 - det lokalforvaltende niveau (niveau III) og - det brugende niveau.
 24. Relationer til RR og FIR.
RR varetager den eksterne kontrol med gennemførelsen og effektiviteten af  

 forsvarets egne kontrolforanstaltninger.
RR kan lade sig repræsentere ved de inspektioner, forsvaret afholder, eller selv  

 afholde beholdningseftersyn, jf. ref. b.
 FIR påser, jf. ref. c., at forretningsgangen vedrørende sikringen af  

 materielbeholdninger og andre beholdninger er betryggende.
 FIR påser endvidere, at de administrative systemer, herunder de interne  

 kontrolsystemer, fungerer tilfredsstillende.
 FIR kan foretage uanmeldte beholdningseftersyn samt lade sig repræsentere  

 ved beholdningseftersyn, der foretages af institutionerne (myndigheder og  

 enheder).
FORSVARETS FORVALTNINGSINSPEKTØR 25. Som led i FKO forvaltningskontrol er FFI ansvarlig  

 for planlægning og gennemførelse af inspektioner samt rapportering vedrørende  

 den forvaltningsfaglige virksomhed i forsvaret omfattende -  

 økonomiforvaltning, - etablissementsforvaltning, samt - cafeteria- og  

 kostforplejningsvirksomhed mv.
 Den nærmere afgrænsning mellem FFI inspektioner og øvrige inspektioner,  

 herunder intern revision, fastlægges af FKO.
 26. FFI gennemfører inspektionsvirksomheden som  

 selvstændige delinspektioner og kan deltage i del- og helhedsinspektioner,  

 som beordres og udføres af andre myndigheder i forsvaret.
 27. På møder mellem FKO, FFI, FIR og RR koordineres  

 den samlede kontrol- og revisionsvirksomhed inden for FKO område, ligesom der  

 orienteres om løbende revisionssager.
 Inden inspektion orienterer FFI sig hos FKO om relevante forhold ved den  

 inspicerede myndighed, herunder igangværende revisionssager.
 28. Grundlaget for FFI virksomhed fremgår af instruks  

 for FFI.
RAPPORTERING OM SÆRLIGE FORHOLD 29. Konstateres der i forbindelse med intern kontrol  

 og revision væsentlige uregelmæssigheder, der skønnes at være af betydning  

 for RR arbejde, herunder forhold, der giver anledning til, at der rejses  

 auditør- eller politisag om underslæb, bedrageri eller tyveri af statens  

 ejendom, skal den kontrollerende/reviderende myndighed indledningsvis  

 underrette FKO herom.
I øvrigt følges retningslinierne for rapportering m.v.  

 til RR og FMN, jf. ref. g.
 Såfremt der i forbindelse med intern kontrol og revision i øvrigt  

 konstateres hændelser af en sådan karakter, at de må antages at have  

 offentlighedens interesse, herunder vurderes at blive gjort til genstand for  

 omtale i medierne, underrettes FMN og FKO i henhold til reglerne i ref. h.
SAGSBEHANDLENDE AFDELING 30. Kontrolstabens System- og Analyseafdeling (KTA) er  

 sagsbehandlende afdeling.
 Telefonisk henvendelse på 42 89 22 55, lokal 3803.
EB N.K.Skov generalmajor Chef for Kontrolstaben -Fordeling: Standardfordeling.
BILAG 1 Bekendtgørelse af lov om revisionen af statens regnskaber m.m.
 Herved bekendtgøres lov om revisionen af statens regnskaber m.m., jf. lov  

 nr. 321 af 26. juni 1975 med de ændringer og tilføjelser, der følger af lov  

 nr. 245 af 22. april 1991.
 § 1.  Revisionen i henhold til denne lov varetages af  

 en af Folketingets formand med godkendelse af Folketingets Udvalg for  

 Forretningsordenen udnævnt rigsrevisor.
Stk. 2.  Indstilling om udnævnelse og afskedigelse af  

 rigsrevisor foretages af statsrevisorerne til Folketingets formand, som efter  

 forhandling med næstformændene forelægger indstillingen for Udvalget for  

 Forretningsordenen.
Kan indstillingen ikke tiltrædes af Folketingets formand  

 efter forhandlingen med næstformændene, meddeler formanden dette til  

 statsrevisorerne, som herefter foretager indstilling på ny.
Statsrevisorerne  

 kan i dette tilfælde begære nyt opslag af stillingen.
 Stk. 3.  Rigsrevisor er uafhængig ved udførelsen af sit  

 hverv.
 Stk. 4.  Stillingen som rigsrevisor kan ikke forenes med  

 hvervet som medlem af Folketinget.
Stk. 5.  Rigsrevisors indstillinger vedrørende  

 budgetforslag til de årlige bevillingslove samt forslag til personalemæssige  

 rammer afgives til statsrevisorerne, som behandler dem og oversender  

 forslagene med deres bemærkninger til Folketingets formand.
Formanden  

 foranlediger forslagene behandlet sammen med Folketingets budget i  

 overensstemmelse med de i Folketingets forretningsorden givne regler.
 Stk. 6.  Rigsrevisor aflægger Rigsrevisionens regnskab,  

 som indgår i Folketingets regnskab og revideres sammen med dette, jf. § 2,  

 stk. 2.
 Stk. 7.  Rigsrevisor antager og afskediger selv sine  

 medarbejdere i overensstemmelse med de personalemæssige rammer, der er  

 fastsat i henhold til stk. 5. Ansættelse og afskedigelse af tjenestemænd  

 kræver dog godkendelse af Udvalget for Forretningsordenen efter forudgående  

 forelæggelse for statsrevisorerne.
 § 2.  Revisionen omfatter:
 Stk. 2.  Folketingets regnskab revideres ved  

 foranstaltning af Folketingets Præsidium.
§ 3.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 med indgåede aftaler og sædvanlig praksis.
Endvidere foretages en vurdering  

 af, hvorvidt der er taget skyldige økonomiske hensyn ved forvaltningen af de  

 midler og driften af de virksomheder, der er omfattet af regnskabet.
 § 4.  Rigsrevisor kan gennem vedkommende minister  

 kræve forelagt til gennemgang:
 1. regnskaber fra institutioner, foreninger, fonde  

 m.v., der modtager kapitalindskud, tilskud, lån, garanti eller anden støtte  

 fra sta- ten eller en af de i § 2, stk. 1, nr. 2, nævnte institutioner m.v.,  

 eller som modtager bidrag, afgift eller anden indtægt i henhold til lov.
 2. regnskaber fra sådanne institutioner m.v., som  

 nævnt i § 2, stk. 1, for hvilke der ved lov er fastsat en særlig  

 revisionsordning.
 § 5.  Rigsrevisor skal efter anmodning have adgang til  

 at gennemgå den del af de amtskommunale og kommunale regnskaber, som vedrører  

 virksomhed, for hvilken der skal ske afregning over for staten.
 § 6.  Ved den i §§ 4 og 5 nævnte gennemgang af et  

 regnskab påses navnlig, at regnskabet er undergivet betryggende revision, at  

 vilkårene for tilskud m.v. er opfyldt, at midlerne er anvendt i  

 overensstemmelse med givne bestemmelser, og at der i øvrigt er taget skyldige  

 økonomiske hensyn ved forvaltningen af midlerne.
 § 7.  Deltager staten eller en af de institutioner,  

 der er nævnt i § 2, stk. 1, gennem kapitalindskud i en virksomhed, skal  

 vedkommende statsmyndighed eller institution rådføre sig med rigsrevisor om  

 sådanne revisionsspørgsmål af større betydning, som den har indflydelse på.
§ 8.  Rigsrevisor bistår statsrevisorerne ved deres  

 gennemgang af statsregnskabet.
Rigsrevisor foretager undersøgelser og afgiver  

 beretning vedrørende forhold, som statsrevisorerne ønsker belyst.  

 Statsrevisorerne og rigsrevisor kan anmode om afholdelse af fælles møder.  

 Rigsrevisor deltager efter statsrevisorernes anmodning i samråd med  

 folketingsudvalg og statsrevisorerne.
 Stk. 2.  Rigsrevisor bistår ministrene ved  

 tilrettelæggelsen af regnskabsførelsen og den regnskabsmæssige kontrol.  

 Rigsrevisor forhandler inden for sit embedsområde direkte med vedkommende  

 minister.
 § 9.  Rigsrevisor og vedkommende minister kan aftale,  

 at revisionsopgaver i henhold til denne lov varetages i et nærmere fastlagt  

 samarbejde mellem rigsrevisor og et organ for intern kontrol og revision  

 under ministeren.
 § 10.  De af § 2, stk. 1, omfattede myndigheder m.v.  

 skal holde rigsrevisor underrettet om alle bestemmelser vedrørende  

 regnskabsforhold og andre forhold, der skønnes af betydning for revisionen.
 Stk. 2.  Rigsrevisor skal have adgang til at udtale sig,  

 inden en sådan myndighed i sit regnskabssystem eller sin forretningsgang  

 iværksætter forandringer, der har betydning for revisionen.
§ 11.  De af § 2, stk. 1, omfattede myndigheder m.v.  

 skal afgive regnskabsoversigt med bilag til rigsrevisor inden en måned efter  

 regnskabsperiodens udløb.
Rigsrevisor kan forlænge denne frist.
 Stk. 2.  Statsregnskabet samt redegørelser for  

 afvigelser mellem bevillings- og regnskabstal skal afgives til rigsrevisor  

 senest seks måneder efter finansårets udløb.
 Stk. 3.  Vedkommende statsmyndighed skal efter  

 rigsrevisors anmodning snarest muligt indsende regnskaber,  

 revisionsbemærkninger og andre fornødne oplysninger til brug ved den i §§ 4  

 og 5 omhandlede gennemgang.
§ 12.  Rigsrevisor kan af enhver offentlig myndighed  

 forlange sig meddelt alle sådanne oplysninger og forelagt alle sådanne  

 aktstykker, som efter rigsrevisors skøn er af betydning for udførelsen af  

 rigsrevisors hverv.
Rigsrevisor kan fastsætte en frist herfor.
 § 13.  Rigsrevisor kan til enhver tid foretage  

 revision og regnskabsgennemgang på det sted, hvor regnskaberne føres, eller  

 hvor det nødvendige materiale i øvrigt findes.
 § 14.  Rigsrevisor fastsætter bestemmelser om  

 afholdelse af kasse- og beholdningseftersyn vedrørende de i § 2, stk. 1,  

 nævnte regnskaber.
 § 15.  Rigsrevisor skal efter anmodning give  

 vedkommende minister oplysninger om arten og omfanget af den revision, der er  

 foretaget.
 Stk. 2.  Rigsrevisor skal give vedkommende minister  

 fornøden underretning om de ved revisionen og regnskabsgennemgangen  

 konstaterede forhold.
 § 16.  Rigsrevisors bemærkninger vedrørende revision  

 og gennemgang af regnskaber skal besvares inden seks uger fra modtagelsen,  

 medmindre rigsrevisor tillader en længere frist.
Stk. 2.  Kan rigsrevisor efter afslutningen af en  

 brevveksling ikke godtage det indtagne standpunkt, kan rigsrevisor meddele  

 sin endelige stillingtagen direkte til ministeren med anmodning om dennes  

 udtalelse inden seks uger.
Senest tre uger efter modtagelsen af ministerens  

 svar eller udløbet af nævnte frist fremsender rigsrevisor sagen til  

 statsrevisorerne.
§ 17.  Rigsrevisor afstemmer statsregnskabet med  

 særregnskaberne og sammenholder bevillings- og regnskabstal.
Rigsrevisor  

 afgiver en beretning herom til statsrevisorerne inden en frist, der aftales  

 mellem statsrevisorerne og rigsrevisor.
 Stk. 2.  Rigsrevisor afgiver beretning til  

 statsrevisorerne ved afslutningen af sådanne revisionssager, som rigsrevisor  

 under hensyn til deres økonomiske eller principielle betydning finder  

 anledning til at fremdrage.
 Stk. 3.  En sag, der optages i rigsrevisors beretning,  

 skal mindst fire uger inden afgivelsen forelægges vedkommende minister,  

 medmindre der tidligere har været brevvekslet om den.
Stk. 4.  Rigsrevisor afgiver en årlig beretning til  

 statsrevisorerne om sin virksomhed.
Tidspunktet for afgivelsen aftales med  

 statsrevisorerne.
 § 18.  Statsrevisorerne fremsender med deres  

 eventuelle bemærkninger de beretninger, der er nævnt i § 17, til Folketinget  

 og vedkommende minister.
Stk. 2.  Inden fire måneder efter statsrevisorernes  

 fremsendelse af en beretning afgiver ministeren til statsrevisorerne en  

 redegørelse for de foranstaltninger og overvejelser, som beretningen har  

 givet anledning til.
Redegørelsen tilsendes samtidig rigsrevisor, der inden  

 en måned efter modtagelsen fremsender sine bemærkninger til statsrevisorerne.  

 Redegørelserne og rigsrevisors bemærkninger indgår i statsrevisorernes  

 endelige betænkning til Folketinget.
 § 18 a.  Lovgivningen om tjenestemænd i staten finder  

 tilsvarende anvendelse for tjenestemænd i Rigsrevisionen, jf. dog stk. 2-5.
 Stk. 2.  De bestemmelser, der er fastsat i henhold til  

 den i stk. 1 nævnte lovgivning, finder tilsvarende anvendelse for  

 tjenestemænd i Rigsrevisionen, medmindre andet fastsættes af Udvalget for  

 Forretningsorden.
 Stk. 3.  De bestemmelser om løn- og andre  

 ansættelsesvilkår for tjenestemænd i staten, der er fastsat i henhold til  

 tjenestemandslovens §§ 45-47, finder tilsvarende anvendelse for tjenestemænd  

 i rigsrevisionen, medmindre andet fastsættes efter stk. 5.
 Stk. 4.  Afgørelser, der efter den i stk. 1 nævnte  

 lovgivning træffes af en minister, træffes for så vidt angår tjenestemænd i  

 rigsrevisionen af rigsrevisor.
Stk. 5.  Aftaler om løn- og andre ansættelsesvilkår for  

 tjenestemænd i rigsrevisionen indgås mellem rigsrevisor og de i  

 tjenestemandslovens § 49 nævnte centralorganisationer.
Kan der ikke indgås  

 aftale, træffes afgørelsen af Udvalget for Forretningsordenen efter  

 forudgående forelæggelse for statsrevisorerne.
Stk. 6.  Sager om fortolkning af aftaler eller  

 bestemmelser, som træder i stedet for aftaler, behandles af  

 Tjenestemandsretten.
Sager kan anlægges af og mod rigsrevisor eller en eller  

 flere af de i tjenestemandslovens § 49 nævnte centralorganisationer.  

 Tjenestemandslovens § 53 a finder ikke anvendelse.
Sager som nævnt i  

 tjenestemandslovens § 53, stk.1, nr. 2, vedrørende tjenestemænd i  

 Rigsrevisionen behandles efter reglerne i tjenestemandslovens §§ 20-24.
 § 18 b.  Udvalget for Forretningsordenen fastsætter  

 efter forelæggelse for statsrevisorerne almindelige bestemmelser for  

 rigsrevisor med hensyn til sådanne forhold, der for den offentlige  

 forvaltning er reguleret ved forvaltningsloven og lov om offentlighed i  

 forvaltningen.
 § 18 c.  For Rigsrevisionens arkiver gælder reglerne  

 om behandling af den offentlige forvaltnings arkivalier.
 § 19.  Lovren træder i kraft den 1. januar 1976.
 Stk. 2.  § 2, stk. 1, gælder ikke for regnskaber, for  

 hvis revision der ved allerede gældende lov er fastsat særlige bestemmelser.
 § 20.  (Ophævet).
 Lov nr. 245 af 22. april 1991, hvorved Rigsrevisionen blev overført til  

 Folketinget, indeholder i §§ 2-4 følgende ikrafttrædelses- og  

 overgangsbestemmelser:
§ 2 Loven træder i kraft den 1. maj 1991.
§ 3 Stk. 1.  Folketinget tilbyder de pr. 31. december 1990  

 tjenstgørende statstjenestemænd ved rigsrevisionen ansættelse som  

 tjenestemænd i Rigsrevisionen fra 1. januar 1991 at regne med løn- og  

 pensionsvilkår, der opretholder de for de pågældende tjenestemænd under  

 ansættelsen i staten gældende vilkår.
 Stk. 2.  Såfremt en statstjenestemand ved Rigsrevisionen  

 ikke måtte ønske at overgå til tjenestemandsansættelse i rigsrevisionen,  

 opretholdes ansættelsesforholdet til staten.
 Stk. 3.  En tjenestemand, som vælger at opretholde sit  

 ansættelsesforhold som statstjenestemand, har ikke krav på ventepenge,  

 rådighedsløn eller pension som følge af, at Rigsrevisionen overføres til  

 Folketinget.
 Stk. 4.  Staten udbetaler med refusion fra Folketinget  

 lønning til de statstjenestemænd, der opretholder deres ansættelsesforhold  

 som statstjenestemænd.
 Stk. 5.  De i stk. 2 omhandlede statstjenestemænd ved  

 rigsrevisionen kan indtil 1. januar 1996 søge overgang til  

 tjenestemandsansættelse på vilkår som anført i stk. 1.
§ 4 Stk. 1  Folketinget overtager fra 1. januar 1991  

 pensioneringen af de statstjenestemænd ved Rigsrevisionen, som i henhold til  

 § 3, stk 1, fra nævnte dato overgår til ansættelse som tjenestemænd i  

 Rigsrevisionen, samt af de statstjenestemænd ved Rigsrevisionen, der i medfør  

 af § 3, stk. 5, fra et senere tidspunkt overgår til en sådan ansættelse, fra  

 det tidspunkt, hvor overgangen finder sted.
 Stk. 2.  Folketinget afholder alle pensionsudgifter til  

 de i § 3, stk. 1 og stk. 5, nævnte tjenestemænd uden nogen form for refusion  

 fra staten.
 Stk. 3.  Staten varetager fortsat pensioneringen af de i  

 § 3, stk. 2, omhandlede statstjenestemænd ved Rigsrevisionen og afholder alle  

 de hermed forbundne pensionsudgifter uden nogen form for refusion fra  

 Folketinget.
Økonomiministeriet, den 24. juni 1991 ANDERS FOGH RASMUSSEN /Morten Levysohn BILAG 2 Bekendtgørelse om afholdelse af kasse- og beholdningseftersyn ved statens  

 kasser m.fl.
 I henhold til § 14 i lov nr. 321 af 26. juni 1975 om revisionen af statens  

 regnskaber m.m. (rigsrevisorloven) fastsættes:
 § 1.  Bestemmelserne i denne bekendtgørelse finder  

 anvendelse på regnskaber omfattet af lovens § 2, stk. 1, jfr. dog § 19, stk.  

 2.
 § 2.  Rigsrevisor er øverste myndighed vedrørende  

 afholdelse af kasse- og beholdningseftersyn.
 § 3.  Kasseeftersyn afholdes, hvor intet andet er  

 aftalt, af rigsrevisor.
Stk. 2.  Ved aftale mellem rigsrevisor og vedkommende  

 minister kan eftersynsvirksomhed inden for bestemte regnskabsområder  

 varetages af anden myndighed.
I aftalen fastsættes nærmere regler om  

 eftersynsvirksomheden, som rigsrevisor fører tilsyn med.
Rigsrevisor kan lade  

 sig repræsentere ved eftersynene eller selv afholde eftersyn.
 § 4.  Ved kasseeftersyn, der normalt foretages  

 uanmeldt, opgøres og afstemmes kasse-, bank-, sparekasse- og  

 girobeholdninger, beholdninger af værdipapirer og lignende samt  

 regnskabsmæssige mellemværender.
§ 5.  Ved kasseeftersyn skal alle værdibeholdninger,  

 regnskabsmateriale, dokumenter m.v. forevises, ligesom der skal meddeles alle  

 oplysninger, der er nødvendige for at gennemføre eftersynet.
Den, der  

 varetager kasseforretningerne, har pligt til at oplyse om han har andre  

 kassererhverv i eller uden for tjenesten. hvis dette er tilfældet, kan de  

 pågældende beholdninger, bøger m.v. kræves forevist.
Stk. 2.  Beholdningerne optælles i overværelse af den,  

 der udfører kasseforretningerne eller dennes stedfortræder.
Den, der afholder  

 kasseeftersynet, kan holde de forefundne beholdninger samt nødvendigt  

 regnskabsmateriale m.m. under sin kontrol, indtil eftersynet er afsluttet.  

 Hvis forholdene tilsiger det, kan der etableres en midlertidig kasse.
 Stk. 3.  Den, der foretager kasseeftersyn, kan under  

 særlige omstændigheder træffe beslutning om, at kassereren fratages hvervet.
 § 6.  Hvor kasseforretningerne varetages af en anden  

 end pågældende institutions chef, påhviler det chefen eller den, han har  

 bemyndiget dertil, ved kasseeftersyn at sikre sig, at kasseforretningerne  

 udføres forsvarligt.
 § 7.  Ved beholdningseftersyn optælles og afstemmes  

 vare- og materielbeholdninger og lignende beholdninger, der repræsenterer en  

 værdi.
Stk. 2.  Beholdningseftersyn afholdes ved pågældende  

 administrations foranstaltning.
Rigsrevisor modtager efter aftale  

 indberetning om tilrettelæggelse og afholdelse af sådanne eftersyn.  

 Rigsrevisor kan lade sig repræsentere ved eftersynene eller selv afholde  

 eftersyn.
 § 8.  Bekendtgørlsen træder i kraft den 1. juli 1977.
 Stk. 2.  Samtidig ophæves bekendtgørelse nr. 121 af 3.  

 juni 1927 og bekendtgørelse nr. 124 af 31. marts 1953.
 Stk. 3.  Kasseeftersynsvirksomhed, som hidtil i henhold  

 til særlige bestemmelser eller aftale har været varetaget af anden myndighed  

 end rigsrevisionen (revisionsdepartementerne), fortsætter uændret, indtil  

 eventuel aftale efter § 3, stk. 2, måtte være ingået, eller rigsrevisor selv  

 overtager eftersynet.
 Rigsrevisionen, den 24. juni 1977.
J.
Bredsdorff.
/Sv.
Gravesen.
