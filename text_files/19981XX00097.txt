Skriftlig fremsættelse (13. november  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af kildeskatteloven.  

 (Udenlandske forskere m.v.).
(Lovforslag nr.
L 89).
Straks da regeringen tiltrådte i  

 1993, gjorde den det til en vigtig målsætning at styrke  

 vilkårene for forskning og udvikling i Danmark.
Denne  

 målsætning har siden da været fulgt konsekvent.
De ændringer af den særlige skatteordning i  

 kildeskattelovens § 48 E, der lægges op til med dette lovforslag, kan  

 ses som et led i styrkelsen af den danske forskningspolitik.
De  

 foreslåede ændringer har til formål at gøre det  

 nemmere at rekruttere forskere fra udlandet til danske virksomheder og  

 forskningsinstitutioner.
 Efter den særlige skatteordning i kildeskattelovens  

 § 48 E er det muligt for en udenlandsk forsker, der tager arbejde i Danmark,  

 at blive bruttobeskattet med 25 pct. i en periode på tre år i  

 stedet for at blive beskattet efter de almindelige regler.
Imidlertid er der i den gældende ordning nogle  

 bestemmelser, som gør det vanskeligt på længere sigt at  

 fastholde de udenlandske forskere, der bliver rekrutteret.
Det er nemlig kun  

 muligt for en udenlandsk forsker at blive i Danmark i fire år efter  

 udløbet af den tre-årsperiode, hvor 25 pct.-beskatningen har  

 været anvendt, uden at skattebesparelsen går tabt.
Bliver  

 forskeren i Danmark i mere end disse fire år, skal der ske  

 efterbeskatning for den periode, hvor 25 pct.-ordningen har været  

 anvendt.
Som led i sin målrettede indsats for at bringe  

 Danmark på linie med de fremmeste lande på  

 forskningsområdet foreslår regeringen nu at fjerne  

 efterbeskatningen for forskere, som gør brug af den særlige  

 skatteordning.
Forskning og udvikling vil i denne forbindelse blive  

 afgrænset, som det sker i OECD s definitioner, og det vil blive  

 overladt til forskningsinstitutionerne eller forskningsrådene at  

 afgøre, om betingelserne er opfyldt.
 En udenlandsk forsker, der flytter til Danmark, vil  

 fremover kunne bruttobeskattes med 25 pct. efter betaling af  

 arbejdsmarkedsbidrag i indtil tre år og vil derefter kunne gå  

 over på almindelige skattevilkår uden nogen begrænsninger.  

 Herved gøres det lettere at fastholde udenlandske forskere, som  

 rekrutteres til Danmark.
 For andre gruppers vedkommende opretholdes de  

 gældende regler, idet der samtidig foreslås forskellige  

 præciseringer af, hvornår man kan komme ind i ordningen, ligesom  

 der foreslås nogle præciseringer af betingelserne for at  

 undgå efterbeskatning.
Endvidere foreslås en række forenklinger af  

 ordningen.
Der vil ikke længere være krav om midlertidige  

 ansættelseskontrakter, og der vil ikke længere være  

 særlige regler om indgåelse af nye kontrakter eller  

 forlængelse af eksisterende kontrakter.
Det vil således fremover  

 for alle grupper være muligt frit at kombinere flere  

 ansættelsesforhold i forlængelse af hinanden, så  

 længe hvert ansættelsesforhold opfylder betingelserne.
 Endelig foreslår regeringen, at også de  

 forskere, som på tidspunket for lovforslagets fremsættelse er  

 omfattet af de gældende regler, og som får deres  

 forskningsmæssige kvalifikationer godkendt efter de nye regler,  

 undgår efterbeskatningen.
Den særlige skatteordning er godkendt af  

 EU-Kommissionen efter Traktatens statsstøtteregler, og ændringer  

 i ordningen skal derfor også godkendes.
Loven kan ikke sættes i  

 kraft, før en sådan godkendelse foreligger, men det sikres som  

 nævnt, at forskere, som ved lovforslagets fremsættelse er  

 omfattet af de gamle regler, kan undgå efterbeskatningen.
 Lovforslaget skønnes at medføre et  

 begrænset provenutab.
 Idet jeg i øvrigt henviser til bemærkningerne  

 til lovforslaget, skal jeg hermed anbefale forslaget til velvillig behandling  

 i Tinget.
