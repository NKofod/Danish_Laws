 I tilslutning til Udenrigsministeriets bekendtgørelse nr. 18 af 17. juli  

 1963, nr. 32 af 26. april 1973 og nr. 62 af 15. august 1986, Lovtidende C,  

 meddeles det, at yderligere følgende lande med virkning fra de anførte datoer  

 har ratificeret eller tiltrådt den europæiske konvention af 20. april 1959 om  

 gensidig retshjælp i straffesager.
Det forenede Kongerige Storbritannien (Fra 1. januar 1993 er såvel Den Tjekkiske Republik som Den Slovakiske  

 Republik succederet i aftalen).
 Nedennævnte lande har ved ratifikationen eller tiltrædelsen taget  

 forbehold eller afgivet erklæringer som følger:
Storbritannien Forbehold ad artikel 2 Storbritannien forbeholder sig ret til at afslå retshjælp, hvis den  

 person, der gøres til genstand for en anmodning om retshjælp, er blevet dømt  

 eller frifundet i Storbritannien eller i en tredie stat for en forbrydelse,  

 der hidrører fra den samme handling, som den der har givet anledning til  

 retsforfølgning af vedkommende person i den begærende stat.
ad artikel 3 Storbritannien forbeholder sig ret til at undlade at indhente vidneudsagn  

 eller forlange fremskaffelse af akter eller andre dokumenter, hvis dets  

 lovgivning i tilknytning hertil anerkender fritagelse for at afgive  

 vidneudsagn.
ad artikel 5, (1) Storbritannien forbeholder sig ret til at gøre efterkommelsen af  

 retsanmodninger om ransagning og beslaglæggelse afhængig af følgende  

 betingelser:
a. at den forbrydelse, som har givet anledning til retsanmodningen, er  

 strafbar efter såvel den begærende stats som Storbritanniens lovgivning; b. at efterkommelsen af retsanmodninger er forenelig med Storbritanniens  

 lovgivning.
ad artikel 11, (2) Storbritannien er ikke i stand til at efterkomme retsanmodninger fremsat i  

 henhold til artikel 11, stk. 2, om at tillade, at en frihedsberøvet person  

 føres gennem dets territorium.
ad artikel 12 Storbritannien vil kun overveje at yde immunitet i henhold til artikel 12,  

 når dette udtrykkeligt begæres af den person, som immunitet ville omfatte,  

 eller af de pågældende myndigheder hos den stat, fra hvilken retshjælp  

 begæres.
En begæring om immunitet vil ikke blive imødekommet, såfremt  

 Storbritanniens lovgivende myndigheder finder, at imødekommelse heraf ikke  

 ville være i det offentliges interesse.
ad artikel 21 Storbritannien forbeholder sig ret til ikke at bringe artikel 21 i  

 anvendelse.
Erklæringer 1.
ad artikel 15 (1) Begæringer til »Justitsministeriet« skal i henhold til artikel  

 11, stk. 2, artikel 15, stk. 1, 3 og 6, og artikel 21, stk. 1, og artikel 22  

 sendes til Home Office.
 2.
ad artikel 16 (2) Storbritannien forbeholder sig ret til at kræve, at begæringer og  

 tilhørende dokumenter skal være ledsaget af en oversættelse til engelsk.
 3.
ad artikel 24 Storbritannien betragter for så vidt angår nærværende konvention følgende  

 myndigheder som judicielle:
 Authorities:
- Magistrates' courts, the Crown Court and the High Court; - the Attorney General for England andWales; - the Director of Public Prosecutions and any Crown Prosecutor; - the Director and any designated member of the Serious Fraud Office; - the Secretary of State for Trade and Industry in respect of his function  

 of investigating and procecuting offences; - any Assistant Secretary (Legal) in charge of Prosecution Division of HM  

 Customs and Excise; - District Courts and Sheriff Courts and the High Court of Justiciary; - the Lord Advocate; - any Procurator Fiscal; - the Attorney General for Northern Ireland; - the Director of Public Prosecutions in Northern Ireland.
Tjekkoslovakiet Under henvisning til artikel 5, stk. 1, litra (a) og (c), vil  

 efterkommelsen af retsanmodninger om ransagninger eller beslaglæggelse blive  

 gjort betinget af, at den forbrydelse, som har givet anledning til  

 retsanmodningen, er strafbar efter såvel den begærende parts som Den  

 Tjekkiske Republiks og Den Slovakiske Republiks lovgivning, og at  

 efterkommelsen af retsanmodningen er forenelig med Den Tjekkiske Republiks og  

 Den Slovakiske Republiks lovgivning.
 Under henvisning til art. 15, stk. 6, erklærer Tjekkoslovakiet, at  

 retsanmodninger skal adresseres til den tjekkiske og slovakiske  

 anklagemyndighed, før sagen bringes for retten og til det respektive  

 justitsministerium, efter at sagen er bragt for retten.
 Stævninger, der skal forkyndes mod en tiltalt, som opholder sig på Den  

 Tjekkiske Republiks eller Den Slovakiske Republiks territorium, skal  

 overleveres til den respektive stats myndigheder mindst 30 dage før den for  

 fremmødet fastsatte dato.
 Tjekkoslovakiet betragter som judicielle myndigheder Den Tjekkiske  

 Republiks og Den Slovakiske Republiks anklagemyndighed og Den Tjekkiske  

 Republiks og Den Slovakiske Republiks justitsministerium.
Sverige har trukket sit tidligere afgivne generelle forbehold  

 vedrørende artikel 11 tilbage (jf. bekendtgørelse nr. 62 af 15. august 1986),  

 idet det dog kræves, at der, jf. forbeholdet ad artikel 2, er tale om en  

 forbrydelse efter svensk lov.
De nærmere betingelser for nægtelse af  

 overførsel er indeholdt i en erklæring, som Sverige har afgivet den 28. april  

 1992.
Udenrigsministeriet, den 7. april 1994 F.M.
