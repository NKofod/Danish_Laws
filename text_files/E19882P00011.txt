 Regler om aktionærbeskatning gælder for deltagere i aktieselskaber,  

 anpartsselskaber, andelsselskaber og lign. selskaber m.v.
 Aktionærbeskatning kan ske enten efter udbyttebeskatningsreglerne i LL §  

 16A og § 16B, hvorefter hele udbyttet eller afståelsessummen skal medregnes  

 ved indkomstopgørelsen, eller efter aktieavancebeskatningsreglerne, hvor  

 fortjeneste eller tab behandles skattemæssigt efter reglerne i ABL eller evt.  

 efter reglerne i KGL § 6, stk.3 og § 7, stk.7.
Udbyttebeskatning Ifølge LL § 16A skal udbytter medregnes til den almindelige indkomst.
Som  

 udbytte anses alt, hvad der af selskabet udloddes til aktionærer, med  

 undtagelse af fondsaktier samt udlodning af likvidationsprovenu i det  

 kalenderår, hvori selskabet endeligt opløses.
 Herudover er der i LL § 16B regler om, at afståelsessummer for aktier i  

 visse tilfælde skal beskattes som almindelig indkomst, dvs. som udbytte.
 Udbyttebeskatning efter reglerne i LL § 16A og § 16B omhandler:
 1) Deklareret udbytte omfattet af LL § 16A.
 2) Maskeret udbytte omfattet af LL § 16A.
3) Nedskrivning på aktionærforskrivninger vedrørende ikke fuldt indbetalte  

 aktier, når nedskrivningen sker uden indbetaling, jfr.
LL § 16A.
 4) Udlodning omfattet af LL § 16A i forbindelse med nedskrivning af  

 aktiekapitalen i et selskab, som ikke er i likvidation.
5) Udlodning af likvidationsprovenu forud for det kalenderår, hvori  

 selskabet endeligt opløses, jfr.
LL § 16A.
 6) Afståelsessummer omfattet af LL § 16B, stk.1, 2, 4 og 5.
 I de under 4-6 nævnte tilfælde er der mulighed for dispensation efter  

 henholdsvis LL § 16A, stk.2, LOSI § 17, stk.3, og LL § 16B, stk.6, således,  

 at der i stedet sker beskatning efter aktieavancebeskatningsreglerne.
Udbytter m.v. omfattet af LL § 16A og § 16B beskattes i almindelighed som  

 kapitalindkomst, jfr.
PSL § 4, stk.1, nr.4 og 5. Udbytter m.v. vedrørende  

 næringsaktier samt visse udlodninger fra selskaber m.v. nævnt i ABL § 2b  

 beskattes dog som personlig indkomst, jfr.
PSL § 4, stk.3 og 4.
 De nærmere regler om udbyttebeskatning er indeholdt i ligningsvejledningen  

 om aktionærer og selskaber.
Skattegodtgørelse Dobbeltbeskatningen af udloddede selskabsindkomster lempes i visse  

 tilfælde gennem en godtgørelsesordning ved, at der til den del af  

 selskabsindkomsten, der udloddes til aktionærerne, knyttes en  

 skattegodtgørelse på 25 pct. af det udloddede udbytte, jfr.
SSL § 17A.
 Skattegodtgørelse medregnes ved indkomstopgørelsen efter bestemmelsen i LL  

 § 16A.
Skattegodtgørelse beskattes i almindelighed som kapitalindkomst, jfr.
PSL  

 § 4, stk.1, nr.4. Skattegodtgørelse vedrørende næringsaktier skal dog  

 medregnes til den personlige indkomst, jfr.
PSL § 4, stk.3.
 De nærmere regler om skattegodtgørelse er indeholdt i ligningsvejledningen  

 om aktionærer og selskaber.
Aktieavancebeskatning Reglerne om aktieavancebeskatning i ABL finder som udgangspunkt anvendelse  

 ved aktieafståelse.
Endvidere finder reglerne i visse tilfælde anvendelse ved  

 aktionærers fraflytning m.v., jfr. lovens § 13a.
Visse aktieafståelser beskattes som udbytte efter LL § 16B, stk.1, 2, 4 og  

 5. Det kan dog tillades, at fortjeneste eller tab i stedet behandles  

 skattemæssigt efter reglerne i ABL, jfr.
LL § 16B, stk.6.
 Reglerne i ABL finder endvidere anvendelse:
- ved likvidationsudlodninger i det kalenderår, hvori selskabet endeligt  

 opløses, - ved likvidationsudlodning forud for det kalenderår, hvori selskabet  

 endeligt opløses, såfremt der dispenseres efter LOSI § 17, stk.3, og - ved udlodninger omfattet af LL § 16A i forbindelse med nedsættelse af  

 aktiekapitalen i et selskab, som ikke er i likvidation, såfremt der  

 dispenseres efter bestemmelsens stk.2.
Den skattemæssige behandling af fortjeneste eller tab efter reglerne i ABL  

 afhænger af arten af de omhandlede aktier.
Beskatningen sker i hovedtræk  

 således:
 1) For andelsbeviser m.v. omfattet af ABL § 2b, medregnes fortjeneste  

 eller tab ved indkomstopgørelsen som kapitalindkomst uanset ejertidens  

 længde.
 2) For næringsaktier omfattet af ABL § 3 medregnes fortjeneste eller tab  

 ved opgørelsen af den personlige indkomst uanset ejertidens længde.
3) For aktier omfattet af ABL § 2a, skal fortjeneste medregnes som  

 kapitalindkomst uanset ejertidens længde.
Tab kan ikke fratrækkes.
 4) For hovedaktionæraktier omfattet af ABL § 2 og § 4, som har været ejet  

 i mindre end 3 år, medregnes fortjeneste som kapitalindkomst, medens tab kun  

 kan fratrækkes i aktieavance, som er skattepligtig efter ABL § 2, stk.1.  

 Efter mindst 3 års ejertid beskattes fortjeneste som særlig indkomst, medens  

 tab kan fradrages i særlig eller almindelig indkomst efter reglerne i ABL §  

 4, stk.4. Visse aktieafståelser er dog skattefri efter 1 pct.-reglen i ABL §  

 4, stk.2.
 5) For almindelige aktier omfattet af ABL § 2 og § 4, stk.1, 2.pkt., som  

 har været ejet i mindre end 3 år, medregnes fortjeneste som kapitalindkomst,  

 medens tab kun kan fratrækkes i aktieavance, som er skattepligtig efter ABL §  

 2, stk.1. Ved en ejertid på mindst 3 år er fortjeneste eller tab  

 indkomstopgørelsen uvedkommende.
 Konvertible obligationer, som ikke opfylder mindstekravet i KGL § 7, skal  

 ikke behandles skattemæssigt efter reglerne i ABL, men efter reglerne i KGL §  

 6, stk.3, og § 7, stk.7, såfremt gevinst og tab efter reglerne i ABL ikke  

 skal medregnes ved opgørelsen af den almindelige indkomst.
 De nærmere regler om aktieavancebeskatning er indeholdt i  

 ligningsvejledningen om aktionærer og selskaber.
