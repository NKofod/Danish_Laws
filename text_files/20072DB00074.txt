Bilag 1 Bilag 2 Bilag 3 Betænkning afgivet af Europaudvalget den 25. januar 2008 Betænkning over Forslag til folketingsbeslutning om ordningen for De Europæiske Fællesskabers egne indtægter [af finansministeren (Lars Løkke Rasmussen)] 1. Udvalgsarbejdet Møder Spørgsmål 2. Indstillinger og politiske bemærkninger Kim Andersen V Michael Aastrup Jensen V Erling Bonnesen V Henrik Høegh V nfmd.
Karsten Lauritzen V Morten Messerschmidt DF Martin Henriksen DF Helle Sjelle KF Lars Barfoed KF Svend Auken S fmd.
Kim Mortensen S Yildiz Akdogan S Orla Hav S Anne Grete Holmsgaard SF Karina Lorentzen SF Lone Dybkjær RV Per Clausen EL Ny Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende B 4 Oversigt over spørgsmål og svar vedrørende B 4 Bilag 2 Tabel 2 fra bemærkningerne til beslutningsforslaget Bilag 3 Udvalgets spørgsmål til udenrigsministeren og ministerens svar herpå Spørgsmålene og ministerens svar herpå er optrykt efter ønske fra DF og SF.
 Spørgsmål nr. 1:
Ministeren bedes fremsende et notat, der redegør for de rabatter, som nogle EU-lande gennem tiden har opnået på deres bidrag til EUs budget samt den historiske baggrund for disse rabatordninger.
Notatet bedes ligeledes klargøre, hvilke medlemslande som betaler en større andel til EUs budget som konsekvens af rabatordningerne.
 Svar:
Ved rabatordninger forstås ordninger, der specifikt er møntet på at mindske bestemte landes bidrag til finansiering af EUs budget.
Der ses således bort fra fordele og ulemper for lande ved omlægninger af EU's finansieringssystem som gælder for alle medlemslande.
I 1984 fik UK en rabat ved den såkaldte Fontainebleau-aftale.
Aftalen fastslog et generelt princip om, at der kan foretages korrektion til fordel for enhver medlemsstat, som bærer en for stor byrde i forhold til sin relative velstand 1). Rabatten blev indført under henvisning til UKs lave »returprocent« fra EUs landbrugspolitik.
Landbrugsudgifterne udgjorde på det tidspunkt omkring 70 pct. af EUs budget.
Samtidig var UK et af de relativt fattige lande i EU.
Rabatordninger har været et tema ved alle efterfølgende forhandlinger om EUs flerårige budgetrammer.
UK-rabatten er bevaret med enkelte korrektioner og modifikationer.
Ved Det Europæiske Råds aftale i december 2005 om budgetrammerne for 2007-2013 blev yderligere fire lande, Tyskland, Holland, Sverige og Østrig, tildelt rabatter.
En oversigt over rabatordninger og deres finansiering gennem tiden fremgår af tabel 1 nedenfor.
Tabel 1. Oversigt over rabatordninger 2) Finansieringen fordeles på de øvrige lande svarende til, at der var tale om øgede udgifter.
Frem til 1988 var den marginale finansieringskilde momsindtægten og efterfølgende har den marginale indtægtskilde været BNI-indtægten.
 Indførelsen af nye midlertidige rabatordninger ved aftalen om de finansielle perspektiver for 2007-13 til Tyskland, Sverige, Nederlandene og Østrig skete med henvisning til Fontainebleau-aftalen fra 1984. Politisk var rabatterne primært knyttet op på, at disse lande har dårligere nettostillinger 3)end andre tilsvarende velstillede lande.
Begrundelsen for at bevare UK-rabatten ved aftalen om EUs budgetrammer for 2007-2013 var ligeledes knyttet op på UKs nettoposition, som ville være den dårligste i EU, hvis man fjernede deres rabatordning.
UK-rabatten er dog modificeret som opfølgning på EUs udvidelse i 2004 for at sikre, at UK-rabatten ikke stiger som følge af at de nye medlemslandes tiltræden.
 En nærmere beskrivelse af korrektionen af UK-rabatten samt en beregning af rabatternes størrelse i 2007-2013 fremgår af den uddybende beskrivelse i forslag til folketingsbeslutning om ordningen for De Europæiske Fællesskabers egne indtægter.
 Spørgsmål nr. 2:
 Ministeren bedes oversende et notat, der redegør for udviklingen i EUs budget siden dannelsen af samarbejdet.
 Svar:
I figur 1 fremgår EUs budget som andel af EUs BNI for perioden 1958-2006. Der er tale om de faktisk implementerede betalingsbevillinger for denne periode.
Betalingsbevillinger er udtryk for de faktiske udbetalinger, som EU kan foretage i et givet budgetår.
Endvidere viser figur 1 de årlige lofter for betalingsbevillinger fra de syvårige rammebudgetter (de finansielle perspektiver) for henholdsvis 2000-2006 og 2007-2013.
 Spørgsmål nr. 3:
 Ministeren bedes sende udvalget et notat, der redegør for, hvor meget hvert enkelt EU-medlemsland modtager i landbrugsstøtte, samt hvor meget de enkelte lande bidrager med til budgettet.
 Svar:
 I tabel 1 fremgår medlemslandenes EU-bidrag samt fordelingen af landbrugsmidlerne for 2006, der er det seneste år, hvorfra Kommissionens endelige budgetrapport foreligger.
1) Ordlyden af den centrale del af Fontainebleau-aftalen er følgende: »Expenditure policy is ultimately the essential means of resolving the question of budgetary imbalances.
However, it has been decided that any Member State sustaining a budgetary burden which is excessive in relation to its relative prosperity may benefit from a correction at the appropriate time.
The basis of the correction is the gap between the share of VAT payments and the share of expenditure allocated in accordance with the present criteria«.
2) Finansieringen fordeles på de øvrige lande svarende til, at der var tale om øgede udgifter.
Frem til 1988 var den marginale finansieringskilde momsindtægten og efterfølgende har den marginale indtægtskilde været BNI-indtægten.
3) Nettostillinger er et beregnet forhold mellem de konkrete pengestrømme fra det enkelte land til EU (bort set fra told og landbrugsafgifter som følger direkte af anden EU-lovgivning) og pengestrømmene tilbage til virksomheder, enkeltpersoner og myndigheder i det enkelte land.
Der ses helt bort fra afledte resultater og effekter af midlernes anvendelse.
Beregninger af nettostillinger fremgår af Kommissionens finansrapport for 2006.
