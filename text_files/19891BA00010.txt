Nr BSF 10 Forslag til folketingsbeslutning om stop af Skjern Å-projektet Fremsat af Behnke (FP) Aage Brusgaard (FP) Knud Lind (FP) Ernst B.
Schmidt  

 (FP) den 26. oktober 1989 Folketinget opfordrer miljøministeren til at trække aktstykke nr. 8 i folketingsåret 1989-90 tilbage fra Finansudvalget.
I aktstykket søger miljøministeren om penge til at genskabe Skjern  

 Å-systemets bøjninger.
Det forventes, at projektets fase I vil koste 38 mio.  

 kr., og fase II vil koste 77 mio. kr.
Bemærkninger til forslaget Det er Fremskridtspartiets opfattelse, at der siden vedtagelsen af  

 beslutningsforslag nr.
B 79 af 13. januar 1987 om genskabelse af Skjern  

 Å-systemets selvrensende effekt, er kommet så mange nye oplysninger frem, at  

 projektet må stoppes.
Se Folketingstidende 1986-87, 1. samling,  

 forhandlingerne sp. 4995, 7023, 11177, tillæg A sp. 2783, tillæg B sp. 1557  

 og tillæg C sp. 505.
 Beslutningsforslaget blev den 5. maj 1987 vedtaget med næsten alle stemmer  

 for, idet kun Fremskridtspartiet og Arne Bjerregaard (UP) stemte imod.
Mange beregninger og rapporter har sat spørgsmålstegn ved, hvorvidt det  

 påtænkte projekt overhovedet vil få den ønskede effekt.
De mest optimistiske  

 skøn forudsiger en miljøforbedring på bare nogle få procent.
 Dette skal sammenholdes med de betragtelige gener, projektet vil få for de  

 landmænd og lodsejere, hvis jorder støder op til området.
Et af de vigtigste argumenter for at gennemføre beslutningsforslaget i  

 1987 var de fortsatte udvaskninger af okker.
Meget tyder imidlertid på, at  

 denne udvaskning nu er aftagende, og at der vil være risiko for, at  

 entreprenøraktiviteterne langs åen blot vil betyde fornyet okkerudvaskning  

 fra de jorder, der berøres af projektet.
 Ud over denne forventede stigning i okkerudvaskningen vil hele projektet  

 betyde så store biologiske omvæltninger i å-systemet, at der vil gå mange år,  

 før naturen igen er faldet til ro, en ro, som først nu er genoprettet efter  

 det store udretningsprojekt af å-systemet i 1960'erne.
 Fremskridtspartiet mener derfor ikke, at det er forsvarligt at bruge over  

 100 mio. kr. på et så usikkert projekt.
Fremskridtspartiet vil anbefale, at alle Folketingets partier endnu en  

 gang overvejer denne sag særdeles grundigt.
Vi er sikre på, at disse  

 overvejelser, hvis de tager hensyn til oplysninger, der er fremkommet de  

 senere år, vil resultere i, at miljøministeren bliver bedt om at trække  

 aktstykke nr. 8, folketingsåret 1989-90, tilbage, og at ministeren derefter  

 nøje overvejer, om der overhovedet skal gennemføres noget Skjern Å-projekt.
 Som bilag er optrykt aktstykke nr. 8.
Bilag 8 Miljøministeriet.
København, den 3. oktober 1989.
a.
Miljøministeriet anmoder om Finansudvalgets tilslutning til under  

 henvisning til Folketingets beslutning om genskabelse af Skjern Å-systemets  

 selvrensende effekt at igangsætte første fase af et større  

 naturgenopretningsprojekt i Skjern Å-dalen inden for en samlet beløbsramme på  

 38 mio. kr. i perioden 1989-1993.
Udgifterne i 1989 - 3 mio. kr. - vil blive finansieret af de midler, der i  

 1989 er afsat under § 27.35.01.39.03 Skov- og Naturstyrelsen.
Reserver til  

 lovgivning om grøn strategi m.v.
 De resterende udgifter vil blive søgt optaget på de løbende  

 bevillingslove.
b.
Realiseringen af et projekt til genskabelse af Skjern Å-systemet indgår  

 som et centralt element i den del af regeringens miljøinvesteringsplan  

 1989-1994, der vedrører naturområdet.
 Miljøministeren har i forbindelse med afgivelse af en redegørelse til  

 Folketingets Miljø- og Planlægningsudvalg (vedlagt bilag) besluttet, at der i  

 samarbejde med de lokale myndigheder, organisationer og de berørte lodsejere  

 skal søges gennemført et Skjern Å-projekt mellem Borris og Ringkøbing Fjord  

 med udgangspunkt i indstillingen fra den særlige Skjern Å-arbejdsgruppe, som  

 har været nedsat.
 Det er hensigten at genskabe dele af å-løbets oprindeligt slyngede forløb  

 samt vådområder og enge til fordel for naturværdier og friluftsinteresser.  

 Genskabelse af det oprindelige å-løb vil endvidere øge åens selvrensning og  

 tilbageholdelsen af okker samtidig med, at der i områderne vil aflejres  

 hovedparten af de sedimenter, som i dag ledes ud i Ringkøbing Fjord.
Realiseringen af hele Skjern Å-projektet forventes at skulle strække sig  

 over 10-15 år.
Det er fundet hensigtsmæssigt at begynde med jordopkøb og  

 jordfordeling og først herefter træffe beslutning om den endelige og mere  

 præcise udformning af Skjern Å-projektet.
Projektet er derfor opdelt i 2  

 faser.
 1. fase, som forventes afsluttet inden 1. januar 1993, omfatter følgende:
- Jordopkøb og jordfordeling i og i tilknytning til et område mellem  

 Borris og Ringkøbing Fjord med udgangspunkt i Skjern Å-arbejdsgruppens  

 indstilling.
Arbejdet vil blive udført af Skov- og Naturstyrelsen i  

 samarbejde med Miljøstyrelsen, Landbrugsministeriet, Jordbrugsdirektoratet.  

 Jordbrugsdirektoratet gennemfører jordkøbene i overensstemmelse med de  

 nugældende regler i lov om statens fremskaffelse af jord og udlån til  

 jordbrugsmæssige formål m.m. (Lbg. nr. 61 af 14. februar 1983), ligesom  

 Jordbrugsdirektoratet forestår jordfordelingsopgaverne i overensstemmelse med  

 lov om jordfordeling mellem landejendommene (Lbg. nr. 63 af 14. februar 1983)  

 som fuldt indtægtsdækket virksomhed.
Jordopkøbene vil først blive påbegyndt i  

 1990.
Nettoudgifterne til jordopkøb og jordfordeling skønnes at beløbe sig til  

 31 mio. kr. (89-priser). Af disse vil 25 mio. kr. blive overført til  

 Jordbrugsdirektoratet til brug for jordopkøb.
Skønnet er behæftet med nogen  

 usikkerhed.
De resterende 6 mio. kr. må påregnes afholdt til betaling for  

 Jordbrugsdirektoratets administration af jordfordeling samt til udgifter i  

 forbindelse med den matrikulære berigtigelse af de erhvervede ejendomme.
Der  

 må påregnes yderligere omkostninger til bl.a. matrikulær berigtigelse af de  

 erhvervede ejendomme efter den 1. januar 1993.
- Gennemførelse af et mindre naturgenopretningsprojekt for det overvejende  

 statsejede areal poldene ved Skjern Å's udløb.
Skønnede udgifter: 2,0 mio.  

 kr.
 - Undersøgelser og modelberegninger, som har betydning for en vurdering af  

 behovet for en evt. yderligere ændring af slusepraksis ved Hvide Sande.  

 Skønnede udgifter: 3,5 mio. kr.
- Information og administration.
Skønnede udgifter: 1,5 mio. kr.
I 1989 forventes afholdt 3 mio. kr.
De resterende 35 mio. kr. forventes at  

 fordele sig med 13,4 mio. kr. i 1990, 11,6 mio. kr. i 1991, 7,6 mio. kr. i  

 1992 og 2,4 mio. kr. i 1993.
I forbindelse hermed vil der blive søgt hjemmel til, at mer- eller  

 mindreforbrug inden for den samlede ramme på 38 mio. kr. kan optages direkte  

 på forslag til tillægsbevillingslov for det pågældende år.
De samlede  

 udgifter på 38 mio. kr. til projektet er nettoudgifter.
Eventuelle indtægter  

 hidrørende fra videresalg af ejendomme i forbindelse med jordfordelingen vil  

 således fragå i projektets bruttoudgifter, idet indtægterne vil blive  

 indtægtsført under Skov- og Naturstyrelsen.
Miljøministeren nedsætter et lokalt rådgivende udvalg, der er sammensat af  

 repræsentanter for de lokale myndigheder og organisationer samt af  

 repræsentanter for de berørte centrale myndigheder.
Udvalget betjenes  

 sekretariatsmæssigt af Skov- og Naturstyrelsen.
 Det rådgivende udvalg afgiver inden 1. januar 1993 på baggrund af den  

 mellemliggende udvikling og de i den forbindelse indkomne erfaringer  

 indstilling til ministeren om projektområdets endelige afgrænsning og om  

 tilrettelæggelse og organisering af projektets videre forløb samt projektets  

 finansiering og de statsejede arealers fremtidige anvendelse.
 Det skal i den forbindelse endvidere nærmere vurderes, hvorvidt det under  

 indtryk af det samlede projekt vil være hensigtsmæssigt at forbedre den  

 nuværende laksetrappe ved Kodbøl (Kodbøl Styrtet).
2. fase omfatter detailprojektering og gennemførelse af de nødvendige  

 anlægsarbejder.
Den særlige Skjern Å-arbejdsgruppes flertal indstillede et  

 projekt, hvor 2. fase i justerede 1989-priser må anslås til ca. 77 mio. kr.
 Udgifterne til gennemførelse af 2. fase vil afhænge af resultatet af 1.  

 fase og dermed den indstilling, som det rådgivende udvalg vil fremkomme med.  

 Miljøministeriet tager så stilling, således at Finansudvalget kan få forelagt  

 aktstykke for 2. fase.
c.
Forslaget forelægges for Finansudvalget, fordi Skjern Å-projektet er et  

 centralt element i regeringens miljøinvesteringsplan for så vidt angår  

 naturområdet og ønskes igangsat nu.
d.
Projektet er tiltrådt af Landbrugsministeriet.
e.
Under henvisning til ovenstående anmodes om tilslutning til at  

 igangsætte 1. fase af et større naturgenopretningsprojekt i Skjern Å-dalen,  

 således at der på forslag til lov om tillægsbevilling for 1989 opføres  

 følgende:
§ 27.35. Skov- og Naturstyrelsen f.
Finansministeriets tilslutning foreligger.
Lone Dybkjær / Karen Westerbye-Juhl Til Finansudvalget.
