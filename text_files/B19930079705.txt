 I medfør af § 1, stk. 1 og 2, § 4, kapitel 4 og kapitel 5, i lov nr. 414  

 af 13. juni 1990 om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v., fastsættes:
 § 1.  Denne bekendtgørelse vedrører anvendelse af den  

 i Rådets forordning (EØF) nr. 3950/92 fastsatte tillægsafgift for mælk og  

 mejeriprodukter.
 § 2.  Hver producent tildeles en individuel  

 referencemængde (mælkekvote) i overensstemmelse med reglerne i stk. 3.
 Stk. 2.  Mælkekvoten udgør den mængde mælk justeret i  

 henhold til § 10, stk. 1 og 2, af egen produktion, som producenten har ret  

 til at levere til en opkøber uden afgift.
 Stk. 3.  Mælkekvoten er den individuelle  

 referencemængde, der er til rådighed på bedriften den 31. marts 1993, dog  

 eksklusiv den foretagne justering med henblik på forlængelse af afgiftsåret  

 1992/93, multipliceret med koefficienten 1,006.
 § 3.  Ved salg, bortforpagtning, arv eller  

 overdragelse på lignende måde i sin helhed af en bedrift, hvortil der er  

 knyttet en mælkekvote, overføres kvoten til erhververen, jf. dog stk. 6.
Stk. 2.  Ved salg, bortforpagtning, arv eller  

 overdragelse på lignende måde af en del af en bedrift, hvortil der er knyttet  

 en mælkekvote, registrerer opkøber efter ansøgning fra parterne, hvilken del  

 af kvoten, der skal anses for overført til erhververen.
Ved forpagtning  

 medfølger ikke mælkekvote, såfremt vejafstanden mellem bedriften og  

 tilforpagtede arealer overstiger 25 km.
Vejafstanden beregnes efter reglerne  

 i § 9, stk. 1, nr. 1, i lov om landbrugsejendomme.
Stk. 3.  Forpagtningaftaler skal, for at kunne danne  

 grundlag for overførsel af mælkekvote, have en varighed af mindst et helt  

 afgiftsår.
Ved ophør af forpagtningsaftaler indgået efter 1. april 1984 skal  

 den ved forpagtningen overdragne mælkekvote tilbageføres.
Stk. 4.  Der kan ved overdragelse ikke afgives mere end  

 10.000 kg mælkekvote/ha, idet der dog kan afgives en forholdsmæssig  

 mælkekvote, såfremt denne skulle være større.
Såfremt mælkekvoten på det  

 tilbageblivende areal forøges ud over 10.000 kg efter overdragelse, vil  

 forøgelsen blive inddraget og overført til den nationale reserve.
Stk. 5.  Ansøgningen om overdragelse, som nævnt i stk. 1  

 og 2, skal skriftligt indgives til opkøber af overdrager og erhverver inden 4  

 uger efter overdragelsestidspunktet.
Ansøgninger vedrørende eet afgiftsår  

 skal være indgivet inden to uger efter udgangen af dette for at få virkning  

 for afgiftsåret.
Overførslen har virkning fra overdragelsestidspunktet, dog  

 tidligst fra tidspunktet for indgåelse af aftale om overdragelse.
Hvis  

 overdragelsestidspunkter ligger efter begyndelsen af et afgiftsår, kan der  

 for dette afgiftsår kun overdrages en forholdsmæssig andel af mælkekvoten.  

 Parterne kan afkræves dokumentation vedrørende aftalen om overdragelse og den  

 faktiske iværksættelse.
Stk. 6.  I tilfælde af ekspropriation af hele eller en  

 del af bedriften, afståelse heraf som led i en jordfordeling i henhold til  

 lov om jordfordeling mellem landejendomme, jf. lovbekendtgørelse nr. 467 af  

 22. juni 1990 eller udløb af en forpagtningskontrakt indgået før 1. april  

 1984 uden mulighed for at videreføre forpagtningen på tilsvarende  

 betingelser, kan den mælkekvote, der er knyttet til bedriften eller den del  

 af bedriften, som afstås, helt eller delvis stilles til rådighed for den  

 producent, som afstår jorden, såfremt denne har til hensigt at fortsætte  

 mælkeproduktionen.
Ansøgning herom skal indsendes til opkøber.
 § 4.  Midlertidig overdragelse af mælkekvote uden  

 samtidig overdragelse af jord er ikke tilladt.
 § 5.  Opkøber bemyndiges til at varetage omfordeling  

 af mælkekvoter efter objektive kriterier fastlagt af Landbrugsministeriet.
Stk. 2.  Godtgørelsen for ophør med levering senest den  

 sidste søndag i marts i afgiftsåret svarer til prisen ved køb, og udgør 1,25  

 kr. pr. kg mælk.
Ansøgning om godtgørelse for ophør skal være opkøber i hænde  

 senest den 20. februar i ansøgningsåret.
Ansøgning om køb af mælkekvoter skal  

 være opkøber i hænde senest den 1. februar i ansøgningsåret.
Ansøgning  

 indgives på en formular, der rekvireres hos opkøber.
 Stk. 3.  Mælkekvoten kan ikke sælges fra bedrifter, som  

 er under behandling som offentligt gældsfragåelsesbo, som er under  

 betalingsstandsning eller konkurs, eller hvor bedriften er taget til  

 brugeligt pant eller på anden måde er under administration.
 Stk. 4.  Godtgørelse for ophør ydes for den til  

 bedriften ved starten af afgiftsåret knyttede mælkekvote med fradrag af  

 gratis tildelinger i samme eller det foregående år og inklusive mælkekvoter  

 tilknyttet bortforpagtede arealer, såfremt bortforpagtning ophører senest på  

 tidspunktet for leveringsophøret, samt tilforpagtede arealer, såfremt  

 bortforpagter giver samtykke til salg.
§ 6.  Ansøgning om tildeling af supplerende mælkekvote  

 på grundlag af etablering indsendes af producenten til vedkommende opkøber på  

 en formular, der rekvireres hos denne.
Ansøgninger vedrørende eet afgiftsår  

 skal være opkøber i hænde senest den 1. september.
Stk. 2.  Ansøgninger om tildeling ved etablering  

 prioriteres efter ansøgers alder.
Således foretrækkes den yngre ansøger frem  

 for den ældre, idet dog kun ansøgere, som er fyldt 26 år inden afgiftsårets  

 begyndelse, og som på sin bedrift får en sådan jordbrugsmæssig produktion, at  

 der hertil kræves en arbejdsindsats af ansøger på mindst 1200 timer årligt,  

 eller som tager landbrug som hovederhverv, kan komme i betragtning.
 Stk. 3.  Hvis etableringen helt eller delvis sker ved  

 forpagtning, skal hele bedriften være omfattet, og forpagtningen skal omfatte  

 mindst 5 hele afgiftsår.
 Stk. 4.  Overdragelse til ægtefælle eller samlever kan  

 betragtes som etablering, såfremt den overtagende ægtefælle ikke har ejet  

 eller forpagtet nogen del af bedriften, og i mindst 2 kalenderår forud for  

 ansøgningsfristen ikke har haft over halvdelen af sin arbejdsindtægt i  

 forbindelse med bedriften.
 Stk. 5.  Ved etablering i fællesskaber kan deltagere,  

 som har landbrug som hovederhverv i tilknytning til fællesskabet, og som ejer  

 mindst samme andel af fællesskabet som enhver anden parthaver, dog mindst 20  

 pct. af samtlige aktiver, søge om tildeling, såfremt etablering ikke er sket  

 ved indskud af en bedrift, til hvilken deltageren tidligere har modtaget  

 tildeling ved etablering.
§ 7.  Ansøgning om retablering af mælkekvote på  

 bedrifter, hvorfra mælkekvoten er solgt inden for en periode af 3 år før  

 tvangauktion og hvor der ikke efter salg af kvoten er sket ejerskifte, kan  

 indgives til opkøber.
Tildeling kan ske til personer, der har landbrug som  

 hovederhverv og som har erhvervet ejendommen af en panthaver, der har  

 overtaget ejendommen på tvangsauktion som ufyldestgjort panthaver, idet dog  

 personen, der solgte mælkekvoten eller dennes nærtstående, jf. konkurslovens  

 § 2, ikke kan komme i betragtning.
Tildeling kan ikke ske, såfremt den  

 ufyldestgjorte panthaver tidligere har meddelt accept af kvotens frasalg.
Ved  

 ansøgning om større mængder, end der er til rådighed, prioriteres  

 ansøgningerne efter ansøgningsdato.
Stk. 2.  Såfremt mælkekvoten er inddraget efter 1. april  

 1993 som følge af produktionsophør, jf. forordningens artikel 5, 2. led, kan  

 mælkekvoten genuddeles senest 3 år efter, at inddragelse er sket.
Ansøgning  

 herom skal indgives til opkøber senest den 1. februar forud for afgiftsårets  

 begyndelse.
§ 8.  En producent, der stiller sin mælkekvote til  

 rådighed for den nationale reserve med samtykke fra panthavere i den bedrift,  

 hvortil mælkekvoten er knyttet, kan få tildelt en tilsvarende mælkekvote til  

 en anden ejet eller forpagtet bedrift.
Der kan maksimalt tildeles 10.000 kg  

 mælkekvote pr. ha.
Såfremt ansøger er forpagter, skal bortforpagters samtykke  

 foreligge.
 § 9.  Indberetning om de mængder mælk eller  

 mælkeækvivalenter, som opkøbes, skal af opkøber indsendes til  

 EF-direktoratet, Nyropsgade 26, 1602 København V.
 Stk. 2.  Afgiftspligtige opkøbere skal indbetale det  

 skyldige afgiftsbeløb til EF-direktoratet ved check eller på postgiro nr. 8  

 08 98 09.
 Stk. 3.  Såfremt fristen for betaling overskrides,  

 tillægges en rente på 1,3 pct. månedligt for hver påbegyndt måned fra  

 forfaldsdagen at regne.
§ 10.  Beregningsgrundlaget for afgiftsbeløbet, som  

 producenten er pligtig at betale, er den af producenten til opkøber i et  

 afgiftsår leverede mængde mælk eventuelt justeret under hensyntagen til  

 mælkefedtindholdet og med tillæg af mælkeækvivalenter for til opkøber  

 leverede mængder af andre mejeriprodukter.
Leverer producenten til opkøber  

 mælk og mejeriprodukter, der ikke er af egen produktion, skal dette samtidig  

 skriftligt meddeles til opkøber med angivelse af mængde.
Såfremt producenten  

 har modtaget produkter, som kan være indgået i leverancerne til opkøber,  

 anses produkterne for leveret til opkøber, medmindre andet godtgøres.  

 Leverede mængder mælk og mælkeækvivalenter, som ikke er af egen produktion,  

 medregnes ikke i beregningsgrundlaget og belægges forlods med afgift.
Stk. 2.  Producenten skal betale afgift af den del af  

 beregningsgrundlaget, som overstiger mælkekvoten med tillæg af den i stk. 5  

 nævnte frimængde.
Afgiftsbetalingen påhviler den producent, som havde seneste  

 leverance af mælk fra bedriften inden udløbet af afgiftsåret.
 Stk. 3.  Såfremt producenten inden afgiftsårets udløb  

 leverer mængder, der overstiger den i § 2, stk. 2, tildelte mælkekvote, kan  

 opkøber fra tidspunktet for overskridelsens konstatering fra betalingen for  

 mælken trække et beløb svarende til tillægsafgiften som forskud på betaling  

 af denne.
 Stk. 4.  Den frimængde, som i et afgiftsår er til  

 rådighed under en opkøber, svarer til summen af de ikke udnyttede dele af  

 producenternes mælkekvoter.
 Stk. 5.  Den i stk. 4 nævnte frimængde anvendes således,  

 at hver enkelt producent tildeles en frimængde svarende til en fast  

 procentdel af producentens mælkekvote.
 § 11.  EF-direktoratet varetager administrationen af  

 afgiftsordningen for producenter, som sælger mælk eller mejeriprodukter  

 direkte til forbrug.
Stk. 2.  Producenter, som sælger mælk eller  

 mejeriprodukter direkte til forbrug, skal lade sig registrere hos  

 EF-direktoratet.
EF-direktoratet tildeler efter ansøgning nævnte producenter  

 en mælkekvote, såfremt der er ledige mængder til rådighed.
 Stk. 3.  Producenter, der i henhold til artikel 4, stk.  

 2 i forordningen ønsker omflytning mellem de to typer af kvote, skal meddele  

 dette til EF-direktoratet senest den 1. februar forud for det afgiftsår, hvor  

 omflytningen skal have virkning.
Stk. 4.  EF-direktoratet opkræver tillægsafgift hos  

 producenter, hvis salg af mælk eller mejeriprodukter direkte til forbrug i  

 det pågældende afgiftsår overstiger vedkommendes mælkekvote med tillæg af  

 eventuel frimængde.
Afgiftsbeløb skal indbetales til EF-direktoratet ved  

 check eller på postgirokonto nr. 8 08 98 09. Såfremt fristen for indbetaling  

 overskrides, tillægges en rente på 1,3 pct. månedligt for hver påbegyndt  

 måned fra forfaldsdagen at regne.
Stk. 5.  For producenter, som sælger mælk eller  

 mejeriprodukter direkte til forbrug, finder § 3, samt § 6, tilsvarende  

 anvendelse, idet de pågældende meddelelser og ansøgninger indsendes til  

 EF-direktoratet.
Alle leverancer, som ikke sker til en opkøber, og som ikke  

 anses for videreleveret til en opkøber i medfør af § 2, stk. 2, anses for  

 leverancer til direkte forbrug.
 § 12.  Plantedirektoratet, Skovbrynet 20, 2800 Lyngby  

 fører kontrol med overholdelsen af bestemmelserne vedrørende grundlaget for  

 beregningen af den i § 1 nævnte afgift.
 § 13.  Afgørelser, efter denne bekendtgørelse eller  

 den i § 1 nævnte forordning, som er meddelt på grundlag af ansøgers urigtige  

 eller vildledende oplysninger eller fortielser af betydning for afgørelsen,  

 kan tilbagekaldes.
 § 14.  Afgørelser truffet af opkøber i henhold til  

 denne bekendtgørelse kan af vedkommende producent indbringes for  

 EF-direktoratet inden 4 uger efter, at afgørelsen er meddelt klageren.  

 EF-direktoratets afgørelser i klagesager kan ikke indbringes for anden  

 administrativ myndighed.
 Stk. 2.  Andre afgørelser truffet af EF-direktoratet i  

 henhold til denne bekendtgørelse kan af vedkommende producent indbringes for  

 Landbrugsministeriet, Departmentet, inden 4 uger efter, at afgørelse er  

 meddelt klageren.
 § 15.  Overtrædelse af § 3, stk. 5, 1. pkt., § 9, stk.  

 1 og 2, § 10, stk. 2 og § 11, stk. 2, 1. pkt., straffes med bøde, medmindre  

 højere straf er forskyldt i henhold til § 23 i lov om administration af Det  

 Europæiske Økonomiske Fællesskabs forordninger om markedsordninger for  

 landbrugsvarer m.v., jf. lov nr. 414 af 13. juni 1990. For overtrædelser, der  

 begås af aktieselskaber, andelsselskaber el. lign., kan der pålægges  

 selskabet som sådant bødeansvar, jf. § 27, stk. 1, i loven.
 Stk. 2.  Den, der til brug for afgørelser, der træffes i  

 henhold til denne bekendtgørelse eller den i § 1 nævnte forordning, afgiver  

 urigtige eller vildledende oplysninger eller fortier oplysninger af betydning  

 for sagens afgørelse, straffes med bøde, med mindre højere straf er forskyldt  

 efter borgerlig straffelov.
 § 16.  Bekendtgørelsen træder i kraft den 13. oktober  

 1993.
 Stk. 2.  Bekendtgørelse nr. 128 af 19. marts 1993 om  

 tillægsafgift på mælk og mejeriprodukter ophæves.
