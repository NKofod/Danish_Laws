§ 1 I bekendtgørelse nr. 1164 af 21. december 1995 om Ph.D.-stipendium  

 foretages følgende ændringer:
 1. Indledningen affattes således:
 »I medfør af § 47, stk. 1, nr. 2, § 49, stk. 2, § 53, stk. 2 og 5, og  

 § 53 a, stk. 3 og 4, i lov om statens uddannelsesstøtte, jf.  

 lovbekendtgørelse nr. 430 af 23. maj 1996, og efter drøftelse med  

 skatteministeren i medfør af § 2, stk. 3, i lov nr. 322 af 29. april 1996 om  

 ændring af lov om statens uddannelsesstøtte fastsættes:».
 2. § 2, nr. 11, litra e, ophæves.
 Litra f og g bliver herefter litra e og f.
 3. Efter § 9 indsættes:
 »§ 9 a.  Supplerende stipendium i forbindelse med  

 studierejser i Danmark udbetales til den Ph.D.-studerende i det støtteår,  

 hvor de tilsvarende indkomstskattepligtige rejseudgifter, som er afholdt af  

 stipendiegiver, jf. dog stk. 2, godskrives den studerende i forbindelse med  

 rejsens afslutning.
 Stk. 2.  Supplerende stipendium skal gives af den højere  

 uddannelsesinstitution, hvor den Ph.D.-studerende er indskrevet til  

 Ph.D.-studiet, selv om uddannelsesinstitutionen ikke er stipendiegiver,  

 medmindre stipendiegiver selv administrerer stipendiet.
 Stk. 3.  De rejseudgifter, der kan medføre supplerende  

 stipendium, kan ikke overstige et beløb beregnet efter aftale om  

 tjenesterejser indgået i henhold til lov om tjenestemænd.«.
§ 2 Stk. 1.  Bekendtgørelsen træder i kraft den 1. august  

 1996 og har virkning fra den 1. januar 1996.
 Stk. 2.  I henhold til § 2, stk. 2, i lov nr. 322 af 29.  

 april 1996 finder bekendtgørelsens bestemmelser om supplerende stipendium  

 tilsvarende anvendelse i støtteåret 1995.
Stk. 3.  § 9 a, stk. 1, som affattet ved denne  

 bekendtgørelses § 1, nr. 3, har dog først virkning fra den 1. september 1996.  

 Nettobeløbet efter A-skattetræk af et supplerende stipendium i forbindelse  

 med studierejser i Danmark indbetales til Told- og Skattestyrelsen senest den  

 1. oktober 1996, hvis de skattepligtige rejseudgifter er afholdt eller  

 afholdes af stipendiegiver, jf. dog det ved § 1, nr. 3, affattede § 9 a, stk.  

 2, og er godskrevet eller godskrives den Ph.D.-studerende i perioden fra den  

 1. januar 1995 til den 1. september 1996. Senest i forbindelse med  

 indbetalingen gives oplysning til Told- og Skattestyrelsen om grundlaget for  

 det stipendium, der er givet, og om den studerendes personnummer.  

 Stipendiegivers oplysning om de tilskud til rejseudgifter, der tidligere er  

 givet, samt indbetalingerne skal specificeres på indkomstårene 1995 og 1996  

 for hver enkelt stipendiemodtager.
Oplysningerne skal gives i en form, der er  

 egnet til elektronisk databehandling.
