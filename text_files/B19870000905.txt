 I medfør af § 25, stk. 3 og § 42, stk. 2 i lov nr. 306 af 4. juni 1986 om  

 saltvandsfiskeri, bestemmes:
§ 1.  Ved udløbet af Bygholm Å, Dagnæs Bæk og Boller  

 Bæk i Horsens Fjord fastsættes et udvidet fredningsbælte hvori intet fiskeri  

 må finde sted.
Fredningsbæltet er afgrænset af kystlinien og i øvrigt som  

 følger:
 MOD ØST:
 af en linie fra ydre ende af mole ved Boller Lystskov i retvisende nord  

 til det punkt, ved 5. bøje, hvor linien skærer nordsiden af sejlrenden til  

 Horsens Havn.
 MOD NORD:
 fra dette punkt langs nordsiden af sejlrenden til det nordlige havnefyr på  

 Horsens Havn.
 MOD VEST:
 af forbindelseslinien mellem det nordlige og sydlige havnefyr på Horsens  

 Havn.
 Stk. 2.  Der fastsættes ingen fredet  

 gennemgangsstrækning til fredningsbæltet.
 Stk. 3.  Uanset stk. 1, er det tilladt i månederne  

 august, september, oktober og november at anvende ovenvandsruser, der er  

 bestemt til fangst af blankål, og hvis munding og fangarme vender mod  

 strømmen, og som anmeldes til fiskerikontrollen.
 Stk. 4.  En kortskitse visende fredningsbæltet er trykt  

 som bilag til bekendtgørelsen.
 § 2.  Overtrædelse af § 1, stk. 1 straffes med bøde.
 § 3.  Bekendtgørelsen træder i kraft den 1. februar  

 1987.
