Nr LSF 9 Forslag til Lov om ændring af retsafgiftsloven (Forhøjelse af  

 tinglysningsafgiften) Fremsat af justitsministeren (Ninn-Hansen) den 8. juni 1988 Vedtaget ved tredjebehandling den 28. juni 1988 Lov nr. 342 af 01/07/1988 § 1 I lov om retsafgifter, jf. lovbekendtgørelse nr. 534 af 18. august 1986,  

 foretages følgende ændring:
 § 41 a affattes således:
» § 41 a.
For tinglysning svares en afgift på 500 kr.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om retsafgifter, jf. lovbekendtgørelse nr. 534 af 18. august 1986,  

 foretages følgende ændring:
 § 41 a affattes således:
» § 41 a.
For tinglysning svares en afgift på 500 kr.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget er en uændret genfremsættelse af det forslag, der blev  

 fremsat den 14. januar 1988 (L 162) og var til første behandling den 29.  

 januar 1988, jf.
Folketingstidende 1987-88, 1. samling, sp. 4678 og 6004.
 Lovforslaget har til formål at forhøje tinglysningsafgiften fra 400 kr.  

 til 500 kr., således at der som en budgetforbedring inden for  

 Justitsministeriets område tilvejebringes et statsligt merprovenu, der  

 skønnes at blive ca. 150 mio. kr. årligt.
 Tinglysningsafgiften blev indført ved lov nr. 563 af 7. december 1983, der  

 trådte i kraft den 15. december 1983. Der henvises herom til  

 Folketingstidende 1983-84, 1. samling, sp. 297, 733, 2277 og 2684, tillæg A  

 sp. 563 og tillæg B sp. 101 og 107.
 Baggrunden for tinglysningsafgiftens indførelse var at gennemføre en  

 betalingsordning for domstolenes arbejde også med tinglysningsekspeditioner i  

 lighed med betalingen af retsafgift for langt de fleste øvrige retshandlinger  

 ved domstolene som f.eks. borgerlige domssager, fogedforretninger,  

 skifteforretninger, notarialforretninger m.v.
 Tinglysningsafgiften er ikke forhøjet siden indførelsen i 1983. Ved den  

 foreslåede forhøjelse er der således i alt væsentligt alene tale om en  

 prisregulering af afgiften.
Det kan i øvrigt oplyses, at Justitsministeriet i henhold til en  

 tekstanmærkning på finansloven for finansåret 1987 har iværksat et  

 prøveprojekt i en københavnsk omegnskreds (retten i Brøndbyerne) vedrørende  

 edb i tinglysningen, således at der i projektet indgår et edb-baseret  

 dagbogs- og tingbogssystem.
Projektet forventes afsluttet, således at der i  

 1990 kan træffes beslutning om den samlede, landsdækkende omlægning af  

 tinglysningssystemet til edb over en ca. 10-årig periode.
Som nævnt skønnes forhøjelsen af tinglysningsafgiften at medføre et  

 merprovenu på ca. 150 mio. kr. på årsbasis.
Det kan i den forbindelse  

 oplyses, at Justitsministeriets budgetreguleringskonto på finansloven for  

 1988 er på - 412,6 mio. kr.
 Lovforslaget skønnes ikke at indebære administrative konsekvenser af  

 betydning for det offentlige.
 Det foreslås, at loven træder i kraft dagen efter bekendtgørelsen i  

 Lovtidende, således at dokumenter, der anmeldes til tinglysning fra denne  

 dag, pålægges den nye afgift.
