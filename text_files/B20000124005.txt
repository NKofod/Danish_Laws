Bekendtgørelse om uddannelsen til  

 beklædningshåndværker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Buntmager, herunder delkompetence som håndsyer.
 2)	Modelsyer, herunder delkompetence som  

 beklædningsoperatør.
 3)	Modist.
 4)	Skrædder.
Uddannelsens mål § 2. Den uddannede  

 beklædningshåndværker med speciale som buntmager
skal selvstændigt kunne sortere, klargøre, skære,  

 zwecke, renskære, sy, samle og fore pelse.  

 Beklædningshåndværkeren skal kunne identificere de enkelte  

 mønsterdele og kunne betjene områdets værktøjer og  

 maskiner.
 Stk. 2. Den uddannede beklædningshåndværker  

 med speciale som modelsyer skal selvstændigt kunne opsy og produktions-  

 og kvalitetsbeskrive hele kollektioner.  

 Beklædningshåndværkeren skal kunne kæde arbejdet  

 mellem modeludvikling og produktionsmodning sammen.  

 Beklædningshåndværkeren skal kunne indgå i  

 produktionen fra ide til færdigt produkt.  

 Beklædningshåndværkeren skal kunne arbejde med  

 gruppeorienteret produktion og selvstændigt kunne give  

 arbejdsinstruktioner.
 Stk. 3. Den uddannede beklædningshåndværker  

 med speciale som modist skal selvstændigt kunne fremstille hatte i  

 filt, stof, pels og andre egnede materialer og beherske områdets  

 hånd- og maskinsyningsteknikker.
 Stk. 4. Den uddannede  

 beklædningshåndværker med speciale som skrædder skal  

 selvstændigt kunne tage mål, foretage figuranalyse, konstruere  

 model, tilskære, sy og tilrette individuelt tilpassede  

 beklædningsgenstande til herrer og damer på en  

 håndværksmæssig og rationel måde.
 Stk. 5. Den uddannede håndsyer inden for specialet  

 buntmager skal selvstændigt kunne samle, bånde, pikere og fore en  

 cape, jakke eller kåbe samt kunne sy rykninger og galloneringer.
 Stk. 6. Den uddannede beklædningsoperatør inden  

 for specialet modelsyer skal selvstændigt kunne varetage alsidige  

 syoperationer i forbindelse med produktionssyning.  

 Beklædningsoperatøren skal kunne betjene de generelle  

 maskintyper i industrien med den hastighed, der er normen for branchen.  

 Beklædningsoperatøren skal gennem uddannelsen trænes i  

 operationsforenkling og gives forståelse af det krævede  

 kvalitetsniveau samt effektivitet og samarbejde.
Stk. 7. Uddannelsen tilrettelægges tillige  

 således, at eleven gives indsigt i og forståelse af fagets  

 teknologiske muligheder og anvendelser.
Eleven skal blive i stand til at  

 indgå i et teamarbejde og kunne arbejde fleksibelt, kreativt og  

 ressourcebevidst og under hensyntagen til miljømæssige forhold  

 samt kunne anvende uddannelsen i internationale sammenhænge.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service og for Håndværk  

 og teknik, jf. § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det Faglige  

 Udvalg for Beklædning.
 § 4. Uddannelsen til buntmager, modelsyer, modist  

 eller skrædder varer 3 år og 9 måneder, jf. dog
§§ 7-9.
 Stk. 2. Delkompetenceforløbene, jf. § 1, nr. 1 og  

 2, varer 2 år og 6 måneder.
Stk. 3. Uddannelsen, jf. stk. 1, omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 30 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 4. Den obligatoriske skoleundervisning i  

 hovedforløbet er opbygget af 3 skoleperioder på hver 10 uger,  

 der omfatter grundfag, områdefag, bundne specialefag og valgfag samt  

 valgfri specialefag, der eventuelt kan etableres som særlige  

 skoleperioder.
 Stk. 5. Delkompetenceforløbene, jf. stk. 2, omfatter  

 et obligatorisk grundforløb på 20 uger, jf.  

 bekendtgørelse om grundforløb, og et hovedforløb, der  

 omfatter praktikuddannelse og de to første skoleperioder i  

 hovedforløbet på i alt 20 ugers obligatorisk skoleundervisning.  

 Eleven kan indlede uddannelsen på skole med et grundforløb eller  

 i en praktikvirksomhed.
 Stk. 6. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 7. Varigheden og strukturen efter stk. 1-5 fraviges  

 ved voksenuddannelsesforløb, jf. §§ 7-8.
 § 5. Speciale, jf. § 1, vælges ved  

 indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 7. Personer, der er fyldt 25 år, og som  

 har mindst 6 måneders relevant beskæftigelse inden for  

 beklædningsbranchen, kan indgå uddannelsesaftale med en forkortet  

 uddannelsestid, jf. anvisninger i vejledningen til  

 bekendtgørelsen.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skolen træffer afgørelse om fritagelse  

 for dele af skoleundervisningen på baggrund af brancheorienterende  

 arbejdsmarkedsuddannelser og andre erhvervede kvalifikationer af relevans for  

 uddannelsen, jf. anvisninger i vejledningen til bekendtgørelsen.
§ 8. Det i § 7 nævnte  

 forløb kan begynde med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under kurset foretage vurdering af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2. For elever med  

 uddannelsesaftale er det supplerende kursus omfattet af  

 uddannelsesaftalen.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Modelkonstruktion 1 Niveau: begynder Målet er, at eleven kan udføre simple grundkonstruktioner  

 og snitændringer inden for beklædningsbranchen.
2)	Produktudvikling Niveau: begynder Målet er, at eleven kan arbejde med tegneteknikker på en  

 kreativ og systematisk måde, herunder vælge og anvende  

 værktøjer, programmer og materialer i forbindelse med  

 planlægning og fremstilling af et beklædningsprodukt.
3)	Maskinbetjening og produktion Niveau: begynder Målet er, at eleven kan anvende de mest anvendte maskintyper,  

 der benyttes i fremstillings- og bearbejdningsprocessen.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk (niveau F).
 2)	Engelsk (niveau F).
 3)	Stil, form og farve (1 uge).
 4)	Virksomhedslære og innovation (niveau E).
 5)	Materialeforståelse (1 uge).
 Stk. 2. Det i stk. 1, nr. 5, nævnte grundfag  

 påbegyndes i grundforløbet.
 Stk. 3. De i stk. 1 nævnte fag varer i alt 8 uger.  

 For delkompetenceforløbene er varigheden dog 6 uger.
 § 12. Undervisningen i hovedforløbet  

 omfatter følgende områdefag:
1)	Driftslære og produktion Niveau: begynder Målet er, at eleven kan planlægge, udføre,  

 dokumentere og kvalitetssikre produktionsprocessen under hensyntagen til  

 rationelle metoder.
2)	Modelkonstruktion 2 Niveau: begynder Målet er, at eleven kan udføre grundkonstruktioner og  

 snitudviklinger samt anvende de relevante teknologiske  

 hjælpemidler.
3)	Modelkonstruktion 3 Niveau: rutine Målet er, at eleven kan udføre grundkonstruktioner og  

 snitudviklinger samt anvende de relevante teknologiske  

 hjælpemidler.
4)	Modens historie Niveau: begynder Målet er, at eleven kender til hovedtrækkene i modens  

 historie og relevante fagudtryk.
5)	Teknisk sprog - engelsk Niveau: rutine Målet er, at eleven kan læse og forstå branchens  

 mest anvendte fagudtryk på engelsk, og at eleven kan anvende teknisk  

 engelsk kommunikativt.
 Stk. 2. De i stk. 1 nævnte fag varer i alt 8 uger,  

 for delkompetenceforløbene er varigheden dog 4 uger.
 § 13. Til specialet som buntmager er knyttet  

 følgende bundne specialefag:
1)	Detailsyning og teori i skæreteknikker Niveau: begynder Målet er, at eleven kan fremstille relevante  

 detailprøver, og at eleven kender teorien i sammenskæring af  

 forskellige pelsarter og kan beregne areal og skindforbrug.
2)	Produktsyning/tilskæring Niveau: begynder Målet er, at eleven kan fremstille en vest i f.eks. kanin,  

 nutria eller sæl.
3)	Produktsyning/tilskæring/samling og foring Niveau: rutine Målet er, at eleven kan sammenskære og renskære en  

 pelskåbe.
4)	Rykke- og galloneringsteknik samt kalkulationer Niveau: rutine Målet er, at eleven kan beregne rykninger og galloneringer samt  

 beregne omkostningerne på rykkearbejdet.
Stk. 2. Undervisningen i de i stk. 1 nævnte  

 specialefag varer i alt 5 uger.
Den sidste uge heraf anvendes til  

 eksamensprojekt, jf. § 23, stk. 3.
 Stk. 3. Til delkompetencen som håndsyer er der knyttet 4  

 ugers bundne specialefag, herunder 1 uge til det i stk. 2  

 nævnte eksamensprojekt.
 § 14. Til specialet som modelsyer er knyttet  

 følgende bundne specialefag:
1)	Fremstilling af nederdel og bukser Niveau: begynder Målet er, at eleven kan forarbejde en nederdel og et par  

 damebukser ud fra procesbeskrivelser.
2)	Fremstilling af trikotagebørnetøj Niveau: begynder Målet er, at eleven kan procesbeskrive og fremstille et  

 sæt børnetøj i trikotagestof.
3)	Fremstilling af klassisk damejakke Niveau: rutine Målet er, at eleven kan forarbejde en klassisk damejakke og  

 udarbejde produkt- og kvalitetsbeskrivelse til jakken.
4)	Fremstilling af trikotageprodukt Niveau: rutine Målet er, at eleven kan forarbejde et trikotageprodukt og  

 udarbejde tilhørende syrækkefølge og metodebeskrivelse  

 til en udvalgt detalje samt udregne materialeforbrug.
Stk. 2. Undervisningen i de i stk. 1 nævnte  

 specialefag varer i alt 5 uger.
Den sidste uge heraf anvendes til  

 eksamensprojekt, jf. § 23, stk. 3.
 Stk. 3. Til delkompetencen som  

 beklædningsoperatør er der knyttet 4 ugers bundne specialefag,  

 herunder 1 uge til det i stk. 2 nævnte eksamensprojekt.
 § 15. Til specialet som modist er knyttet  

 følgende bundne specialefag:
1)	Detailsyning/produktion/tilskæring Niveau: begynder Målet er, at eleven kan fremstille stofhat med lige skygge,  

 filthat, hue eller kasket, enkelt pelshat, detailprøver på  

 rouleau, stikninger, stosning og garneringseksempler.
2)	Produktsyning - hatte Niveau: rutine Målet er, at eleven kan fremstille stofhat med lige skygge,  

 filthat, hue/kasketmønster, pelshat, detailprøver på  

 rouleau, stikninger, stosning og garneringseksempler.
Stk. 2. Undervisningen i de i stk. 1 nævnte  

 specialefag varer i alt 5 uger.
Den sidste uge heraf anvendes til  

 eksamensprojekt, jf. § 23, stk. 3.
 § 16. Til specialet som skrædder er knyttet  

 følgende bundne specialefag:
1)	Detailsyning Niveau: begynder Målet er, at eleven kan fremstille detailsyning.
2)	Produktsyning/tilskæring Niveau: begynder Målet er, at eleven kan fremstille en klæbevest med side-  

 og brystlomme.
3)	Jakkesyning Niveau: rutine Målet er, at eleven kan fremstille en jakke i en  

 uld-polyesterkvalitet med løs brystbelægning og  

 kravelærred.
Stk. 2. Undervisningen i de i stk. 1 nævnte  

 specialefag varer i alt 5 uger.
Den sidste uge heraf anvendes til  

 eksamensprojekt, jf. § 23, stk. 3.
§ 17. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Den valgfri specialefagsundervisning skal sikre bredden  

 i uddannelsen og styrke elevens muligheder for gennem et personligt valg at  

 kunne præge uddannelsen.
De valgfri specialefag varer 4 uger, dog for  

 delkompetenceforløbene 2 uger.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 18. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger, dog for  

 delkompetenceforløbene 4 uger.
Praktikuddannelsen § 19. Målet med praktikuddannelsen  

 er:
 1)	Eleven skal på avanceret niveau kunne fremstille produkter  

 inden for det valgte speciale.
 2)	Eleven skal på rutineniveau kunne anvende de mest benyttede  

 maskintyper inden for det valgte speciale.
 3)	Eleven skal på rutineniveau kunne anvende rationelle  

 forarbejdningsmetoder inden for det valgte speciale.
 4)	Eleven skal desuden have kendskab til materialers egnethed, pris- og  

 materialekalkulationer, generelle sikkerhedsbestemmelser og virksomhedens  

 generelle samarbejdsformer.
 Stk. 2. Målet med praktikuddannelsen inden for specialet  

 som buntmager er:
 1)	Eleven skal på avanceret niveau kunne fremstille  

 pelsværk.
 2)	Eleven skal på rutineniveau kunne foretage snitændringer  

 på mønstre.
 3)	Eleven skal desuden have kendskab til kalkulation af  

 materialeforbrug og øvrige omkostninger, generelle  

 sikkerhedsbestemmelser og virksomhedens generelle samarbejdsformer.
 Stk. 3. Målet med praktikuddannelsen inden for specialet  

 som modelsyer er:
 1)	Eleven skal på avanceret niveau kunne fremstille virksomhedens  

 produkter og betjene virksomhedens maskiner.
 2)	Eleven skal på rutineniveau kunne udføre  

 modeludvikling, udarbejde produktions- og kvalitetsbeskrivelser og have  

 indsigt i materialers egnethed.
 3)	Eleven skal desuden have kendskab til pris- og materialekalkulation,  

 generelle sikkerhedsbestemmelser og virksomhedens generelle  

 samarbejdsformer.
 Stk. 4. Målet med praktikuddannelsen inden for specialet  

 som modist er:
 1)	Eleven skal på avanceret niveau kunne fremstille hatte i  

 forskellige mønstre.
 2)	Eleven skal på rutineniveau kunne udvikle mønsterdele  

 til hatte.
 3)	Eleven skal desuden have kendskab til vejledning af kunder,  

 kalkulation af materialeforbrug og øvrige omkostninger, generelle  

 sikkerhedsbestemmelser og virksomhedens generelle samarbejdsformer.
 Stk. 5. Målet med praktikuddannelsen inden for specialet  

 som skrædder er:
 1)	Eleven skal på avanceret niveau kunne fremstille individuelt  

 tilpassede beklædningsgenstande.
 2)	Eleven skal på rutineniveau kunne foretage snitudvikling,  

 figuranalyse og korrekt materialevalg.
 3)	Eleven skal desuden have kendskab til pris- og materialekalkulation,  

 kundevejledning, generelle sikkerhedsbestemmelser og virksomhedens generelle  

 samarbejdsformer.
 Stk. 6. Målet med praktikuddannelsen for delkompetencen  

 som håndsyer inden for specialet som buntmager er:
 1)	Eleven skal på avanceret niveau kunne hånd- og maskinsy  

 pelse.
 2)	Eleven skal på rutineniveau kunne foretage materialevalg og  

 kunne fremstille formodel efter skæremønster.
 3)	Eleven skal desuden have kendskab til kalkulation af  

 materialeforbrug og øvrige omkostninger.
 Stk. 7. Målet med praktikuddannelsen for delkompetencen  

 som beklædningsoperatør inden for specialet som modelsyer  

 er:
 1)	Eleven skal på avanceret niveau kunne forarbejde de  

 forekommende produkter.
 2)	Eleven skal på rutineniveau kunne udarbejde produktions- og  

 kvalitetsbeskrivelser og have indsigt i materialers egnethed.
 3)	Eleven skal desuden have kendskab til materialeforbrug og  

 modeludvikling.
 Uddannelsesbog mv.
 § 20. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 21. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 22. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver m.v.
 § 23. Den afsluttende eksamen, der samtidig  

 udgør en svendeprøve, finder sted i sidste skoleperiode og  

 består af et kursusarbejde, der omfatter fagene i sidste skoleperiode,  

 og et projekt, der består af en praktisk opgave og en skriftlig  

 rapport, samt en mundtlig fremlæggelse af kursusarbejdet og  

 projektarbejdet.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Det projektarbejde og den fremlæggelse, der er  

 nævnt i stk. 1, varer i alt 1 uge.
 Stk. 4. Opgavebesvarelserne bedømmes af elevens  

 lærer og to censorer udpeget af det faglige udvalg.
 § 24. Kursusarbejdet skal indeholde modeludvikling  

 og produktionsdokumentation for projektarbejdet.
 Stk. 2. Projektarbejdet består af fremstilling af et  

 beklædningsprodukt inden for det valgte speciale og en rapport med  

 konklusion på sammenhæng mellem kursusarbejdet og  

 projektarbejdet.
 Stk. 3. Den mundtlige fremlæggelse består af en  

 dialog mellem eleven og læreren om kursusarbejdets og projektarbejdets  

 løsning.
 § 25. Bedømmelsen omfatter en  

 helhedsvurdering af eksamenens 3 dele, jf. § 23, stk. 1.
 Stk. 2. Ved bedømmelsen anvendes 13-skalaen.  

 Bekendtgørelse om eksamensordning ved erhvervsskolerne m.v. finder  

 anvendelse.
Sygeeksamen og ny eksamen § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Eleven skal have opnået mindst karakteren 6,0 i  

 den afsluttende eksamen, jf. §§ 23-25, samt et karaktergennemsnit af  

 alle øvrige afsluttende karakterer på hovedforløbet  

 på mindst 6,0.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 27, og afsluttende praktikerklæring  

 for praktikuddannelsen er udstedt, jf. § 28.
Forskellige bestemmelser § 30. Det Faglige Udvalg for Beklædning  

 sikrer i samarbejde med praktikvirksomheder, institutioner og de lokale  

 uddannelsesudvalg, at der sker en løbende kvalitetssikring og  

 kvalitetsudvikling af uddannelsen, jf. hovedbekendtgørelsens § 4,  

 stk. 3.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 947  

 af 11. december 1997 om uddannelsen til  

 beklædningshåndværker.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
Stk. 5. Bekendtgørelse nr. 541 af 19. juni 1996 om de  

 tekstile erhvervsuddannelser ophæves.
Elever, der ved  

 bekendtgørelsens ikrafttræden er begyndt på et  

 uddannelsesforhold i henhold til en uddannelsesaftale, færdiggør  

 dog uddannelsen i overensstemmelse med de hidtidige regler, såfremt  

 uddannelsen afsluttes inden den 1. januar 2003.
