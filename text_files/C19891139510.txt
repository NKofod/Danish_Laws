I tilknytning til Justitsministeriets cirkulæreskrivelse af dags dato om  

 betaling for retsmedicinske ydelser i faderskabssager skal man meddele, at  

 Justitsministeriet med henblik på at rationalisere kasseforretningerne i  

 forbindelse med betaling for retsmedicinske ydelser har truffet aftale med  

 Københavns Universitet, således at der fra 1. januar 1990 iværksættes en  

 central afregningsordning, hvorefter Justitsministeriet månedligt foretager  

 een samlet betaling for de undersøgelser, der er gennemført i den pågældende  

 periode.
De enkelte embeder skal således ikke længere selv betale de nævnte  

 ydelser.
Embederne vil som hidtil hver måned fra Retsmedicinsk Institut modtage en  

 summarisk opgørelse med tilhørende specifikation af de i perioden foretagne  

 undersøgelser.
Et eksempel på opgørelse med tilhørende specifikation  

 vedlægges til orientering.
 Det påhviler hvert embede nøje at kontrollere, at opgørelsen fra  

 Retsmedicinsk Institut svarer til de undersøgelser, embedet har rekvireret,  

 herunder at antallet af undersøgte personer, undersøgelseskategori og pris er  

 korrekt.
 I tilfælde af uoverensstemmelse rettes straks enten skriftligt eller  

 telefonisk henvendelse til Retsgenetisk Institut Frederik den V's Vej 11 2100  

 København Ø Telefon 31 37 32 22, lokal 422.
 Instituttet vil herefter foretage fornøden rettelse og udfærdige  

 selvstændig rettelsesopgørelse, der sendes til embedet sammen med opgørelsen  

 for den følgende måned.
 Opmærksomheden henledes på, at rettelsesopgørelser ligeledes skal  

 kontrolleres.
Instituttet underretter Justitsministeriet om foretagne rettelser og  

 regulerer beløbet i den følgende måneds samlede faktura til  

 Justitsministeriet.
Der skal således heller ikke i sådanne tilfælde foretages  

 betaling fra embedet.
 De modtagne opgørelser og rettelsesopgørelser forsynes af embedet med  

 kontrolpåtegning (dato og underskrift/initialer) og opbevares i 5 år.
 P.M.V.
 E.B.
