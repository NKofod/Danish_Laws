Nr BTB 5 Betænkning over Forslag til folketingsbeslutning om almen lægegerning   

 Nr B 5 1990-91, 2. samling Afgivet af Sundhedsudvalget Afgivet: 19901227 Udvalget har behandlet beslutningsforslaget i nogle møder og har modtaget en skriftlig henvendelse fra Praktiserende Lægers Organisation.
 Herefter indstiller et flertal (Socialdemokratiets, Socialistisk  

 Folkepartis og Det Radikale Venstres medlemmer af udvalget)  

 beslutningsforslaget til vedtagelse med det af flertallet stillede  

 ændringsforslag.
 Flertallet understreger, at der er behov for en reel genforhandling med  

 henblik på en gennemgribende modernisering af overenskomstvilkårene, og  

 forudsætter, at dette vil kunne ske inden for det kommende halve år.
 Flertallet udtaler endvidere, at der med dette beslutningsforslag ikke er  

 taget stilling til hverken den kommende overenskomst på dette område eller  

 andre overenskomster.
 Flertallet forudsætter, at forlængelsesaftalen holdes inden for rammerne  

 af Amtsrådsforeningens økonomiske aftale med regeringen.
 Et mindretal inden for flertallet (Det Radikale Venstres medlem af  

 udvalget) opfordrer endvidere regeringen til at fremlægge en vurdering af,  

 hvad en ophævelse af sundhedsministerens godkendelsesbeføjelse efter § 26,  

 stk. 2, sidste punktum, i lov om offentlig sygesikring vil indebære.
 Et mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) indstiller beslutningsforslaget til forkastelse.
Ændringsforslag Af et flertal (S, SF og RV):
Til teksten 1) Efter den foreslåede tekst indsættes som nyt afsnit:
»Folketinget pålægger endvidere regeringen senest den 1. februar 1991  

 at fremsætte lovforslag, hvorefter der, såfremt der ikke inden den 1. juni  

 1991 er opnået enighed om alle spørgsmål vedrørende en fornyelse af  

 landsoverenskomsten for almen lægegerning ud over den 1. juli 1991, skal  

 udpeges en opmand, der afgør de spørgsmål, der ikke er opnået enighed om.  

 Opmanden udpeges af parterne.
Såfremt parterne ikke kan blive enige om  

 udpegning af en opmand, udpeges denne af Højesterets Præsident.
Opmanden  

 træffer afgørelse senest den 30. juni 1991.« Bemærkninger Til nr. 1 Forslagsstillerne finder det hensigtsmæssigt, at der udpeges en opmand,  

 såfremt parterne ikke selv kan blive enige om overenskomstvilkårene senest  

 den 1. juni 1991.
