 Told- og Skattestyrelsen har i en klagesag truffet  

 afgørelse om, at der skulle ske efterbeskatning, hvor en forsker, som efter  

 en periode på uner 36 måneder med § 48E-beskatning som deltager i to  

 forskningsprojekter, der var godkendt af et forskningsråd fik ansættelse på  

 et universitet, uden at der var tale om et godkendt forskningsprojekt.
En forsker deltog i perioden 1/10 1993 til 30/9 1995 og i perioden 1/10  

 1995 til 31/3 1996 i to forskellige forskningsprojekter, som var godkendt af  

 et forskningsråd.
Fra den 1/4 1996 fik han en ny ansættelse på et  

 universitet, hvor §48E-beskatning ikke kunne anvendes, idet der var tale om  

 et almindeligt ansættelsesforhold, hvor det månedlige vederlag ikke opfyldte  

 mindstekravet, og hvor der endvidere ikke var tale om et forskningsprojekt  

 med godkendelse fra et forskningsråd.
 Forskeren påtænkte at afslutte ansættelsesforholdet i løbet af 1996 og  

 ville herefter flytte fra Danmark.
 Det fremgår af KSL § 48E, stk. 5, at beskatningen efter stk. 4,  

 bortfalder, hvis den skattepligtige ikke senest 1 måned efter ophøret af  

 ansættelsesforholdet enten bringer den fulde skattepligt til ophør ved  

 fraflytning fra Danmark eller påbegynder et nyt ansættelsesforhold, der  

 opfylder betingelserne for §48E-beskatning.
 Told- og Skattestyrelsen var enig i, at §48-beskatningen bortfaldt jf.  

 §48E, stk. 5.
 Told- og skattestyrelsen tilføjede, at KSL § 48E ikke giver mulighed for,  

 at dispensere på grundlag af det forhold, som nævnt af forskeren, at  

 alternativet til ansættelsen ville have været arbejdsløshed i detr land, han  

 ville flytte tilbage til.
