 I fortsættelse af skrivelser af 8. februar 1975 og af 23. juni 1975  

 vedrørende henholdsvis meddelelse nr. 003 af 5. februar 1975 og nr. 007 af  

 12. juni 1975 følger vedlagt meddelelse nr. 007.01 om færdselsregulering og  

 afmærkning.
 De to tidligere meddelelser er indeholdt i meddelelse nr. 007.01 og  

 bortfalder som følge heraf.
 Det tilføjes, at der arbejdes videre med udarbejdelse af blanketter.
 Det bemærkes endvidere, at nærmere bestemmelser om rutenummerering for  

 tiden er under udarbejdelse.
 Meddelelse nr. 007.01 er godkendt af gruppen vedrørende eventuel  

 rationalisering af sagsbehandling inden for samarbejdsaftalen om bestyrelse  

 af hovedlandeveje.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Aage Andersen MEDDELELSE nr. 007.01 om færdselsregulering og afmærkning.
 Efter Justitsministeriets udsendelse af »Bekendtgørelse om  

 vejafmærkning« bekendtgørelse af 22. april 1977 og »Cirkulære om  

 vejafmærkning« - cirkulære af 14. oktober 1977 - fastsættes følgende  

 regler for amtsråds/kommunalbestyrelsers sagsbehandling i henhold til  

 samarbejdsaftalen om bestyrelse af hovedlandeveje, pkt. 1.4 -  

 færdselsregulering og afmærkning:
 I det omfang, der er angivet nedenfor, er amtsrådet/ kommunalbestyrelsen  

 bemyndiget til at udøve Vejdirektoratets beføjelser som vejbestyrelse i  

 overensstemmelse med gældende bestemmelser angående afmærkning og  

 færdselsregulerende foranstaltninger.
 Advarselstavler kan opsættes med undtagelse af:
 A 17 (fodgængerfelt); A 22 (børn); A 41-42 (sving), når disse skal  

 suppleres med UA 41; samt A71-A75 (tavler vedrørende jernbaneoverkørsel).  

 Vigepligtstavler (B-tavler).
 Vigepligtstavler kan opsættes med undtagelse af:
 B 13 (stop ved vejkryds) og UB 10 (unormale vigepligtsforhold).  

 Forbudstavler (C-tavler).
 Forbudstavler kan opsættes med undtagelse af:
 C 19 (indførsel forbudt); C 21 (kørsel i begge retninger forbudt); C 22,1  

 (motorkøretøj; traktor og motorredskab forbudt); C 22,2 (motorcykel forbudt);  

 C 23 (last- og varemotorkøretøj forbudt); C 24,1 (traktor og motorredskab  

 forbudt); C 24,2 (hestevogn og lignende forbudt); C 25,1 - C 26,2 (cykel og  

 knallert, knallert, ridning eller fodgængere forbudt); C 31 (totalvægt); C 32  

 (totalvægt af vogntog); C 35 (akseltryk); C 36 (boggietryk); C 41  

 (vognbredde); C 55 (lokal hastighedsbegrænsning). Påbudstavler (D-tavler).
 Påbudstavler kan opsættes med undtagelse af:
 D 21 (cykelsti); D 26 (delt sti) og D 27 (fællessti), når disse stier  

 eller dele af dem er dobbeltrettede for andet end fodgængere, og med  

 undtagelse af: D 55 (påbudt mindstehastighed) og D 56 (ophør af  

 mindstehastighed). Oplysningstavler (E-tavler).
 Oplysningstavler kan opsættes med undtagelse af:
 E 17 (fodgængerfelt); E 19 (ensrettet færdsel); E 41 (hastighedsangivelse  

 for frakørsel); E 43 (motortrafikvej) og E 45 (motortrafikvej ophører).
 Vejvisere, F 1 - F 18, med undtagelse af hvid/blå vejvisere, kan opsættes.  

 Orienteringstavler (G-tavler).
Orienteringtavler må ikke opsættes uden Vejdirektoratets godkendelse.
Ved  

 udskiftning i forbindelse med vedligeholdelse kontrollerer  

 samarbejdspartneren om ændring er nødvendig. Ændring skal godkendes af  

 Vejdirektoratet.
Afstands- og stedtavler (H-tavler).
Afstands- og stedtavler samt amts- og kommunegrænsetavler, H 41 - H 47 kan  

 opsættes.
Vejvisere og afstandstavler på motorvej (I-tavler, J-tavler,  

 K-tavler).
Vejvisnings- og afstandstavler på motorvej må ikke opsættes uden  

 Vejdirektoratets godkendelse.
Ved udskiftning i forbindelse med  

 vedligeholdelse kontrollerer samarbejdspartneren om ændring er nødvendig.  

 Ændring skal godkendes af Vejdirektoratet.
Rutenumre (L-tavler).
 Rutenumre må opsættes som selvstændige numre eller som del af vejvisere, F  

 11 - F 18. Servicetavler (M-tavler).
 Servicetavler må kun opsættes efter Vejdirektoratets godkendelse.
Kant- og baggrundsafmærkning (inklusive kantpæle med kilometerplader) m.m.  

 kan opsættes.
Dog undtages N 41 (kantpæle) og kilometerplader, når der sker  

 ændring i kilometreringen.
 Længdeafmærkning kan udføres med undtagelse af:
Længdeafmærkning, hvorved der etableres særlige baner, parkeringsbaner,  

 busbaner eller svingbaner.
Pilafmærkning (R-afmærkning).
Pilafmærkning kan udføres.
Tværafmærkning (S-afmærkning).
 Tværafmærkning kan udføres med undtagelse af:
S 13 (stoplinie); S 17 (fodgængerfelt); samt afmærkning for »knækket  

 prioritet«.
Standsning og parkering (T-afmærkning).
Afmærkning op kørebanen for standsning og parkering må kun udføres efter  

 godkendelse fra Vejdirektoratet.
Tekst og symboler på kørebanen m.m.  

 (V-afmærkning).
 Tekst og symboler kan udføres med undtagelse af:
 V 11 (trekantsymbol); V 12 (stop) og V 15 (rutesymbol).
Ingen signalanlæg må opsættes uden godkendelse fra Vejdirektoratet.
Dette  

 gælder dog ikke midlertidige signalanlæg i forbindelse med vejarbejde og  

 lignende.
 Den givne bemyndigelse tillader også samarbejdspartneren at give afslag på  

 ansøgning om afmærkning, hvor det af færdselsloven, vejloven eller  

 bekendtgørelser og cirkulærer klart fremgår, at afslag bør gives.  

 Tvivlsspørgsmål skal forelægges Vejdirektoratet.
 Vedligeholdelse, der ikke medfører ændret afmærkning, udføres i alle  

 tilfælde af amtsrådet/kommunalbestyrelsen uden særlig bemyndigelse fra  

 Vejdirektoratet, jfr. dog bemærkningerne vedrørende G-, I-, J~ og K-tavler.
 I øvrige tilfælde afgiver amtsrådet/kommunalbestyrelsen indstilling til  

 Vejdirektoratet om opsætning af færdselstavler og vejvisningstavler,  

 afmærkning på kørebanen og færdselsregulerende foranstaltninger på  

 hovedlandevejene, inklusive kryds mellem hovedlandevejene og andre veje.
 Ved udsendelsen af nærværende meddelelse bortfalder de tidligere udsendte  

 meddelelser nr. 003 af 5. februar 1975 og 007 af 12. juni 1975.
 P.D.V.
