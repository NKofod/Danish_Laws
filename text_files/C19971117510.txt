 1. Rigsadvokat Henning Fode har meddelt Justitsministeriet, at han  

 må anses for inhabil i forhold til sager vedrørende selskabstømning.
I den anledning har Justitsministeriet besluttet, at Rigsadvokaturen  

 indtil videre ikke skal behandle disse sager.
Rigsadvokatens funktioner  

 varetages i stedet af Statsadvokaten for Fyn m.v. og i visse tilfælde af  

 Justitsministeriet, jf. nedenfor pkt. 2.
 Samtidig ophæves de administrative bestemmelser om forelæggelse af sager  

 for Rigsadvokaten for så vidt angår sager vedrørende selskabstømning, jf.  

 nedenfor pkt. 3.
 2. De opgaver, som efter retsplejeloven påhviler Rigsadvokaten,  

 varetages i sager vedrørende selskabstømning af Statsadvokaten for Fyn m.v.
 Det indebærer bl.a., at klager over afgørelser, som er truffet i første  

 instans af en statsadvokat, i disse sager behandles af statsadvokaten for Fyn  

 m.v.
Dette gælder dog ikke, hvis klagen vedrører en sag, som Statsadvokaten for  

 Fyn m.v. selv har behandlet.
Det gælder heller ikke i tilfælde, hvor  

 Statsadvokaten for Fyn m.v. i øvrigt må anses for inhabil.
 I sådanne tilfælde varetages Rigsadvokatens funktioner af  

 Justitsministeriet.
Det anførte gælder ikke førelse af eventuelle sager om selskabstømning i  

 Højesteret.
Justitsministeriet vil i givet fald træffe nærmere bestemmelse om  

 dette spørgsmål.
 3. De administrativt fastsatte bestemmelser om forelæggelse af  

 sager for Rigsadvokaten ophæves for så vidt angår sager vedrørende  

 selskabstømning.
Det gælder således i sager mod advokater, jf.
Rigsadvokatens Meddelelse  

 10.1 fra 1958, i sager mod revisorer, jf.
Rigsadvokatens Meddelelse nr.  

 13/74, samt i sager, hvor der opstår spørgsmål om rettighedsfrakendelse, jf.  

 Rigsadvokatens Meddelelse nr. 7/92, pkt. 2.1.1.
 I disse tilfælde træffes afgørelsen af vedkommende statsadvokat uden  

 forelæggelse.
Endvidere ophæves den forelæggelsespligt for Rigsadvokaten, der er fastsat  

 i Justitsministeriets cirkulæreskrivelse af 16. december 1996 om ansøgninger  

 om advokatbistand og ansøgninger om indkøb af litteratur i forbindelse med  

 selskabstømmersager.
Ansøgninger af den omhandlede karakter vil herefter  

 alene skulle forelægges for Statsadvokaten for særlig økonomisk kriminalitet.
 I andre tilfælde, hvor de regionale statsadvokater ønsker at forelægge  

 tvivlsspørgsmål for Rigsadvokaten, sker forelæggelse for Statsadvokaten for  

 Fyn m.v. eller eventuelt for Justitsministeriet, jf. ovenfor pkt. 2.
 4. Der foretages ingen ændringer i forhold til Rigsadvokatens  

 skrivelse af 4. februar 1994 om koordination af større skatte- og  

 afgiftssager, hvorefter Statsadvokaten for særlig økonomisk kriminalitet  

 indtager en koordinerende og visiterende rolle ved behandling af disse sager.
