 Ved klassificering af stillingen som fælles forstander for kombinerede  

 fri- og efterskoler kan direktoratet tage hensyn til årselevtallet i de to  

 skoleformer, jf. § 8, stk. 3 i bekendtgørelse af 25. januar 1984 om  

 tilskudsbetingelser for de frie kostskoler.
 Efter direktoratets faste praksis er det sket på den måde, at friskolens  

 årselevtal er indregnet med halvdelen.
 Ved bekendtgørelse af 26. januar 1989 ændredes § 8 som led i den revision  

 af reglerne om de frie kostskoler, der er under gennemførelse i direktoratet.  

 § 8, stk. 2 fik herved det indhold, at det samlede elevtal lægges til grund  

 ved opgørelsen af elevtallet, hvis skolen har en fælles leder. Ændringen  

 tilsigtede imidlertid ikke at ændre på den gældende retstilstand vedrørende  

 klassificering af stillingen som forstander for en kombineret fri- og  

 efterskole.
 Den hidtil gældende retstilstand vil således også blive eksplicite  

 formuleret og videreført i det cirkulære om løn- og ansættelsesforhold for  

 forstandere og lærere ved efterskoler, som er under udarbejdelse.
Efter en konkret klagesag har direktoratet imidlertid ikke fundet at man  

 uden videre kunne fastholde praksis overfor den ændrede formulering af § 8,  

 stk. 2. Direktoratet har derfor at egen drift taget de sager op, hvor den  

 ændrede formulering kan give allerede ansatte forstandere ved kombinerede  

 skoler grundlag for ændret klassificering og/eller ændret tillæg.
De  

 pågældende vil snarest modtage meddelelse om ændringerne fra direktoratet.
 Direktoratet finder imidlertid anledning til at understrege, at  

 bestyrelserne ved eventuelle nyansættelser i den kommende tid må gøre  

 pågældende opmærksom op, at stillingens klassificering/tillæg, uagtet  

 formuleringen i 1989-bekendtgørelsens § 8, stk. 2, fastlægges efter den  

 praksis, der knyttede sig til 1984-bekendtgørelsen, d.v.s. at årselevtallet  

 for friskoledelen indregnes med halvdelen i det samlede årselevtal.
 P.d.v.
