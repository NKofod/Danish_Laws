Landsskatteretskendelse vedr.
Værdistigning af  

 datterselskabsanparter - fradragsbegrænsning Sagen drejer sig om  

 fastsættelse af værdien af et datterselskabs anparter  

 i selskabet A ApS ved udgangen af indkomståret til brug for opgørelsen af  

 fradragsbegrænsningen i selskabsskattelovens § 13, stk. 8  13.
Landsskatterettens afgørelse Told- og Skattestyrelsen har  

 forhøjet værdireguleringen af datterselskabets anparter i A ApS til 2.017.586  

 kr. ved opgørelsen af fradragsbegrænsningen efter selskabsskattelovens § 13,  

 stk. 8  13 Landsskatteretten stadfæster  

 afgørelsen.
Sagens oplysninger Selskabet tegner livrenter,  

 kapital- og rateforsikringer samt livs- og invaliditetsforsikringer på  

 individuel  

 basis eller på gruppebasis gennem Bs filialnet.
Selskabet ejer et  

 datterselskab ved navn C ApS, der den 13.7.1998 anskaffede samtlige anparter  

 i  

 selskabet A ApS.
Der er enighed om, at værdien af datterselskabets anparter i  

 A  

 ApS skal indgå ved opgørelsen af selskabets fradragsbegrænsning efter  

 selskabsskattelovens § 13, stk. 8-13.
Af overdragelsesaftalen af  

 13.7.1998 om overdragelsen af anparterne i A ApS fra D A/S og C ApS fremgår  

 det  

 bl.a., at værdien af og vederlaget for anparterne var 26.085.932 kr.
I  

 efteråret 1998 blev A ApS egenkapital udvidet med 165.000.000 kr.
Den  

 samlede  

 anskaffelsessum er således opgjort til 191.085.932 kr.
A ApS har som formål at  

 foretage investeringer i fast ejendom, og selskabet ejede ved overdragelsen  

 den  

 13.7.1998 en ejendom.
I overdragelsesaftalen blev værdien af denne ejendom  

 sat  

 til 162.200.000 kr.
Ejendommens bogførte værdi den 30.3.1998 var 141.142.462  

 kr. og i årsregnskabet for 1998 indgår ejendommen med en værdi på 165.170.000  

 kr. ved opgørelsen af balancen pr. 31.12.1998. Selskabet ejede ikke andre  

 ejendomme i 1998.
Ved opgørelsen af selskabets  

 balance pr. 31.12.1998 i årsregnskabet for 1998 er egenkapitalen opgjort til  

 194.092.000 kr.
Udskudt skat indgår ikke i årsregnskabet.
Told- og Skattestyrelsens afgørelse Told- og Skattestyrelsen har  

 medtaget værdien af anparterne i A ApS ved opgørelsen af  

 fradragsbegrænsningen  

 med i alt 2.017.586 kr., idet anparternes værdi ultimo 1998 er ansat til  

 193.103.518 kr.
Styrelsen er enig med  

 selskabet i, at udskudt skat skal medregnes ved opgørelsen af aktiernes værdi  

 ved udgangen af året, men er af den opfattelse, at der var en tilsvarende  

 udskudt skat ved købet af anparterne den 13.7.1998 på 32 % af reguleringen af  

 ejendommens værdi 23.057.538 kr. = 6.738.412 kr.
Selskabet kan således kun få  

 fradrag for årets indkomstpåvirkning for udskudt skat, jf. statsskattelovens  

 §  

 6, stk. 1, litra a, og dette beløb er opgjort til 988.064 kr., der skal  

 trækkes  

 fra den selvangivne værdi af anparterne, 194.091.582 kr.
Når der skal tages hensyn til  

 udskudt skat ultimo 1998, skal der også tages hensyn til udskudt skat pr.  

 13.7.1998, og værdierne ifølge overdragelsesaftalen med tillæg af  

 kapitalforhøjelsen skal reduceres med ikke bogført udskudt skat 6.738.412 kr.  

 =  

 184.347.520 kr.
Da anskaffelsessummen imidlertid er 191.085.932 kr., betaler  

 selskabet for tilsvarende ikke bogførte aktiver på 6.738.412 kr. i selskabet  

 A  

 ApS.
Der er således ikke tale om, hvad selskabet kalder en merværdi ved  

 prisfastsættelsen af anparterne, men om betaling for ikke bogførte  

 aktiver.  

 Dette er en konsekvens af, at der nu skal reduceres for en udskudt skat pr.  

 13.7.1998 foranlediget af selskabets påstand om reduktion for en udskudt skat  

 ultimo 1998.
 Efter omstændighederne kan det  

 godkendes, at beregningen kan ske med 32 %. Procenten skulle dog formentlig  

 være lavere, når der tages hensyn til den rentefordel, der er ved, at skatten  

 skal betales på et senere tidspunkt samt, at selskabet oparbejder  

 ejertidsnedslag, der fragår i det skattegrundlag, der vil komme senere.
Klagerens påstand og argumenter Der er nedlagt påstand om, at  

 værdireguleringen af anparterne i datterdatterselskabet A ApS skal opgøres  

 til  

 - 4.720.826 kr.
Dette beløb fremkommer som forskellen ved værdien ved  

 indkomstårets  

 udløb, 186.365.106 kr., og anskaffelsessummen, 191.085.932 kr.
Værdien af anparterne i A ApS  

 skal tage udgangspunkt i selskabets indre værdi, der ifølge årsregnskabet  

 udgjorde et beløb på 194.091.582 kr. ultimo 1998. I årsregnskabet for 1998 er  

 der  

 imidlertid ikke bogført udskudt skat, idet der alene er bogført aktuel skat.  

 Det gøres gældende, at der ved værdiansættelsen af anparterne i A ApS skal  

 foretages en reduktion af selskabets indre værdi med den udskudte skat, som  

 hviler på de aktiver og passiver, hvor der er en forskel mellem den  

 regnskabsmæssige  

 og skattemæssige værdi.
Den udskudte skat ultimo 1998 er opgjort til et beløb  

 på 7.726.476 kr., og den herefter reducerede værdi af anparterne udgør et  

 beløb  

 på 186.365.106 kr.
Ved opgørelsen af værdien af  

 anparterne efter lagerprincippet, er det værdien i handel og vandel, som skal  

 lægges til grund.
Der kan næppe herske tvivl om, at en eventuel uafhængig  

 køber  

 af anparterne i sin vurdering ville lægge til grund, at der i selskabet  

 forefindes en ikke bogført udskudt skat og følgelig ville begære købesummen  

 reduceret med den udskudte skat.
Af Ligningsvejledningen, Selskaber og  

 aktionærer 2001, s. 528, fremgår, at udskudt skat bør indgå som en faktor ved  

 fastsættelsen af handelsværdien, hvilket Told- og Skattestyrelsen heller ikke  

 er uenig i.
Anskaffelsessummen i henhold  

 til overdragelsesaftalen kan der ikke rejses tvivl om, idet der er tale om en  

 overdragelse i fri handel mellem uafhængige parter.
Det fremgår direkte af  

 loven, at ved køb i løbet af indkomståret indgår anskaffelsessummen ved  

 opgørelsen af avancen.
Styrelsens synspunkt om, at  

 der ved erhvervelsen af anparterne er en udskudt skat på 6.738.412 kr., har  

 ikke nogen relevans i denne sammenhæng, idet det tydeligt af loven fremgår,  

 at  

 der er anskaffelsessummen på anparterne, som skal lægges til grund ved  

 opgørelsen af avancen ultimo 1998. I overdragelsesaftalen tillægges  

 ejendommen  

 ganske vist en merværdi ved prisfastsættelsen af anparterne, men der er intet  

 nævnt om, hvorvidt og i hvilket omfang, der i denne forbindelse er taget  

 hensyn  

 til udskudt skat.
Der er således intet belæg for, at styrelsen har ret i  

 disse  

 betragtninger, ligesom styrelsen ikke skal forholde sig til hvilke mer- eller  

 mindreværdier, der indgår i prisfastsættelsen, idet det udelukkende er  

 anskaffelsessummen for anparterne, der skal indgå i avanceopgørelsen.
Der er intet belæg for  

 styrelsens opfattelse om, at der på tidspunktet for erhvervelsen af  

 anparterne  

 var en udskudt skat på ca. 6 mio. kr.
Der er ikke i aftalegrundlaget nævnt  

 noget herom.
Det kan heller ikke af overdragelsesaftalen udledes, om der ved  

 opgørelsen af merværdien er taget hensyn til udskudt skat eller ej.
Der er  

 derfor heller ikke belæg for at antage, at selskabets øvrige aktiver har haft  

 en merværdi svarende til en sådan udskudt skat.
Det skal i den forbindelse  

 bemærkes, at selskabets øvrige aktiver består af likvide midler og  

 tilgodehavender, hvilke næppe kan tillægges nogen merværdi.
Det må være  

 styrelsens opfattelse, at den ikke nærmere definerede merværdi på selskabets  

 øvrige aktier også må eksistere ved årsafslutningen pr. 31.12.1998.
 Selskabet har i relation til  

 spørgsmålet, om den udskudte skat, som knytter sig til selskabets aktiver  

 ultimo året, alene skal indgå i det omfang, den afviger fra den udskudte  

 skat,  

 som indgik ved opgørelsen af værdien af anparterne ved overdragelsen den  

 13.07.1998, bemærket:
Man kender ikke den udskudte  

 skat på overdragelsestidspunktet, idet det ikke af overdragelsesaftalen  

 fremgår, om merværdien på ejendommen er reduceret med udskudt skat.
Såfremt  

 den  

 anførte værdi af ejendommen er en nettoværdi, er ejendommens bruttoværdi  

 altså  

 højere.
Dette vil på den anden side indebære, at ejendomsværdien ultimo 1998  

 er  

 nedskrevet med et beløb, der svarer til den ukendte udskudte skat.
Opgørelsen af handelsværdien  

 ultimo indkomståret er opgjort efter de retningslinier for opgørelsen af  

 handelsværdien for unoterede aktier/anparter, der er angivet i  

 ligningsvejledningen.
Det strider mod ligningsvejledningens retningslinier at  

 forhøje  

 selskabets værdi med et ikke bogført aktiv, som er identisk med en beregnet  

 hypotetisk skat pr. 13. juli 1998.
 Det må også tages i  

 betragtning, at der må være tale om en ændring af ejendommens bruttoværdi.
Værdien pr. 31.12.1998  

 reduceret med anskaffelsessummen er den avance / værdiregulering, som skal  

 indgå på fradragskontoen.
Det er ikke bevægelserne på den udskudte skat.
Told- og Skattestyrelsens indstilling Styrelsen har indstillet  

 afgørelsen stadfæstet.
Landsskatterettens bemærkninger og begrundelse Ved opgørelse af værdien af  

 anparterne i A ApS efter lagerprincippet ved opgørelsen af  

 fradragsbegrænsningen  

 efter selskabsskattelovens § 13, stk. 8  13 skal anparterne medregnes  

 med  

 værdierne i handel og vandel.
Indgangsværdien må være den  

 anskaffelsessum, der er konstateret dels ved aftalen af 13.7.1998, dels ved  

 kapitalforhøjelsen i efteråret 1998. Ved aftalen af 13.7.1998, der er indgået  

 mellem uafhængige parter med indbyrdes modstridende interesser blev værdien  

 af  

 anparterne opgjort til 26.085.932 kr.
Der var også på dette tidspunkt en  

 udskudt skat knyttet til selskabets aktiver.
Den udskudte skat pr. 13.7.1998  

 indgår således i dette beløb.
 Ved opgørelsen af anparternes  

 handelsværdi ved udgangen af året skal der også tages hensyn til den udskudte  

 skat, som knytter sig til selskabets aktiver, men den skal alene indgå i det  

 omfang, den afviger fra den udskudte skat, som indgik ved opgørelsen af  

 værdien  

 af anparterne ved overdragelsen den 13.7.1998. Det er således med rette, at  

 Told- og Skattestyrelsen har begrænset den udskudte skat til årets  

 indkomstpåvirkning.
Der ses ikke at være grundlag  

 for at ændre ved styrelsens opgørelse af dette beløb.
Afgørelsen stadfæstes  

 derfor.
