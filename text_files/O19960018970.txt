Resumé  


  

 Astma-Allergi Forbundet klagede på vegne af et forældrepar over et afslag  

 på hjælp til parrets datters medicinudgifter.
Datteren led af astmatisk  

 bronkitis, men var i perioder symptomfri som følge af den daglige medicinske  

 behandling.
 Det Sociale Ankenævn for Storstrøms Amt havde meddelt forældrene  

 at datteren ikke var omfattet af personkredsen der kunne ydes hjælp til da  

 lidelsen ikke kunne anses for at være kronisk.
 I sin udtalelse til ombudsmanden henviste ankenævnet til at  

 lidelsen og følgerne af lidelsen hele tiden skulle være til stede for at  

 datteren kunne anses for omfattet af personkredsen i bistandslovens § 48.
Ombudmanden udtalte at nævnets retsopfattelse var betænkelig når  

 den periodiske symptomfrihed skyldtes en vedvarende medicinering.  

 Ombudsmanden  

 mente at det var uklart om ankenævnet i sin vurdering havde inddraget  

 oplysningerne om at årsagen til at parrets datter i perioder var symptomfri  

 var  

 den daglige medicinske behandling.
Ombudsmanden henstillede derfor til  

 ankenævnet at sagen blev genoptaget, og at ankenævnet foretog en ny vurdering  

 af spørgsmålet om hvorvidt parrets datters lidelse kunne anses for kronisk.  

 (J.nr. 1995-600-050).
Afslag på hjælp til medicinudgifter Astma-Allergi Forbundet  

 klagede på vegne af et forældrepar over at parret havde fået afslag på hjælp  

 efter bistandslovens § 48 til medicinudgifter til deres datter.
Sagen vedrørte A og B's nu  

 treårige datter C som i flere år har lidt af allergi og tilbagevendende  

 infektioner.
I februar 1994 ansøgte A og B om hjælp efter bistandslovens § 48  

 til merudgifter i forbindelse med C's lidelse.
I den anledning indhentede  

 Næstved Komune en statusbedømmelse af 1. marts 1994 fra speciallæge D.
I  

 bedømmelsen var bl.a. anført følgende:
"(C) har været fulgt her  

 siden maj 93. Moderen er multiallergiker og der er astma og eksem i begge  

 familier.
Ved henvisningen havde (C) allerede haft en del infektioner, og i  

 den  

 forløbne periode, har der været meget hyppige infektioner i form af  

 mellemørebetændelse, lungebetændelse, forkølelser og bronchitter.
 Symptomerne har været værst  

 under ophold i dagplejen, og bedres under ophold hjemme, hvorfor der har  

 været  

 overvejet mulighed for allergi venlig dagpleje, eller anden pasningsordning.
 På grund af de hyppige  

 infektioner, er der givet astmabehandling i form af Salbuvent mixt. og nu  

 anskaffelse af Baby spacer til indgift af Spirocort inhalationsspray.
 Har i perioder været i  

 antibiotisk behandling.
 Ved undersøgelsen er der  

 fundet en let reaktion på komælk.
(C) har tendens til astmatisk  

 bronchitis, og der er udtalte tilfælde af astma i familien.
Det har været  

 nødvendigt med mere eller mindre konstant behandling, og der søges om tilskud  

 til denne, i form af Salbuvent mixt.
Spirocort inhalationsspray, samt  

 anskaffelse  

 af Baby spacer til dette.
 Endvidere er der tilrådet  

 forebyggende indsats i hjemmet, og om muligt allergi venlig dagpleje eller  

 støtte til pasning i hjemmet.
(C) har nu været fulgt gennem  

 længere tid, og tilstanden må skønnes at være kronisk." Den 13. april 1994 afslog  

 Næstved Kommune familiens ansøgning om hjælp efter bistandslovens § 48.  

 Kommunen begrundede afgørelsen således:
 "Idet der henvises til  

 Deres ansøgning om tilskud til merudgifter i forbindelse med (C)'s lidelse,  

 kan  

 vi meddele afslag, idet (D) oplyser i statusbedømmelse, at (C) har tendens  

 til  

 astmatisk bronchitis, og denne lidelse skønnes ikke at være en kronisk  

 lidelse,  

 hvilket er en betingelse for, at merudgifterne kan dækkes i.h.t.  

 Bistandslovens  

 § 48.
..." A og B klagede over  

 afgørelsen til Det Sociale Ankenævn for Storstrøms Amt.
I klagen henviste A  

 og  

 B til at D i sin statusbedømmelse havde skønnet at tilstanden  

  

 var  

  

 kronisk, og at C's sygdom var  

 startet i december 1992.
 Den 24. maj 1994 sendte det  

 sociale ankenævn en række sagsakter til A og B og bad om at modtage  

 eventuelle  

 bemærkninger til sagen inden 14 dage.
 Uden at afvente fristens  

 udløb traf det sociale ankenævn den 2. juni 1994 afgørelse i sagen.  

 Afgørelsen  

 lød således:
 "Kommunalbestyrelsens  

 afgørelse om afslag på hjælp til medicinudgiften tiltrædes, idet Deres barn  

 ikke findes omfattet af personkredsen i bistandslovens § 48, da lidelsen i  

 Deres barns tilfælde ikke kan anses for vedvarende efter denne bestemmelse.
 Der er herved henset til, at  

 lidelsen efter det oplyste periodevis er i udbrud og således ikke er til  

 stede  

 hele tiden.
..." Den 1. august 1994 bad  

 familien om at nævnet genoptog sagen.
Familien henviste til at afgørelsen var  

 truffet inden udløbet af partshøringsfristen, og tilføjede den oplysning, at  

 C  

 havde været i daglig medicinsk behandling siden den 16. februar 1994 for sin  

 lidelse.
 På den baggrund genoptog  

 nævnet sagen og traf den 26. august 1994 følgende afgørelse:
 "Kommunalbestyrelsens  

 afgørelse om afslag på hjælp til medicinudgiften tiltrædes, idet Deres barn  

 ikke findes omfattet af personkredsen i bistandslovens § 48, da lidelsen i  

 Deres barns tilfælde ikke kan anses for vedvarende efter denne bestemmelse.
 Der er herved henset til, at  

 lidelsen efter det oplyste periodevis er i udbrud og således ikke til stede  

 hele tiden.
..." Den 19. september 1994  

 klagede familien til Den Sociale Ankestyrelse over afgørelsen.
I brevet var  

 bl.a. anført følgende:
 "...
Vi mener, det er en forkert  

 vurdering, når Det Sociale Ankenævn i deres stadfæstelse af kommunens afslag,  

 skriver at sygdommen ikke er vedvarende.
Det er vor opfattelse, at lidelsen  

 må  

 betragtes som vedvarende og derved omfattet af Bistandslovens § 48, stk. 2,  

 nr.  

 2, uanset at der muligvis p.gr.a. behandlinger er anfaldsfrie perioder.
..." Den Sociale Ankestyrelse  

 afviste i et brev af 18. oktober 1994 at optage sagen til principiel  

 behandling.
Begrundelsen var den at afgørelsen var truffet efter en konkret  

 skønsmæssig vurdering.
I et brev af 15. november  

 1994 bad forbundet om at Ankestyrelsen revurderede sin afvisning.
Forbundet  

 henviste til at "der i lægevidenskaben er konsensus for at vurdere astma  

 og astmatisk bronkitis som en kronisk lidelse". Forbundet fandt  

 endvidere  

 at Ankestyrelsen burde tage stilling til, om det kunne stilles som et krav at  

 symptomerne skal være til stede hele tiden, når symptomfriheden alene skyldes  

 den behandling der søges hjælp til.
I et brev af 19. januar 1995  

 gentog Den Sociale Ankestyrelse at spørgsmålet om hvorvidt en person er  

 omfattet af bistandslovens § 48, stk. 2, beror på en konkret skønsmæssig  

 vurdering.
Ankestyrelsen henviste til Socialministeriets vejledning af 3.  

 juli  

 1987, punkterne 8 og 11, og til SM O-26-88 og SM O-30-89. I SM O-26-88 fandt  

 Ankestyrelsen efter en skønsmæssig vurdering at forældrene til et barn der  

 led  

 af astma, var berettiget til hjælp efter bistandslovens § 48.
Den 17. marts 1995 klagede  

 forbundet til mig.
Forbundet henviste til at Den Sociale Ankestyrelse i  

 tidligere afgørelser havde anset astmatisk bronkitis for en kronisk lidelse.  

 Endvidere skrev forbundet at ansøgere der er omfattet af personkredsen i  

 bistandslovens § 48, stk. 2, nr. 2, har et retskrav på at få dækket  

 merudgifter ved forsørgelsen.
Forbundet anførte videre følgende:
 "...
Forbundet har imidlertid ikke  

 hverken i bestemmelsens ordlyd, offentliggjorte afgørelser eller  

 Socialministeriets vejledning af 3. juli 1987 kunnet finde dækning for den  

 fortolkning, der tilsyneladende ligger til grund for ankenævnets afgørelse  

 hvorefter retten til hjælp til medicinudgifterne bortfalder, såfremt barnet -  

 på grund af medicinen - er symptomfri uden at kunne betragtes som helbredt  

 for  

 lidelsen, som således stadig latent er til stede." I anledning af forbundets  

 klage indhentede jeg sagens akter og udtalelser af 5. april og 26. oktober  

 1995  

 fra Næstved Kommune og Det Sociale Ankenævn for Storstrøms Amt.
Kommunen  

 henholdt sig i sin udtalelse til den tidligere trufne afgørelse.
Nævnet skrev  

 bl.a. således:
 "...
 Det fremgår bl.a. heraf, at  

 klagers barn, (C), har haft hyppige infektioner i form af  

 mellemørebetændelse,  

 lungebetændelse, forkølelser og bronchitter, og at (C) siden maj 1993 har  

 været  

 i behandling herfor ved speciallæge i børnesygdomme, mere eller mindre  

 konstant  

 med Subvalent mixtur og inhalationsspray Spirocort via babyspacer.
 Videre fremgår det, at  

 nævnets medicinske lægekonsulent har vurderet, at der er tale om  

 tilbagevendende udbrud af astmatisk bronchitis i forbindelse med hyppige  

 infektioner, og at lidelsen og dens følger således ikke er til stede hele  

 tiden.
 Efter pkt. 8 i  

 Socialministeriets vejledning om hjælp efter bistandslovens § 48 af 3. juli  

 1987 med senere ændringer omfatter bestemmelsen i § 48, stk. 1 børn med  

 vedvarende handicap.
 I forbindelse med en  

 tidligere sag har sekretariatet modtaget en vejledende telefonisk udtalelse  

 fra  

 Socialministeriet, hvorefter udtrykket vedvarende må fortolkes således, at  

 såvel lidelsen som dens følger hele tiden skal være til stede, for at anse  

 barnet for omfattet af bestemmelsen.
 ...
 På baggrund heraf og når  

 henses til det oplyste om at der alene er tale om hyppige, tilbagevendende  

 udbrud af infektioner har nævnet fundet, at klagers barn ikke er omfattet af  

 personkredsen i bistandslovens § 48, stk. 1.
..." Udtalelsen var vedlagt en  

 kopi af den omtalte udtalelse fra Socialministeriet.
Udtalelsen lød således:
 "... Socialministeriet,  

 oplyser, at personkredsen der er omfattet af bl's § 48, stk. 1 er børn med  

 vedvarende lidelser, og at det må fortolkes således at tilstanden d.v.s.  

 såvel  

 lidelsen som dens følger hele tiden skal være til stede.
Lidelser som mellemørebetændelse,  

 der periodevis er i udbrud findes derfor ikke omfattet af bestemmelsen,  

 selvom  

 udbruddene sker over flere år." I anledning af nævnets  

 udtalelse skrev forbundet den 24. november 1995 bl.a. således:
 "...
 Man må forstå ankenævnets  

 udtalelse således, at der ved afgørelsen er lagt afgørende vægt på en  

 telefonisk vejledning fra Socialministeriet, som dog ikke er indhentet til  

 brug for den konkrete sag.
 Forbundet skal ikke i øvrigt  

 forholde sig til denne vejledning, men finder ikke, at den er relevant i  

 nærværende  

 sag, idet vi ud fra de lægelige oplysninger fortsat må anse det for  

 godtgjort,  

 at der i (C)'s tilfælde netop er tale om en vedvarende lidelse. (C)'s  

 forældre  

 gjorde allerede i skrivelse til Det Sociale Ankenævn i Storstrøms Amt i  

 forbindelse med ankesagen klart, at (C) siden den 16. februar 1994 har været  

 i  

 daglig medicinsk behandling med Salbuvent mixtur og Spirocort  

 inhalationsspray,  

 jfr. kopi af vedlagte brev af 1. august 1994 fra (A).
 Forældrene har på den  

 baggrund efter bistandslovens § 48, stk. 1, jfr. stk. 2, nr. 2 ret til hjælp  

 til de nødvendige medicinudgifter som følger af lidelsen.
 Når denne betingelse er  

 opfyldt, finder Forbundet ikke, at der i bestemmelsen er hjemmel til at give  

 afslag med henvisning til, at medicinen i kortere eller længere perioder kan  

 friholde patienten for symptomerne, når dette ikke er udtryk for, at den til  

 grund liggende lidelse er helbredt.
..." Ombudsmandens udtalelse:
 "Bistandslovens § 48  

 indeholder følgende bestemmelse:
 '  

  

 Stk. 1.  

  

 Personer, der i hjemmet forsørger et barn under 18 år med  

 et fysisk eller psykisk handicap, har ret til at få dækket de nødvendige  

 merudgifter ved forsørgelsen, der er en følge af handicappet, såfremt disse  

 overstiger 2.400 kr. i løbet af et kalenderår.
 Stk. 2.  

  

 Beløbsbegrænsningen i stk. 1 gælder dog ikke:
 ...
2) Personer, der i hjemmet  

 forsørger et barn med en kronisk lidelse.' I Socialministeriets  

 vejledning af 3. juli 1987 er fastsat nærmere retningslinjer for i hvilke  

 tilfælde der kan ydes hjælp.
I vejledningens pkt. 8 er anført følgende:
'Bestemmelsen omfatter børn  

 med et vedvarende handicap og omfatter således foruden børn med vidtgående  

 fysiske eller psykiske handicap, også børn med langvarige lidelser, (fx  

 sukkersyge, cystisk fibrose, alvorlig belastende allergi eller hudlidelser).  

 At  

 det skal være et vedvarende handicap betyder ikke, at det skal dreje sig om  

 en  

 uhelbredelig lidelse.
I praksis lægges der vægt på, om tilstanden skønnes at  

 vare ca. et år eller længere, men det er ikke udelukket, at lidelsen kan vare  

 mindre end et år.
...' I vejledningens pkt. 11 er  

 anført at 'kroniske lidelser omfatter sygdomstilstande og lignende, som fra  

 det  

 tidspunkt, de opstår, normalt vil vare i flere år.' Spørgsmålet om hvorvidt en  

 lidelse er kronisk i den forstand at den kan berettige til hjælp efter  

 bistandslovens § 48, bygger for en stor del på et lægefagligt skøn.
Et sådant  

 skøn kan jeg efter de regler der gælder for min virksomhed, kun kritisere  

 hvis  

 der er særlige omstændigheder.
 Næstved Kommune har i sin  

 afgørelse af 13. april 1994 ikke fundet at astmatisk bronkitis er en kronisk  

 lidelse der berettiger til hjælp efter bistandslovens § 48.
Det sociale ankenævn har i  

 sin begrundelse lagt vægt på at 'lidelsen efter det oplyste periodevis er i  

 udbrud og således ikke til stede hele tiden'. Jeg må forstå at nævnet herved  

 ikke har udelukket at astmatisk bronkitis efter en konkret vurdering kan  

 anses  

 for en kronisk lidelse.
På baggrund af ankenævnets udtalelse af 26. oktober  

 1995 må jeg dog forstå at nævnet finder at 'såvel lidelsen som dens følger  

 hele  

 tiden skal være til stede'.
 Jeg må nære betænkeligheder  

 ved den retsopfattelse at en lidelse konstant skal være symptomgivende for at  

 kunne anses for en kronisk lidelse i bistandslovens § 48's forstand, når den  

 periodiske symptomfrihed skyldes en vedvarende medicinering.
 Familien og forbundet har  

 anført at årsagen til at (C) i perioder er symptomfri, er at hun siden den  

 16.  

 februar 1994 har været i daglig behandling med netop den medicin der søges  

 hjælp til.
Således som sagen foreligger  

 oplyst for mig, kan jeg ikke lægge til grund at ankenævnet i sin vurdering af  

 (C)'s lidelse har inddraget disse oplysninger.
Jeg henviser herved til at  

 nævnets afgørelser af 2. juni og 26. august 1994 er fuldstændig enslydende.
Derfor har jeg henstillet at  

 ankenævnet genoptager sagen og foretager en ny vurdering af spørgsmålet om  

 hvorvidt (C)'s lidelse kan anses for kronisk.
Jeg har meddelt ankenævnet at  

 jeg  

 går ud fra at nævnet i den forbindelse inddrager spørgsmålet om  

 medicineringens  

 indvirkning på lidelsens udtryk og forløb.
..." Det sociale ankenævn meddelte  

 mig senere at nævnet havde truffet afgørelse om at forældreparret var  

 berettiget til hjælp til medicinudgifter da C's lidelse måtte anses for  

 kronisk.
 Jeg meddelte ankenævnet at  

 jeg ikke foretog mig mere i sagen.
