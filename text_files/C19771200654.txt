 Hoslagt fremsendes et eksemplar af en af undervisningsministeriet den 7.  

 december 1977 efter forhandling med kirkeministeriet udfærdiget  vejledning  

 om fastsættelse af tiden for  konfirmationsforberedelsen.
 Vejledningen, der retter sig til skolemyndighederne og skolerne uden for  

 København tager navnlig sigte på at klarlægge forståelsen af folkeskolelovens  

 § 45 og at give anvisninger vedrørende fremgangsmåden i tilfælde, hvor  

 spørgsmålet om fastsættelse af tiden for konfirmationsforberedelsen  

 indbringes for kommunalbestyrelsen.
 Som fremhævet i vejledningen er det - som hidtil - overladt til præsterne  

 at træffe bestemmelse om, på hvilket klassetrin forberedelsen normalt skal  

 foregå, samt om forberedelsens fordeling inden for skoleåret. Ønsker  

 præsterne i en kommune eller et skoledistrikt - efter indbyrdes forhandling -  

 at den hidtil gældende ordning i disse henseender ændres, skal der senest den  

 1. februar i det foregående skoleår gives skolekommissionen meddelelse herom.
 Børn kan normalt ikke kræves forberedt på et andet klassetrin end det,  

 hvortil forberedelsen er henlagt efter den i kommunen (skoledistriktet)  

 gældende ordning.
Tiden for konfirmationsforberedelsen - d.v. s. forberedelsens placering på  

 det ugentlige skema for skoleundervisningen - fastsættes som hidtil ved  

 forhandling mellem skolekommissionen og præsterne i kommunen.
Det  

 forudsættes, at præsterne inden forhandlingen med skolekommissionen søger at  

 nå frem til en fælles indstilling.
Der bør tilstræbes en ensartet  

 tilrettelæggelse af tiden for konfirmationsforberedelsen inden for kommunen  

 (skoledistriktet).
 P.M.V.
Aug.
Roesen Arne Truelsen Til præster og menighedsråd.
