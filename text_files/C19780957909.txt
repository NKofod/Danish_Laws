(Sygehusberedskabscirkulære nr. 5) I tilslutning til tidligere udsendte cirkulærer om den fortsatte opbygning  

 af sygehusberedskabet skal Civilforsvarsstyrelsen til foreløbig orientering  

 om hjælpemandskab, der i en beredskabssituation kan forventes stillet til  

 rådighed for sygehusberedskabet, oplyse følgende:
 I henhold til regeringsbeslutning om en regulering af værnepligtsmassen  

 blev der i foråret 1975 gennemført en væsentlig udvidelse af  

 frinummerordningen med henblik på afvikling af den på dette tidspunkt  

 oparbejdede værnepligtspukkel og til imødegåelse af nye pukkeldannelser.
 Der blev samtidig truffet beslutning om at overføre det herved opståede  

 kontingent af frinumre fra forsvaret til civilforsvaret i henhold til  

 civilforsvarslovens § 31.
Civilforsvaret har herved fået en kategori af værnepligtige - teknisk  

 betegnet som § 31-værnepligtige med CRM (centralregistrerende myndighed)  

 -kode X, i det følgende benævnt X-værnepligtige - som kan indkaldes i en  

 beredskabssituation, men ikke til nogen uddannelse i fredstid.
Mønstring af  

 mandskabet vil kun kunne foretages efter forud indhentet tilladelse fra  

 Civilforsvarsstyrelsen.
En sådan tilladelse kan først gives, når  

 Indenrigsministeriets godkendelse dertil foreligger.
 Der er tale om et betydeligt antal værnepligtige, idet der siden foråret  

 1975 er overført ca. 64.000 mand af denne kategori til civilforsvaret.
 ANVENDELSE OG FORDELING.
 De X-værnepligtige vil blive anvendt inden for følgende 3 tjenesteområder:  

 CF-ordenskorpset til bistand for politiet ved varetagelse af  

 civilforsvarsmæssige opgaver, det kommunale civilforsvar og  

 sygehusberedskabet.
Planlægningen af sygehusberedskabets opbygning er endnu ikke ført så langt  

 frem, at mandskabsbehovet inden for denne sektor kan opgøres eksakt.
Efter et  

 groft skøn på basis af det hidtidige udvalgsarbejde påregnes der at blive  

 brug for et kontingent af hjælpemandskab hertil af en størrelsesorden på  

 10.000 mand.
Der regnes herefter med en foreløbig tildeling af 10.000 mand  

 til sygehusberedskabet af den samlede pulje af X-værnepligtige.
 En nærmere fastsættelse af det samlede mandskabsbehov til de enkelte  

 sygehuse samt mandskabets arbejdsområder vil først kunne opgøres i  

 forbindelse med udarbejdelsen af beredskabsplaner ved sygehusene, jfr.  

 sygehusberedskabscirkulære nr. 3 af 15. december 1977 vedrørende  

 standardberedskabsplan for sygehuse.
 PERSONELORDNINGENS ADMINISTRATIVE TILRETTELÆGGELSE.
Administrationen tilrettelægges ved anvendelse af EDB, og registreringen  

 foretages af Datacentralen ved indkodning af disse værnepligtige på et  

 særskilt bånd med CRM-kode X.
Datacentralen fører lister over de til  

 sygehusberedskabet tildelte værnepligtige opstillet kommunevis efter alder og  

 med en sammentælling for hver amtskommune og holder disse løbende ajour.
Når  

 mandskabsbehovet for de enkelte sygehuse kendes, kan lister med navne på de  

 pågældende værnepligtige udskrives efter behov i henhold til nærmere regler,  

 der til sin tid vil blive udsendt af Civilforsvarsstyrelsen.
 Indkaldelse af mandskabet i en beredskabssituation foretages ved  

 ekstraordinære indkaldelsesordrer udskrevet af Datacentralen, og samtidig vil  

 sygehusmyndighederne modtage en udskrift med navne over de indkaldte  

 værnepligtige.
