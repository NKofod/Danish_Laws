Betænkning afgivet af Sundheds- og Ældreudvalget den 24. maj 2016 Betænkning over Forslag til lov om ændring af lov om klage- og erstatningsadgang inden for sundhedsvæsenet (Udvidelse af patienterstatningsordningens dækningsområde) [af sundheds- og ældreministeren (Sophie Løhde)]:
1. Ændringsforslag Socialistisk Folkepartis medlemmer af udvalget har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 31. marts 2016 og var til 1. behandling den 15. april 2016. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og sundheds- og ældreministeren sendte den 22. januar 2016 dette udkast til udvalget, jf.
SUU alm. del  bilag 389. Den 31. marts 2016 sendte sundheds- og ældreministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Peter Hansen, Dragør, og Morten Mathiasen, Næstved.
 Sundheds- og ældreministeren har over for udvalget kommenteret de skriftlige henvendelser.
Spørgsmål Udvalget har stillet 3 spørgsmål til sundheds- og ældreministeren til skriftlig besvarelse, som denne har besvaret.
3. Indstillinger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
Flertallet vil stemme imod de stillede ændringsforslag.
 Et mindretal i udvalget (EL, ALT og SF) indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af et mindretal (SF), tiltrådt af et mindretal (EL og ALT):
 1) Efter nr. 3 indsættes som nyt nummer:
»01. I § 29, stk. 1, nr. 6, indsættes efter »§ 79, stk. 2«: »og 3«.« [Udvidelse af patienterstatningsordningens dækningsområde til at omfatte Øfeldt Centrene] Til § 2 2) I stk. 2 ændres »nr. 3-5« til: »nr. 3-6«.
[Konsekvens af ændringsforslag nr. 1] 3) I stk. 3 ændres »nr. 3-5« til: »nr. 3-6«.
[Konsekvens af ændringsforslag nr. 1] Bemærkninger Til nr. 1 Øfeldt Centrenes højt specialiserede ambulante behandling blev med lov nr. 327 af 18. april 2011 overført fra sundhedslovens § 140 b om almen fysioterapi til sundhedslovens § 79 om sygehusbehandling ved de nærmere opregnede private specialsygehuse.
 Der blev efterfølgende tilvejebragt hjemmel til at fastsætte driftsoverenskomst og økonomisk ramme for den specialiserede ambulante behandling på Øfeldt Centrene ved lov nr. 1388 af 28. december 2011. Ændringen betød, at bestemmelserne vedrørende specialiseret ambulant behandling på Øfeldt Centrene kom til at svare til bestemmelserne om specialinstitutionerne omfattet af sundhedslovens § 79, stk. 2.
 Dermed blev specialiseret ambulant behandling på Øfeldt Centrene omfattet af reglerne om sygehusbehandling i sundhedsloven.
 Med dette ændringsforslag foreslås det, at specialiseret ambulant behandling på Øfeldt Centrene omfattes af reglerne om sygehusbehandling i lov om klage- og erstatningsadgang inden for sundhedsvæsenet.
Det foreslås, at § 29, stk. 1, nr. 6, i lov om klage- og erstatningsadgang inden for sygehusvæsenet udvides til også at omfatte patienter ved Øfeldt Centrene.
Dermed vil klage- og erstatningsmuligheder for patienter ved Øfeldt Centrene svare til de muligheder, der gælder for patienter ved de øvrige specialinstitutioner.
 Med den foreslåede ændring vil regionerne bære erstatningspligten for skader, der er påført patienter i forbindelse med behandling på specialinstitutioner omfattet af sundhedslovens § 79, stk. 2-3.
Til nr. 2 og 3 De foreslåede ændringer er en konsekvens af ændringsforslag nr. 1.
 Dermed vil klage- og erstatningsmulighederne for patienter ved Øfeldt Centrene få virkning med tilbagevirkende kraft, ligesom det er tilfældet for de øvrige personkredse, der er nævnt i lovforslaget, dog kun for skader, der er forårsaget den 1. juli 2006 eller senere.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jens Henrik Thulesen Dahl (DF) Jane Heitmann (V) Eva Kjer Hansen (V) Hans Andersen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Mette Abildgaard (KF) Erik Christensen (S) Flemming Møller Mortensen (S) nfmd.
Jeppe Bruus (S) Julie Skovsby (S) Karin Gaardsted (S) Lea Wermelin (S) Yildiz Akdogan (S) Peder Hvelplund (EL) Finn Sørensen (EL) Carolina Magdalene Maier (ALT) Torsten Gejl (ALT) Lotte Rod (RV) Jonas Dahl (SF) Trine Torp (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
