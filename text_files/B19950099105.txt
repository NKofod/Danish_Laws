 I medfør af § 2, stk. 2, § 3, § 5, § 6, stk. 2, og § 8 i lov nr. 372 af  

 14. juni 1995 om statsgaranterede studielån fastsættes:
Statsgaranterede studielån i  

 pengeinstitutter § 1.  Hypotekbanken administrerer statens  

 garantiforpligtelse for studielån i pengeinstitutter.
 Stk. 2.  Hypotekbanken godkender de formularer, der  

 anvendes ved administrationen af lånet.
 § 2.  Tilbagebetalingen i henhold til § 2, stk. 1, nr.  

 1, i lov om statsgaranterede studielån udsættes, hvis låntager senere  

 påbegynder eller genoptager en uddannelse, der er godkendt som en uddannelse,  

 der giver ret til statens uddannelsesstøtte, eller er en forskeruddannelse.
Stk. 2.  Hypotekbanken kan bestemme, at  

 tilbagebetalingen af lånet skal begynde før det i lovens § 2, stk. 1, nr. 1,  

 fastsatte tidspunkt, når låntager ikke længere kan anses for at være  

 studieaktiv.
Garantien ophører i så fald senest 15 år efter, at  

 tilbagebetalingen skal påbegyndes.
Stk. 3.  Pengeinstituttet kan fra tidspunktet for  

 tilbagebetalingspligtens indtræden, jf. lovens § 2, stk. 1, nr. 1, træffe  

 afgørelse om at udsætte tilbagebetalingen, hvis låntager på grund af  

 arbejdsløshed, sygdom, fødsel eller værnepligt ikke kan indgå en  

 tilbagebetalingsordning.
Pengeinstituttet kan give udsættelse med  

 tilbagebetalingen i 6 måneder ad gangen i op til 4 år efter uddannelsens  

 ophør.
Anmodning om udsættelse herudover skal forelægges Hypotekbanken.
 Stk. 4.  Afvigelser fra en indgået  

 tilbagebetalingsordning aftales mellem låntager og pengeinstitut.
 Stk. 5.  Ved afgørelser om udsættelse med  

 tilbagebetalingen efter stk. 3 og aftaler om afvigelser fra en indgået  

 tilbagebetalingsordning efter stk. 4 skal pengeinstituttet tage hensyn til,  

 at gælden fortsat kan tilbagebetales inden udløbet af garantiperioden, jf.  

 lovens § 2, stk. 1, nr. 2.
 § 3.  Når et pengeinstitut anmoder Hypotekbanken om at  

 indfri et statsgaranteret studielån, skal følgende indsendes til  

 Hypotekbanken:
§ 4.  Hypotekbanken kan efter anmodning fra låntager  

 forlænge garantien, når omstændighederne taler for det.
Garantien vil normalt  

 ikke kunne forlænges med mere end 5 år.
 Stk. 2.  Afgørelse om garantiforlængelse træffes på  

 grundlag af en samlet vurdering af låntagers personlige og økonomiske  

 forhold, studielånets hidtidige afvikling, og om restgælden må antages at  

 kunne afvikles inden for den forlængede garantiperiode.
 Stk. 3.  Hvis låntager tidligere har fået bevilget  

 udsættelse med tilbagebetalingen på grund af arbejdsløshed, sygdom, fødsel  

 eller værnepligt, vil garantien kunne forlænges med udsættelsesperiodens  

 samlede varighed, jf. § 2, stk. 3, hvis låntager skønnes at være i stand til  

 at afvikle studielånet inden for den forlængede garantiperiode.
 Stk. 4.  Hypotekbanken kan afslå at forlænge garantien,  

 hvis låntager afvikler anden betydelig gæld end studiegæld.
 § 5.  Bestemmelserne i lov om statsgaranterede  

 studielån § 1, stk. 3, og § 2, stk.1, nr. 1, om garantiperiodens ophør og om  

 tidspunktet for begyndelsen af tilbagebetalingen af statsgaranterede  

 studielån finder også anvendelse for statsgaranterede lån optaget efter den  

 tidligere uddannelsesstøttelovgivning.
§ 6.  Pengeinstituttet afgiver årligt inden den 1.  

 februar en opgørelse over hver låntagers statsgaranterede studielån pr. 31.  

 december i det foregående kalenderår.
Indberetningen skal for hver  

 studielånskonto, låntager har i pengeinstituttet, indeholde oplysning om:
 § 7.  Låntagere, der har afbrudt uddannelsen eller har  

 afsluttet uddannelsen inden det tidspunkt, der er angivet i den senest  

 udstedte garantierkæring, eller senest er meddelt låntageren af SU-styrelsen  

 eller Hypotekbanken, skal straks give Hypotekbanken meddelelse herom.
 § 8.  Hypotekbanken udarbejder nærmere retningslinier  

 for pengeinstitutternes administration af statsgaranterede studielån samt  

 retningslinier for indfrielse af lånene i tilfælde af misligholdelse.  

 Hypotekbanken udarbejder endvidere retningslinier for afgivelsen af den i § 6  

 nævnte indberetning.
 § 9.  Pengeinstitutternes afgørelser efter § 2, stk.  

 3, kan indbringes for Hypotekbanken, der træffer den endelige administrative  

 afgørelse.
 Stk. 2.  Hypotekbankens øvrige afgørelser efter lov om  

 statsgaranterede studielån kan indbringes for finansministeren.
Fremgangsmåden ved indeholdelse i løn § 10.  Hypotekbanken giver pålæg om indeholdelse i løn  

 m.v. for indfriede statsgaranterede studielån, herunder renter, omkostninger  

 og udlagte retsafgifter.
 Stk. 2.  Hypotekbanken giver pålæg efter forudgående  

 vurdering af skyldners personlige og økonomiske forhold.
Stk. 3.  Hypotekbanken giver ikke pålæg om  

 lønindeholdelse for skyldnere, der kan dokumentere, at de modtager  

 førtidspension, folkepension, efterløn, dagpenge eller lignende ydelser,  

 medmindre særlige omstændigheder taler herfor.
Hypotekbanken giver ikke pålæg  

 om lønindeholdelse for skyldnere, der har fået henstand med tilbagebetalingen  

 af Hypotekbanken eller dennes inkassator.
 Stk. 4.  Pålægget skal være skriftligt og gengive §§ 11,  

 12, 14, stk. 4, og 15.
 Stk. 5.  Der skal gives skyldneren meddelelse, når der  

 er truffet afgørelse om pålægget.
§ 11.  Det indeholdte beløb indbetales til  

 Hypotekbanken af den, der har fået pålæg om lønindeholdelsen.
Indbetaling  

 skal ske, efterhånden som indeholdelse finder sted.
Beløbene forfalder til  

 betaling den 1. i den kalendermåned, der følger efter indeholdelsen.
Sidste  

 rettidige betalingsdag er den 15. i forfaldsmåneden.
Fristen forlænges til  

 den nærmest følgende hverdag, hvis sidste rettidige betalingsdag er en  

 lørdag, søndag eller helligdag.
 Stk. 2.  Den indeholdelsespligtige skal ved  

 indbetalingen give Hypotekbanken skriftlig meddelelse om skyldners cpr-nr.,  

 navn og adresse, størrelsen af det indeholdte beløb og størrelsen af det  

 indkomstbeløb, indeholdelsen er beregnet af.
 § 12.  Den, der har modtaget pålæg om indeholdelse i  

 løn m.v., skal inden 14 dage give Hypotekbanken skriftlig underretning, hvis  

 skyldneren ikke er eller ophører med at være beskæftiget hos den pågældende,  

 eller hvis udbetaling af indeholdelsespligtige ydelser i øvrigt ophører.
Stk. 2.  Den indeholdelsespligtige skal efter anmodning  

 give Hypotekbanken alle oplysninger om skyldners arbejdsforhold og økonomiske  

 forhold af betydning for indeholdelsen.
Svaret skal gives inden 14 dage  

 efter, at anmodningen er modtaget.
 § 13.  Skyldneren skal give Hypotekbanken eller dennes  

 inkassator alle nødvendige oplysninger om personlige eller økonomiske forhold  

 af betydning for indeholdelsen og for spørgsmålet, om der kan foretages  

 indeholdelse.
§ 14.  Klager skyldner over beslutningen om  

 indeholdelse, afgøres spørgsmålet af Hypotekbanken.
Klagen sendes til  

 Hypotekbanken inden 2 uger efter, at beslutningen er meddelt skyldneren.
 Stk. 2.  Hvis Hypotekbanken efter en fornyet vurdering  

 kan give skyldneren medhold, træffer Hypotekbanken afgørelse i sagen.
Stk. 3.  Hypotekbanken sender sagen til  

 Finansministeriet, hvis den oprindelige beslutning ikke ændres, eller hvis  

 skyldneren fastholder sin klage.
Finansministeriet træffer den endelige  

 administrative afgørelse i sagen.
 Stk. 4.  Skyldnerens klage udsætter ikke  

 lønindeholdelsen.
§ 15.  Reglerne i kildeskatteloven om fortrinsret for  

 skatterestancer berøres ikke af krav på indeholdelse for misligholdt  

 studiegæld.
Træffer skattemyndighederne beslutning om indeholdelse, går  

 skattekravet forud.
 Stk. 2.  Krav på bidragsbetaling, der inddrives ved  

 tilbageholdelse i løn m.v. efter lov om inddrivelse af underholdsbidrag,  

 fyldestgøres efter skattekrav efter stk. 1, men forud for krav på  

 indeholdelse for indfriede statsgaranterede studielån.
 § 16.  Med bøde straffes den, der overtræder §§ 11, 12  

 og 13.
 § 17.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 82 af 5. februar 1992 om  

 statsgaranterede studielån ophæves.
