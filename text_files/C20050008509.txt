Cirkulære  

 om ændring af praksis og genoptagelse af  

  

 opgørelse af momstilsvaret vedr. fradragsret for indkøb mv.  

  

 anvendt til brug for udstedelse af selskabsandele  

1) Indledning 1. EF-domstolen har i dom af 26. maj 2005 i sag C-465/03, Kretztechnik  

 AG, udtalt, at   

 	  

 En udstedelse af nye  

 aktier udgør ikke en transaktion, som falder ind under anvendelsesområdet for  

 artikel 2, stk. 1, i sjette momsdirektiv.
   

 	  

 Artikel 17,  

 stk. 1 og 2, i sjette direktiv giver fuld fradragsret for den  

 merværdiafgift, der er pålagt de udgifter, den afgiftspligtige har afholdt  

 til  

 de forskellige tjenesteydelser, han har erhvervet i forbindelse med en  

 aktieudstedelse, for så vidt som samtlige de transaktioner, den  

 afgiftspligtige  

 har foretaget inden for rammerne af sin økonomiske virksomhed, udgør  

 afgiftspligtige transaktioner.
 2. Dommen vedrører således fortolkning af hvilke  

 transaktioner, der falder ind under anvendelsesområdet i artikel 2,  

 stk. 1, i sjette momsdirektiv, og generalomkostningsbegrebet i  

 forbindelse  

 med aktieudstedelse, således som dette kan udledes af anvendelsesområdet for  

 artikel 17 i sjette momsdirektiv.
Kretztechnik-sagens omstændigheder 3. Kretztechnik var et aktieselskab med hjemsted i Østrig, der  

 havde udvikling og salg af medicinsk udstyr som forretningsområde.
Ved  

 generalforsamlingsbeslutning blev selskabets aktiekapital forhøjet fra 10  

 mio.  

 EUR til 12,5 mio.
EUR.
Med henblik på at fremskaffe den nødvendige kapital  

 til  

 forhøjelsen ansøgte selskabet om at blive noteret på børsen i Frankfurt.  

 Kretztechnik  

 blev optaget på børsen i Frankfurt i 2000, hvorefter selskabet forhøjede  

 kapitalen ved udstedelse af ihændehaveraktier.
 De østrigske myndigheder nægtede selskabet fradragsret for  

 indgående moms, som var indbetalt af Kretztechnik for tjenesteydelser, der  

 blev  

 præsteret i forbindelse med selskabets overgang til børsnotering.
EF-Domstolens dom i Kretztechnik-sagen 4. EF-Domstolen udtaler i dommens præmis 28, at en udstedelse af  

 nye aktier ikke udgør en transaktion, som falder ind under  

 anvendelses-området  

 for artikel 2, nr. 1, i sjette direktiv.
 5. EF-domstolen udtaler i dommens præmisser 33-37,  

 vedrørende fradragsretten, at:
Fradragsretten i henhold til artikel 17-20 i sjette direktiv  

 ifølge fast retspraksis udgør en integrerende del af momsordningen og som  

 udgangspunkt ikke kan begrænses.
Denne ret omfatter umiddelbart hele det  

 afgiftsbeløb, der er blevet betalt i forbindelse med transaktioner i  

 tidligere  

 omsætningsled (jf. bl.a. dom af 6.7.1995, sag C-62/93, BP Soupergaz, Sml.
I,  

 s. 1883, præmis 18, og af 21.3.2000, forenede sager C-110/98   

 C-147/98,  

 Gabalfrisa m.fl., Sml.
I, s. 1577, præmis 43).
Fradragsordningen tilsigter helt at aflaste den afgiftspligtige  

 for den moms, denne skylder eller har erlagt i forbindelse med al økonomisk  

 virksomhed.
Det fælles momssystem sikrer således, at afgiftsbyrden er  

 fuldstændig neutral over for enhver økonomisk virksomhed, uanset denne  

 virksomheds formål eller resultater, forudsat sådan virksomhed i sig selv er  

 momspligtig (jf. dom af 14.2.1985, sag 268/83, Rompelman, Sml. s. 655,  

 præmis 19, og af 15.1.1998, sag C-37/95, Ghent Coal Terminal, Sml.
I,  

 s. 1, præmis 15, samt dommen i sagen Gabalfrisa m.fl., præmis 44,  

 Midland  

 Bank-dommen, præmis 19, og Abbey National-dommen, præmis 24).
Det fremgår af den sidstnævnte betingelse, at fradragsretten for  

 moms forudsætter, at de pågældende transaktioner i tidligere omsætningsled  

 skal  

 have en direkte og umiddelbar tilknytning til de transaktioner i senere  

 omsætningsled, der giver ret til fradrag.
Således er retten til at fradrage  

 den  

 indgående moms, der er erlagt for disse goder og tjenesteydelser, betinget  

 af,  

 at udgifterne til erhvervelse af disse goder eller tjenesteydelser indgår  

 blandt omkostningselementerne i prisen for de transaktioner i senere  

 omsætningsled, der giver ret til fradrag (jf.
Midland Bank-dommen, præmis 30,  

 og Abbey National-dommen, præmis 28, samt dom af 27.9.2001, sag C-16/00, Cibo  

 Participations, Sml.
I, s. 6663, præmis 31).
I hovedsagen bemærkes, henset til, at udstedelsen af aktier dels  

 er en transaktion, som ikke er omfattet af direktivets anvendelsesområde,  

 dels  

 blev foretaget af Kretztechnik med henblik på at forøge selskabskapitalen til  

 fordel for dets økonomiske aktivitet i almindelighed, at omkostningerne i  

 forbindelse med de ydelser, selskabet har erhvervet i forbindelse med den  

 omhandlede transaktion, indgår i selskabets generalomkostninger og dermed er  

 omkostningselementer i prisen på dets produkter.
Sådanne tjenesteydelser har  

 således en direkte og umiddelbar forbindelse med hele den afgiftspligtige  

 persons økonomiske virksomhed (jf.
BLP Group-dommen, præmis 25, Midland  

 Bank-dommen, præmis 31, Abbey National-dommen, præmis 35 og 36, og Cibo  

 Participations-dommen, præmis 33).
Kretztechnik har i henhold til artikel 17, stk. 1 og 2, i  

 sjette direktiv fuldt ud fradragsret for den moms, der er pålagt de udgifter,  

 selskabet har afholdt til de forskellige tjenesteydelser, det har erhvervet i  

 forbindelse med udstedelsen af aktier, dog betinget af, at samtlige de  

 transaktioner, selskabet har foretaget inden for rammerne af dets økonomiske  

 virksomhed, udgør afgiftspligtige transaktioner.
En afgiftspligtig person,  

 der  

 udfører såvel transaktioner, der giver ret til fradrag, som transaktioner,  

 der  

 ikke giver ret hertil, kan således i henhold til sjette direktivs artikel 17,  

 stk. 5, første afsnit, alene fradrage den del af momsen, der  

 forholdsmæssigt svarer til beløbet for den førstnævnte form for transaktioner  

 (Abbey National-dommen, præmis 37, og Cibo Participations-dommen, præmis 34).
 6. EF-Domstolen lægger herefter i dommens præmis  

 38, til  

 grund, at artikel 17, stk. 1 og 2, i sjette direktiv giver fuld  

 fradragsret for den moms, der er pålagt de udgifter, den afgiftspligtige har  

 afholdt til de forskellige tjenesteydelser, han har erhvervet i forbindelse  

 med  

 en aktieudstedelse, for så vidt som samtlige de transaktioner, den  

 afgiftspligtige har foretaget inden for rammerne af sin økonomiske  

 virksomhed,  

 udgør afgiftspligtige transaktioner.
Praksis ifølge Momsvejledningen 7. Landsskatteretten har i SKM2001.272.LSR stadfæstet told- og  

 skatteregionens afgørelse, hvorefter der ikke kan godkendes fradrag for moms  

 af  

 udgifter i forbindelse med børsintroduktion.
SKM2001.272.LSR vedrørte et selskab, der i efteråret 1997  

 besluttede, at lade sig introducere på Københavns Fondsbørs.
Der blev i alt  

 udbudt 975.000 aktier a nominelt 10 kr.
Heraf udgjorde nye aktier i A A/S  

 675.000 stk., mens de resterende 300.000 stk. var eksisterende aktier  

 ejet  

 af B A/S, som er selskabets moderselskab.
Børsintroduktionen involverede en  

 række rådgivere såsom emissionsbank, advokater og revisorer.
Herudover  

 afholdtes omkostninger til udfærdigelse af prospekt.
En mindre del af disse  

 omkostninger var momsbelagte.
 Landsskatteretten fandt, at salg af de aktier, der udstedes ved en  

 kapitaludvidelse må anses som levering af en vare mod vederlag, som omhandlet  

 i  

 momslovens § 4, stk. 1. Landsskatteretten fandt endvidere, at  

 sådanne  

 salg er momsfritaget efter momslovens § 13, stk. 1, nr. 11.
De momsbelagte udgifter, der har været forbundet med  

 kapitalud-videlsen og børsintroduktionen, fandtes at have en sådan direkte og  

 umiddelbar tilknytning til disse salg, at der i overensstemmelse med  

 EF-domstolens dom i sag C-4/94 - BLP Groupe plc, ikke efter momslovens  

 § 37 kunne foretages fradrag i momsgrundlaget for disse udgifter.  

 Anvendelsen af momslovens § 38, stk. 1, forudsætter, at de afholdte  

 udgifter har haft tilknytning til både momspligtige og momsfritagne  

 aktiviteter.
Da Landsskatteretten fandt, at udgifterne alene havde knyttet  

 sig  

 til salget af aktierne, fandt retten ikke grundlag for at behandle udgifterne  

 som fællesudgifter efter denne bestemmelse.
 8. EF-domstolen har i sag C-442/01, KapHag  

 Renditefonds  

 35 Spreecenter Berlin-Hellersdorf 3, udtalt sig om, hvorvidt et  

 personselskab,  

 der optager en selskabsdeltager mod kontantindskud, leverer en tjenesteydelse  

 mod vederlag til selskabsdeltageren i sjette direktivs artikel 2, nr. 1's  

 forstand.
 Domstolen udtaler, at en ny selskabsdeltagers indtræden i et  

 personselskab mod erlæggelse af et kontantindskud, under omstændigheder som  

 dem, der foreligger i hovedsagen, ikke udgør en økonomisk virksomhed i sjette  

 direktivs forstand, der udøves af selskabsdeltageren.
 Domstolen udtaler endvidere, at optagelse af en ny  

 selskabsdeltager i et personselskab udgør således ikke levering af en  

 tjenesteydelse til selskabsdeltageren.
 I denne sammenhæng har det ikke betydning, om optagelsen af den  

 nye selskabsdeltager skal antages at være en handling foretaget af selskabet  

 selv eller af de øvrige selskabsdeltagere, idet optagelsen af en ny  

 selskabsdeltager under alle omstændigheder ikke har karakter af levering af  

 en  

 tjenesteydelse mod vederlag i direktivets forstand.
 Domstolen udtaler endeligt, at et personselskab, der optager en  

 selskabsdeltager mod et kontantindskud, ikke over for denne selskabsdeltager  

 leverer en tjenesteydelse mod vederlag i sjette direktivs artikel 2, nr. 1's  

 forstand.
 9. Da der ikke er tale om økonomisk virksomhed,  

 fremgår  

 det af Momsvejledningens afsnit J.1.1, at der ikke er ret til fradrag for  

 købsmoms i forbindelse med indkøb, der anvendes til brug for optagelse af nye  

 selskabsdeltagere.
Ændring af praksis 10. EF-domstolens dom i sag C-465/03, Kretztechnik AG, ændrer  

 dansk praksis vedrørende udstedelse af selskabsandele.
 11. Det må på baggrund af Kretztechnik-dommen  

 lægges til  

 grund, at udstedelse af aktier og andre sammenlignelige selskabsandele ikke  

 udgør en transaktion, der må anses som levering af en vare mod vederlag, som  

 omhandlet i momslovens § 4, stk. 1.
 12. Det må endvidere på baggrund af  

 Kretztechnik-dommen  

 lægges til grund, at der er fradragsret efter momslovens almindelige  

 bestemmelser om fradrag for indkøb mv. af ydelser, der anvendes i forbindelse  

 med udstedelse af aktier og andre sammenlignelige selskabsandele.
 13. Dette gælder uanset om der er tale om et  

 aktieselskab, et anpartsselskab, interessentskab, eller en anden form for  

 selskab, der kan sidestilles hermed.
 14. Det er dog en betingelse for fradragsret efter  

 momslovens § 37, at samtlige de transaktioner, som virksomheden  

 foretager  

 inden for rammerne af sin økonomiske virksomhed, udgør momspligtige  

 transaktioner.
 15. Har virksomheden tillige transaktioner, der er  

 momsfrie efter lovens § 13, har virksomheden alene delvis fradragsret  

 for  

 indkøbene mv., jf. lovens § 38, stk. 1.
 16. Har virksomheden tillige aktiviteter, der  

 falder  

 uden for momslovens anvendelsesområde (passiv kapitalanbringelse), har  

 virksomheden alene delvis fradragsret for indkøbene, jf. lovens § 38,  

 stk. 2.
Fastholdelse af praksis 17. EF-domstolens afgørelse i sag C-465/03, Kretztechnik AG,  

 ændrer derimod ikke dansk praksis på de områder der er nævnt under pkt. 18  

   

 25. Der henvises til Momsvejledningen 2005-2 afsnit D.6.2 og D.11.9,  

 sammenholdt med afsnit J.1.1 og J.2.1.2.
Virksomhedsoverdragelse 18. Kretztechnik-dommen korrigerer ikke indholdet eller resultatet  

 af EF-Domstolens dom i sag C-408/98, Abbey National plc.
Det gælder således uændret, jf.
Told- og Skattestyrelsens  

 cirkulære 2001-34 af 4. oktober 2001, at virksomheder, der driver økonomisk  

 virksomhed med udlejning af fast ejendom, for hvilken virksomheden er  

 frivilligt momsregistreret, jf. momslovens § 51, og som foretager indkøb  

 af ydelser til brug for overdragelse af virksomhedens aktiver som led i hel  

 eller delvis overdragelse af virksomheden, har fradrag for moms af de  

 omhandlede  

 ydelser i samme omfang som de udgående transaktioner i den overdragede  

 virksomhed eller del heraf er momspligtige.
Momsfritagne leverancer  salg af fast ejendom 19. Kretztechnik-dommen korrigerer endvidere ikke indholdet eller  

 resultatet af EF-domstolens dom i sag C-4/94, BLP-Group plc, der vedrørte  

 fradrag for købsmoms af varer og ydelser til brug for momsfritagne  

 leverancer.
BLP var et selskab, som forvaltede kapitalandele, og som leverede  

 tjenesteydelser til en række handelsselskaber, der fremstillede varer til  

 møbel- og »gør-det-selv»-industrien.
I 1989 erhvervede BLP selskabskapitalen  

 i  

 det tyske selskab Berg Mantelprofilwerk GmbH (herefter benævnt »Berg«).  

 Imidlertid var BLP' s økonomiske situation i juni 1991 blevet så vanskelig,  

 at  

 ledelsen afhændede 95 % af andelene i Berg.
Indtægterne fra salget blev  

 anvendt  

 til at afvikle BLP' s gæld.
I forbindelse med momsangivelsen for perioden  

 indtil den 30. september 1991 anmodede BLP om fradrag for den moms, som  

 selskabet havde betalt i henhold til tre fakturaer for tjenesteydelser, som  

 var  

 blevet udført for BLP af henholdsvis forretningsbanker, advokater og  

 revisorer  

 i forbindelse med afhændelsen af andelene i Berg.
 Der var i sagen for EF-domstolen uomtvistet, at afhændelsen af  

 sel-skabsandelene var momsfrie transaktioner inden for 6. momsdirektivs  

 anvendelsesområde.
Det fremgår af dommen, at artikel 17 i 6. momsdirektiv medfører,  

 at når en momspligtig person leverer tjenesteydelser til en anden momspligtig  

 person, der benytter disse til en momsfritaget transaktion, har sidst-nævnte  

 ikke fradragsret for købsmomsen.
Dette gælder, selv når den fritagne  

 transaktions endelige formål er gennemførelsen af en afgiftspligtig  

 transaktion.
 20. Det gælder således fortsat, at der ikke er fradragsret for  

 købsmoms i forbindelse med salg af fast ejendom, der sker uden for tilfælde  

 af  

 virksomhedsoverdragelse, idet salg af faste ejendom er en momsfritaget  

 transaktion, jf. momslovens § 13, stk. 1, nr. 9.
Momsfritagne leverancer  salg af selskabsandele 21. Et moderselskab eller et holdingselskab har ikke fradragsret  

 for købsmoms i forbindelse med salg af selskabsandele, når den foregående  

 erhvervelse og besiddelse af selskabsandele i datterselskaber har udgjort  

 økonomisk virksomhed, sådan som der var enighed om i sag C-4/94, BLP-Group  

 plc.  

 Salget var en momsfritaget transaktion, jf. momslovens § 13,  

 stk. 1,  

 nr. 11, litra e).
Erhvervelse af selskabsandele  Økonomisk virksomhed 22. Efter EF-domstolens praksis er et holdingselskabs indgriben i  

 administrationen af selskaber, som det har erhvervet kapitalandele i, en  

 økonomisk virksomhed i sjette direktivs artikel 4, stk. 2's forstand, i  

 det omfang denne indgriben indebærer iværksættelse af transaktioner, der er  

 undergivet moms i henhold til direktivets artikel 2, herunder  

 holdingselskabets  

 levering af tjenesteydelser med hensyn til administration samt finansielle,  

 kommercielle og tekniske forhold til datterselskaberne.
Jf. dommene i sagerne  

 C-142/99, Floridienne og Berginvest, og C-16/00, Cibo Participations SA.
 I sag C-16/00, Cibo Participations SA, har EF-domstolen udtalt, at  

 udgifter, som et holdingselskab har afholdt til forskellige tjenesteydelser,  

 det har erhvervet i forbindelse med overtagelse af kapitalandele i et  

 datterselskab, indgår i dets generalomkostninger og således i princippet har  

 en  

 direkte og umiddelbar tilknytning til dets samlede økonomiske virksomhed.
Et moderselskab eller et holdingselskab har således fradragsret  

 efter momslovens almindelige regler for købsmomsen på udgifter i forbindelse  

 med erhvervelse af selskabsandele i et datterselskab, jf.
EF-domstolens dom i  

 sagen C-16/00, Cibo Participations SA, hvis erhvervelsen udgør økonomisk  

 virksomhed i 6. momsdirektivs forstand.
 Fradraget beregnes efter momslovens almindelige bestemmelser.
23. I SKM2002.406.LSR har Landsskatteretten  

 godkendt  

 fradrag for moms af rådgiverudgifter afholdt af diverse selskaber i koncern i  

 forbindelse med omstrukturering af koncernen.
Landsskatteretten  

 lagde til  

 grund, at de omhandlede udgifter ikke vedrørte kapitaludvidelser i de af  

 fællesregistreringen  

 omfattede selskaber, men selskabernes køb af aktier i andre selskaber.
Erhvervelse, besiddelse og salg af selskabsandele,  

 der ikke er økonomisk virksomhed 24. I tilfælde, hvor erhvervelse, besiddelse og salg af  

 selskabsandele i datterselskaber ikke udgør økonomisk virksomhed, er  

 erhvervelsen, besiddelsen og afhændelsen ikke transaktioner omfattet af 6.  

 momsdirektivs og momslovens anvendelsesområde og berettiger efter  

 EF-domstolens  

 praksis derfor ikke til fradrag, jf. f.eks.
EF-domstolens dom i sag C-77/01,  

 EDM.
Tilsvarende gælder for andre værdipapirer, herunder selskabsandele i  

 andre  

 selskaber end datterselskaber.
25. Udgifter i forbindelse med erhvervelse,  

 besiddelse  

 og salg af selskabsandele i datterselskaber, som ikke udgør økonomisk  

 virksomhed, kan modsat udstedelse af selskabsandele i selskabet selv ikke  

 anses  

 som generalomkostninger i den økonomiske virksomhed, som selskabet evt.  

 udøver.  

 Der henvises til, at udgifterne alene har udgjort omkostningselementer i  

 transaktioner uden for momslovens anvendelsesområde.
Der er derfor fortsat  

 ikke  

 fradragsret for udgifter, der har en direkte og umiddelbar tilknytning til  

 erhvervelse, besiddelse og salg af selskabsandele i datterselskaber, i  

 tilfælde, hvor erhvervelsen, besiddelsen og salget af selskabsandelene ikke  

 udgør økonomisk virksomhed.
Tilsvarende gælder for andre værdipapirer.
Tilbagebetaling af moms 26. Virksomheder, som har fulgt den beskrevne praksis og undladt  

 at tage fradrag for indkøb mv. til brug for udstedelse af selskabsandele, har  

 krav på tilbagebetaling af moms.
27. Tilsvarende gælder virksomheder, som ToldSkat  

 har  

 pålagt ikke at tage fradrag for sådanne indkøb.
Disse virksomheder kan anmode  

 om genoptagelse af momstilsvaret overfor ToldSkat.
Genoptagelse 28. Det fremgår af ikrafttrædelsesbestemmelserne til lov nr. 410  

 af 2. juni 2003 om ændring af skattestyrelsesloven (ændring af fristregler på  

 skatte- og afgiftsområdet m.v.), at skattestyrelseslovens § 35 B og  

 § 35 C har virkning for anmodninger om genoptagelse, som er indgivet den  

 12. marts 2003 eller senere.
 Såfremt anvendelsen af skattestyrelseslovens § 35 B og  

 § 35 C for en afgiftsperiode er til ugunst for den afgiftspligtige i  

 forhold til hidtil gældende regler, kan bestemmelsen dog først finde anvende  

 for afgiftstilsvar, hvor angivelsesperioden udløber den 1. juli 2000 eller  

 senere.
 29. I henhold til skattestyrelseslovens § 35  

 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 30. Hvis fristen i skattestyrelseslovens § 35  

 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, 2. led, efter anmodning, ske ekstraordinær  

 genoptagelse  

 til gunst for den afgiftspligtige af opgørelsen af afgiftstilsvaret fra og  

 med  

 den afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
 31. Ekstraordinær genoptagelse kan dog kun ske,  

 hvis  

 betingelserne herfor i skattestyrelseslovens § 35 C, stk. 1, nr. 1,  

 er opfyldt.
 32. Dansk praksis vedrørende indkøb mv. til brug  

 for  

 udstedelse af selskabsandele ændres som følge af domstolens afgørelse af 26.  

 maj 2005. Der kan således ske genoptagelse af opgørelsen af afgiftstilsvar  

 fra  

 og med den afgiftsperiode, der var påbegyndt, men ikke udløbet, den 26. maj  

 2000.
Reaktionsfrist 33. Anmodning om ekstraordinær genoptagelse skal fremsættes under  

 iagttagelse af bestemmelsen i skattestyrelseslovens § 35 C, stk. 2,  

 det vil sige, at anmodningen om genoptagelse skal fremsættes inden 6 måneder  

 efter, at den afgiftspligtige er kommet til kundskab om det forhold, der  

 begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til skattestyrelseslovens  

 § 35 C, stk. 2, regnes fra dette cirkulæres dato.
Gyldighed 34. Cirkulæret ophæves den 30. april 2006.
Told- og Skattestyrelsen, den 4. oktober  

 2005 Ole Kjær /Else Veggerby 1)  

 I Told- og Skattestyrelsens nummerrække har cirkulæret nr. 2005-24.
