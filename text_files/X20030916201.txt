Af  

 fagbeskrivelsen fremgik det bl.a., at indklagede ved malerentreprisen og  

 herunder opsætning af tapet skulle anvende limning med 5 % læderlim.
Af en af  

 indklagede senere fremsendt behandlingsplan fremgik det, at denne ikke  

 påtænkte  

 at anvende læderlim.
 Klager  

 har i denne forbindelse påstået indklagede tilpligtet at betale principielt  

 650.000 kr., subsidiært et mindre beløb efter voldgiftsrettens skøn.  

 Indklagede  

 har påstået frifindelse.
Voldgiftsretten  

 udtaler, at behandlingsplanen ikke er en del af parternes aftale, da denne  

 først blev fremsendt, da malerentreprisens udførelse var påbegyndt.  

 Indklagede  

 skulle således have anvendt læderlim.
I overensstemmelse med skønsmændenes  

 erklæring og forklaring for voldgiftsretten, lægges det til grund, at de  

 konstaterede tapetslip skyldes indklagedes fejlagtige udførelse af  

 entreprisen.  

 Indklagede har ikke bevist, at tapetslippet skyldes klagers manglende  

 afbrydelse  

 af varmen.
Voldgiftsretten  

 finder det godtgjort, at indklagede var i stand til at foretage behørig  

 mangelafhjælpning samt at klageren har afvist forligsforhandlinger.
På denne  

 baggrund fastslår voldgiftsretten, at indklagede uberettiget er blevet nægtet  

 retten til at afhjælpe de konstaterede mangler.
Grundet  

 indklagedes manglende adgang til at udbedre manglerne, er denne alene  

 forpligtet til at betale erstatning svarende til indklagedes nettoudgift ved  

 mangelafhjælpningen.
Erstatningen fastsættes efter voldgiftsrettens skøn  

 herefter til 450.000 kr.
Der  

 findes ikke grundlag for at reducere erstatningen som følge af  

 savsmuldstapetets levetid eller manglernes beskaffenhed.
Voldgiftsretten  

 tager  

 herefter klagerens subsidiære påstand til følge så vidt angår beløbet på  

 450.000 kr. med renter som påstået.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører mangler.
Ved klageskrift, der er modtaget i Voldgiftsnævnet for bygge- og  

 anlægsvirksomhed den 11. august 1999, har klageren begæret en voldgiftsret  

 nedsat til afgørelse af klagerens tvist med indklagede.
Voldgiftsretten er  

 nedsat med malermester Hans Egede, arkitekt m.a.a.
Lars Møller og landsdommer  

 Arne Lyngesen, sidstnævnte som voldgiftsrettens formand.
 Klageren har påstået indklagede tilpligtet at betale principalt  

 650.000 kr., subsidiært et mindre beløb efter voldgiftsrettens skøn alt med  

 procesrente fra sagens anlæg.
 Indklagede har påstået frifindelse.
Bygherre opførte i 1994 en bebyggelse.
Bebyggelsen indeholder 54  

 lejligheder.
Klageren var hovedentreprenør, og indklagede udførte som  

 underentreprenør malerentreprisen.
Nærværende tvist vedrører indklagedes  

 eventuelle ansvar for tapetslip i lejlighederne.
Parterne indgik i februar underentreprisekontrakt.  

 Entreprisesummen var 765.000 kr. ekskl. moms.
AB 92 er gældende i  

 retsforholdet.
 Af fagbeskrivelsen fremgår det særligt vedrørende indvendige  

 letbetonvægge, at malerentreprisen skal udføres bl.a. ved slibning og  

 afbørstning, 2 gange pletspartling, limning med 5 % varm læderlim, tapening  

 af  

 samlinger, opsætning af savsmuldstapet og 2 gange akrylplastmaling.
Der foreligger i sagen referater af byggemøder den 30. juni, 7.  

 juli, 14. juli, 21. juli, 28. juli og 4. august, hvoraf det fremgår, at  

 nærværende parter var repræsenteret.
Det er tilført de første 4 referater, at  

 smeden skal sikre en rumtemperatur på ca. 20 grader celsius i lejlighederne.  

 I  

 samtlige referater er det anført, at smeden og indklagede skal tage vare på,  

 at  

 der  Af hensyn til tapet lukkes varme, mens der tapetseres.
 Den 3. august 1994 fremsendte indklagede til klageren en  

 skrivelse benævnt:  Behandlingsplan/farveplan . Det hedder heri vedrørende  

 arbejderne på letbetonvægge:  Slibning og afbørstning, 2 gange pletspartling  

 ,  

 1 gang grunding   grundingsolie, opsætning af savsmuldstapet, 2 gange  

 plastmaling  . Skrivelsen afsluttes således:  I kvalitetssikringsmappen er  

 indsat projektskitser .
 Entreprisen blev afleveret den 6. september 1994.
 I anledning af konstateret tapetslip indhentede indklagede den  

 3. oktober 1997 erklæring fra et institut hvoraf det fremgår, at årsagen til  

 tapetslip må være  utilstrækkelig påføring af klister eller for kraftig  

 udtørring af klister før opsætningen .
 I erklæring af 22. januar 1998 fra samme til indklagede hedder  

 det om tapetslip på betonvægge, at årsagen må være  manglende hæftebro mellem  

 grunder og lim  og for så vidt angår porebetonvægge  områdevis utilstrækkelig  

 grunding .
Indklagede har endvidere indhentet erklæring fra en person som  

 ifølge indklagede er farvehandler.
I erklæringen skønner denne, at 70% af  

 problemet skyldes  alt for hurtig optørring  og resten  for lidt klister .
 Indklagedes fagorganisation har i juni 1998 anbefalet indklagede  

 afholdelse af syn og skøn.
Den 21. august 1998 fremsendte bygherren til klageren en  

 oversigt over registrerede tapetskader i lejlighederne.
Registreringen var  

 foretaget i juli 1997. Det fremgår heraf, at tapetskader blev konstateret i  

 47  

 lejligheder.
I flere af lejlighederne  

    

 havde bygherren i forbindelse med fraflytning siden registreringen søgt  

 at få tapetskaderne udbedret.
De ekstra udgifter hertil blev i skrivelsen  

 oplyst at være ca. 48.000 kr.
I januar 1999 udmeldte Voldgiftsnævnet på anmodning fra klageren  

 som skønsmænd en arkitekt og en malermester.
Skønsmændene besigtigede i marts  

 6  

 lejligheder og i april yderligere 6 lejligheder.
I erklæring af 16. august  

 1999  

 har skønsmændene besvaret følgende spørgsmål således:
 Sp. 1: Skønsmanden / mændene bedes, på baggrund af besigtigelse  

 af boligerne i bebyggelsen oplyse om der kan konstateres  tapetslip .
 Svar: Ja der kan konstateres  tapetslip .
 Sp. 2: Er der et mønster i forekomsten af tapetslip i ydervægge  

 kontra indervægge.
Svar: Der er tapetslip på alle typer betonvægge i forskelligt  

 omfang.
Der er generelt ikke tapetslip på gipsvægge.
 Sp. 3: Det bedes stikprøvevis registreret, hvorvidt omfanget er  

 i overensstemmelse med bygherrens registrering af den 28.07.97.
Svar: Vi har sammenholdt bilag 2.1 med det vi har konstateret i  

 de synede lejligheder.
Omfanget er flere steder større end angivet i bilag  

 2.1.
 Sp. 4: Er de i kontraktmaterialet foreskrevne behandlinger  

 korrekte for opsætning af det foreskrevne tapet på betonelementerne med  

 efterfølgende og gentagen malerbehandlinger.
 Svar: Ja.
 I relation til sagens bilag 7.1 (skrivelsen af 3/8 1994). Den  

 foreskrevne grundingsolie er ikke anbefalelsesværdig.
 Sp. 5 Er de i kontraktmaterialet foreskrevne behandlinger fulgt.
Svar: Nej, jfr.
Efterfølgende svar.
 Sp. 6: Hidrører årsagen til tapetslippet fra:
 -  

    

 Fejl i underlaget:  

 Beton-, exlerbeton- og porebetonelementerne.
 ·  

 	  

    

 Fejl i de anvendte materialer.
 ·  

 	  

    

 Fejl arbejdsudførelsen.
 ·  

 	  

    

 Andre forhold.
 Svar: Vi har ikke konstateret fejl i beton-, exlerbeton- og  

 porebetonelementernes overflader, udover enkelte revner (sætningsrevne), som  

 ikke indgår i bedømmelsen af tapetslippets omfang.
Iflg.
Bilag 7.1 er der anvendt alkydgrunder, vandig på  

 betonvægge.
Iflg.  kvalitetssikringsmappe er der leveret, alkydgrunder  

 vandig,  

 samt plastgrunder.
 På prøver af nedtaget løst savsmuldstapet sås mange løse korn  

 fra væggene, hvilket betyder at betonvæggene ikke er slebet og nedfejet  

 omhyggeligt nok før grunding.
 Den anvendte grunder på betonvæggene, er skønsmæssigt ikke  

 indarbejdet omhyggeligt, og påført i for uensartede mængder.
Tapetklister er tørret for hurtigt / eller påført i for ringe  

 lag, specielt på yderkanter.
Hvis den beskrevne limning med 5% varm læderlim  

 var udført, ville der skønsmæssigt ikke have været tapetslip.
Som skaderne  

 viser sig, mener vi ikke at grundingstyperne er årsagen til tapetslippet.
 Sp. 7: Skønsmanden bedes vurdere i hvilket omfang, tapetslippet  

 kan repareres lokalt, herunder om dette vil kræve en ommaling af væggene,  

 samt  

 i hvilke omfang det er nødvendigt at udskifte tapetet generelt for at opnå et  

 godt håndværksmæssigt resultat.
Svar: På enkelte vægge vil der være muligheder for at reparere  

 lokalt, dette kræver en ommaling af den / de reparerede vægge.
Det skønnes at  

 ca. 35% af væggen i lejlighederne skal omtapetseres.
 Sp. 8: Der ønskes en vurdering af, hvad omkostningerne til  

 udbedringerne vil være, under forudsætning af, at:
 en reparation enkelte steder er tilstrækkelig.
 Fuldstændig nytapetsering er nødvendig.
 Svar:
a)  

 reparationer skønnes til kr. 100.000.00 + moms nytapetsering og maling skønnes til kr. 550.000.00 +  

 moms excl. fraflytning og rengøring af inventar.
I ovennævnte er medregnet  

 ca.  

 35% for nytapetsering.
 Sp. 9: Såfremt en fuldstændig nytapetsering er nødvendig ønskes  

 vurderet, om udgiften hertil og genen ved afhjælpningen, herunder fraflytning  

 og istandsættelse, står i misforhold til genen ved manglerne.
 Svar: Vi skønner ikke det vil være nødvendigt at fraflytte lejlighederne  

 for at udbedre manglerne, men der vil være gener for lejerne , som støv og  

 flytning af møbler m.m. som ved al anden malervedligeholdelse.
 Sp. a: Skønsmanden bedes efter en besigtigelse af lejlighedernes  

 vægge udtale sig om, hvorvidt disse er udført i overensstemmelse med de i  

 udbudsmaterialet stillede krav, og i benægtende fald redegøre for på hvilke  

 punkter væggene adskiller sig herfra.
Svar: Vedr. betonvægge beskrivelsen og i henvisningen  MBK.
V  

 2444  er anført limning med 5% varm læderlim, denne behandling er ikke  

 udført.  

 Grunding som angivet i bilag 7.1 har ikke kunnet eftervises i (lejlighed 164  

 er  

 set en anden type grunder, der skønnes at være plast grunder).
 Sp. b: Skønsmanden bedes udtale sig om, hvilke anvisninger, der  

 er fagmæssigt korrekt for udførelse af behandling af vægge og opsætning af  

 savsmuldstapet, og såfremt en eller flere af ovennævnte  

 behandlingsanvisninger  

 ikke er faglige korrekte, set i relationer til de udførte vægge, bedes  

 skønsmanden redegøre herfor.
Svar: Såvel de stillede krav med henvisning til MBK V 2444 &  

 MBK V 2624 og fagbeskrivelsen er disse fagmæssige korrekte.
Der er i  

 malerfaget  

 næsten kutyme, for at udskifte varm læderlim med acrylgrunder, og  

 Alkydgrunder,  

 vandig.
Grunding i Bilag 7.1 er ikke fagmæssig korrekt på betonvægge.
 Sp. c: Skønsmanden bedes redegøre for hvilken behandling, der er  

 udført samt anføre eventuelle afvigelser fra den eller de fagmæssigt korrekte  

 anvisninger.
Svar: Der er ikke udført limning med 5% varm læderlim, øvrige  

 behandlinger skønnes udført.
Der henvises til svar spørgsmål 6.
 Sp. d: Skønsmanden bedes udtale sig om, hvorvidt  

 behandlingsforskrift position 2.01. er fagmæssigt korrekt for så vidt angår  

 beton-, exlerbeton-, og porebetonelementer, og skønsmanden bedes redegøre  

 for,  

 såfremt en eller flere af elementtyperne kræver speciel / anden  

 behandlingsforskrift.
Svar: Den anviste behandlingsforskrift er fagmæssig korrekt.
Der  

 kan dog med fuldspartling på elementvægge opnås en bedre overflade til at  

 tapetsere på.
 Sp. e: Skønsmanden bedes foretage en besigtigelse / undersøgelse  

 af betonelementerne / gipspladevæggene og redegøre for, hvorvidt der kan  

 konstateres forskelle i vedhæftningsgrad og redegøre for, hvorvidt og i givet  

 fald i hvilket omfang, der kan konstateres forskelle i tapetslip på de  

 forskellige vægtyper.
Svar: Der er besigtiget 12 lejligheder og ikke fundet tapetslip  

 på gipspladevægge, udover en lodret samling på rækværk.
Der er set tapetslip  

 på  

 alle typer betonvægge.
Der er ingen forskel på de forskellige betontyper.
Der  

 er stor forskel på omfanget i de besigtigede lejligheder.
Typisk er der, løst  

 tapet langs lofter   hjørner   samlinger og over radiator.
Sp. f: Det fremgår af byggemødereferat af 30. juli 1994 og  28.  

 juli 1994 , at Af hensyn til tapetet lukkes for varmen, mens der tapetseres. ,  

 og skønsmanden bedes udtale sig om, hvorvidt det kan konstateres om tapetslip  

 har sin årsag i temperaturen i forbindelse med tapetsering har været for høj.
 Svar: Vi kender ikke de faktiske forhold under arbejdets  

 udførelse, men for meget varme kan få klistret til at tørre unaturligt  

 hurtigt,  

 hvorved der kan opstå tapetslip.
Sp. g: I fortsættelse af spørgsmål f, bedes skønsmanden udtale  

 sig om, hvorvidt det kan konstateres, at væggene på behandlingstidspunktet  

 har  

 været fugtige og hvorvidt tapetslip har sin årsag heri.
Skønsmanden bedes i  

 øvrigt udtale sig om, hvorvidt fugtige vægge kan have forårsaget tapetslip.
 Svar: Det er ikke muligt at konstatere om væggene på  

 behandlingstidspunktet har været fugtige, men vi skønner ikke at dette er  

 årsagen til tapetslippet.
 Den 11. august 1999 anlagde klageren nærværende voldgiftssag.
På et møde den 6. oktober 1999 drøftede parterne sagen med  

 henblik på at opnå en aftale om endelig mangelafhjælpning.
Til dette formål  

 ønskede parterne efter aftale med bygherren udtaget 4 lejligheder til  

 prøveafhjælpning.
 Den 25. november 1999 skrev klageren til bygherren, at det  

 undrede klageren, at hverken denne eller indklagede havde hørt fra bygherren  

 vedrørende tilbud om mangelafhjælpning i 4 lejligheder.
 Den 11. januar 2000 svarede bygherren, at man  kan tilbyde, at  

 der udføres tapetreparationer  i 3 lejligheder  som reference for de øvrige  

 arbejder . Samme dag anmodede klageren indklagede om at udføre  

 tapetreparationer i de 3 lejligheder.
Den 1. marts 2000 fremsendte klagerens advokat til indklagedes  

 advokat udkast til aftale mellem partnerne om afhjælpning af tapetskader i 32  

 lejligheder.
Det fremgår af udkastet, at indklagedes reparation af  

 lejligheder  

 i henhold til skrivelsen af 11. januar 2000 havde været tilfredsstillende,  

 samt  

 at bygherren tidligere havde ladet udbedre skader i 22 lejemål.
Parternes  

 økonomiske mellemværende i anledning af sidstnævnte forhold blev der ikke ved  

 aftaleudkastet taget stilling til.
I skrivelse af 3. marts 2000 meddelte bygherren klageren, at de  

 tidligere mangeludbedrede 22 lejligheder var udbedret efter bygherrens egen  

 beslutning.
Der var udført en fuldstændig omtapetsering af lejlighederne, og  

 udgifterne herved kunne opgøres til ca. 601.000 kr.
Bygherren foreslog  

 klageren, at denne skulle betale 1/3 af udgiften, mens bygherren ville  

 afholde  

 resten, bl.a. fordi  Deres underentreprenør ikke har fået adgang til at  

 udbedre  

 egen fejl.
 Ved skrivelse af 4. april 2000 anmodede klagerens advokat  

 bygherren om at fremskaffe aktuelle oplysninger om de lejligheder, hvor  

 udbedring af tapetskader fortsat skulle finde sted.
Ved skrivelse af 28. april 2000 fra indklagedes advokat til  

 klagerens advokat tilkendegav indklagede, at der fortsat burde tilstræbes  

 udfærdigelsen af aftale om mangelafhjælpning.
Indklagedes advokat oplyste  

 samtidig, at indklagede kunne have udført mangelafhjælpning i de 22  

 lejligheder  

 for et beløb på ca. 60.000 kr. incl. moms.
 Klagerens advokat forelagde skrivelsen af 28. april 2000 for  

 bygherren.
I skrivelse af 17. juli 2000 meddelte bygherren klagerens  

 advokat, at man ikke var tilfreds med indklagedes mangeludbedring og derfor  

 havde ringe tillid til indklagede.
Bygherren ønskede at anvende et andet  

 malerfirma og tilkendegav, at parternes mellemværende skulle afsluttes med  

  en  

 kontant kompensation  til bygherren  i størrelsesordenen  1 mio. kr.
 Klagerens advokat meddelte den 21. december 2000 indklagedes  

 advokat, at forlig ikke kunne opnås.
 Under den mundtlige forhandling for voldgiftsretten er afgivet  

 forklaring af projektlederen, direktøren for det indklagede firma,  

 pladsformanden for malerentreprisen samt af skønsmændene.
Projektlederen  

  

 har forklaret bl.a., at han trådte ind i  

 sagen i marts 1994 som projektleder.
Malerentreprisen blev udført fra juni  

 til  

 afleveringen.
Inden afleveringen var der tilfælde af tapetslip.
Disse blev  

 udbedret af indklagede.
Det blev ikke da nærmere undersøgt, hvorfor problemet  

 opstod.
Spørgsmålet om for megen varme i lejlighederne under arbejdets  

 udførelse erindrer han ikke blev drøftet.
Vidnet anså på daværende tidspunkt  

 disse tapetslip som et meget lille problem.
Mens arbejdet stod på, blev der  

 iværksat udtørring af byggeriet.
Så snar varmeanlægget var etableret, blev  

 det  

 igangsat, og der blev anvendt kondenstørring.
Indklagede og smeden havde  

 ansvaret  

 for at lukke for varmen, mens der blev tapetseret.
I nogle lejligheder kunne  

 der lukkes på radiatorerne, andre steder måtte man lukke på hovedventilen.  

 Mangellisten fra juli 1997 chokerede vidnet.. Indklagede havde ikke særlige  

 kommentarer dertil, men foretog afhjælpning i nogle tilfælde.
Vidnet og  

 direktøren for det indklagede firma besigtigede en lejlighed, hvor udbedring  

 var sket, og denne afhjælpning var i orden.
Derefter foreviste viceværten en  

 lejlighed, der var genmalet, og her var så megen tapetslip, at direktøren for  

 det indklagede firma straks erklærede, at forholdet nødvendiggjorde syn og  

 skøn.
På mødet i oktober 1999 søgte vidnet et forlig i sagen.
Der blev  

 derefter  

 aftalt mangelafhjælpning i nogle udvalgte lejligheder.
Vidnet har kun svag  

 erindring herom.
Vidnet har besigtiget mangelafhjælpning i viceværtens  

 lejlighed, og her var resultatet ikke tilfredsstillende.
Der har ikke været  

 aftalt nogen ændring af indklagedes udførelse af underentreprisen.  

 Indklagedes  

  behandlingsplan  af 3. august 1994 blev afleveret som en del af  

 kvalitetssikringsmaterialet og skulle videregives som sådant til bygherren.  

 Det  

 blev ikke da undersøgt, hvorvidt behandlingsplanen var i overensstemmelse med  

 entreprisen.
I forhold til bygherren mener vidnet, at der er indgået aftale  

 om,  

 at bygherren fra klageren skal have et eventuelt nettoprovenu af nærværende  

 sag.
Direktøren for det indklagede firma  

  

 har forklaret bl.a.,  

 at han er direktør i det indklagede firma.
Han havde kun med den overordnede  

 styring i entreprisen at gøre.
Vidnet har ikke kendskab til den faktisk  

 anvendte arbejdsproces.
Tilsynsopgaven blev varetaget af en medarbejder, der  

 i  

 dag er alvorligt syg.
Den pågældende fortalte på et tidligt tidspunkt, at  

 svendene ikke kunne få tapetet til at sidde fast.
Det blev ikke sagt, at der  

 var for megen varme i lejlighederne, men det blev fortalt, at  

 betonoverfladerne  

 var glatte, om var de lakerede.
De prøvede at ændre tilsætningen af vand til  

 grunderen, men det hjalp ikke.
De søgte hjælp hos malerfirmaet, hvis  

 produkter  

 blev anvendt, hos tapetfabrikken og hos klisterfabrikken.
De endte med at  

 blande sirup i klisteret, og det hjalp.
De har ikke anvendt celluloseklæber.  

 I  

 de 3 lejligheder, der senere blev udtaget til prøvemangelafhjælpning, blev  

 arbejdet godkendt af klageren.
Parterne blev enige om, at indklagede skulle  

 udbedre manglerne i takt med, at lejlighederne blev ledige ved fraflytning.  

 Det  

 ville vare 3-5 år, før alle lejligheder var gennemgået for tapetfejl.
Vidnet  

 accepterede dette.
Vidnet blev senere af klageren anmodet om at kontakte  

 viceværten for i henhold til denne aftale at udbedre en lejlighed.
Da vidnet  

 henvendte sig, erklærede viceværten, at der ikke var tapetmangler i  

 lejligheden.
Vidnet er ikke senere blevet kontaktet med henblik på udbedring  

 af  

 mangler.
Pladsformanden på malerentreprisen  

  

 har forklaret bl.a. at  

 han var pladsformand på malerentreprisen.
Han har været maler siden 1963 og  

 er  

 i dag selvstændig maler.
Da de var færdige med tapetsering af den første del  

 af  

 bebyggelsen, begyndte tapetet at slippe i de først tapetserede lejligheder.  

 De  

 forsøgte med en mere koncentreret grunder og anvendte også en olieholdig  

 grunder, men det hjalp ikke.
Vidnet mente, at problemet opstod, fordi  

 betonelementerne havde stået i fri luft og måske var blevet sprøjtet med  

 silikone.
Der var tapetslip i mange lejligheder.
De udbedrede løbende  

 manglerne.
Nogle steder blev arbejdet helt omgjort.
Vedhæftningen blev da  

 bedre, men der opstod igen tapetslip enkelte steder.
Der var 3 sjak, som  

 udførte arbejdet, og for alle sjak opstod samme tapetslip.
Vidnet deltog i  

 byggemøder, men var ikke til stede ved afleveringsforretningen.
Vidnet har  

 undervejs gjort byggeledelsen opmærksom på, at der var for varmt i  

 lejlighederne.
De måtte imidlertid finde sig deri, da der ikke kunne lukkes  

 for  

 varmen.
Da de skulle være færdige til tiden, fortsatte de arbejdet trods  

 varmen.
Skønsmændene  

  

 har vedstået deres skønserklæring og  

 besvaret supplerende spørgsmål.
Forholdene i de besigtigede 12 lejligheder  

 var  

 generelt værre, end det fremgår af registreringen fra juli 1997. Nogle af de  

 enkelte tapetskader var dog småting.
Generelt vil problemerne øges, når  

 tapetet  

 bliver genmalet.  

    

 Skønsmændene har  

 fastholdt, at problemerne skyldes, at væggene ikke er slebet og fejet  

 tilstrækkeligt, og navnlig at grundingen ikke har været omhyggelig nok, samt  

 at  

 der ikke er limet tilstrækkeligt, og at der ikke er anvendt den foreskrevne  

 læderlim.
Det er også muligt, at der påført klister på for mange tapetbaner  

 af  

 gangen, hvorved banerne er blevet udtørrede.
Det er ikke usædvanligt at  

 anvende  

 alkydgrunder, men anvendelse heraf er mere chancebetonet end anvendelse af  

 læderlim.
Alkydgrunder er et dyrere produkt.
Der blev ikke konstateret  

 forskel  

 i den håndværksmæssige udførelse på betonvægge og på gipsvægge.
Det samlede  

 skøn  

 i tilfælde af manglernes udbedring i 54 lejligheder ved fremmed malermester  

 er  

 650.000 kr. excl. moms.
Beløbet fremkommer som summen  

    

 af 100.000 kr. excl. moms til reparationer,  

 hvor det er muligt at udbedre uden opsætning af nyt tapet, og 550.000 kr.  

 excl.  

 moms i det omfang, hvor dette ikke er muligt.
Det sidste skønnes at måtte  

 finde  

 sted på ca. 35% af de relevante vægflader.
Der er kun medregnet maling af de  

 vægge, hvorpå reparation eller tapetudskiftning finder sted.
Det samlede skøn  

 er beregnet på grundlag af iagttagelserne ved besigtigelsen af de 12  

 lejligheder.
Det er lagt til grund, at der finder en tidsmæssigt samlet  

 afhjælpning sted.
Det er ikke skønsmændenes opfattelse, at der ved  

 afhjælpningen tilføres lejlighederne nogen forbedring.
Klageren  

  

 har til støtte for sine påstande gjort gældende,  

 at indklagede har udført mangelfuldt arbejde.
Dette bekræftes af  

 skønserklæringen.
Navnlig indklagedes ensidige fravalg af læderlim har været  

 afgørende for skadernes opståen.
Indklagedes behandlingsplan af 3. august  

 1994  

 er fremsendt i forbindelse med arbejdets afslutning og kun til brug for  

 kvalitetssikringen.
Behandlingsplanen er ikke en del af parternes  

 aftalegrundlag.
Indklagede har ikke godtgjort, at der var for varmt i  

 lejlighederne, mens tapetseringen blev udført, og desuden fremgår det af  

 forklaringerne, at indklagedes ansatte var opmærksomme på risikoen for  

 udtørring.
Hvis der har været for varmt, burde de have sikret sig korrekte  

 arbejdsforhold.
De har imidlertid ikke fremsat indsigelse herom.
Det skyldes  

 alene indklagedes egne forhold, at indklagede ikke fik mulighed for  

 yderligere  

 mangelafhjælpning.
Bygherren havde igennem flere år dårlige erfaringer med  

 indklagedes arbejde.
Tapetslip opstod trods afhjælpning, og dette kunne af  

 hensyn til lejerne ikke fortsætte.
Skønsmændenes vurdering af omkostningerne  

 ved mangeludbedringen må lægges til grund ved sagens afgørelse.
Indklagedes  

 egen opgørelse må der ses bort fra.
Der er ikke grundlag for at reducere  

 erstatningen ud fra et afskrivningssynspunkt eller at lade erstatningen  

 bortfalde, fordi udbedringsudgiften skulle være uforholdsmæssig stor.  

 Voldgiftsretten bør se bort fra indklagedes først under proceduren fremsatte  

 anbringende om, at klageren ikke har lidt noget økonomisk tab.
Indklagede  

  

 har til støtte for sin påstand gjort gældende,  

 at behandlingsplanen af 3. august 1994 er en del af parternes aftalegrundlag.  

 Planen blev fremsendt, mens arbejdet stod på, og man havde konstateret  

 tapetslip.
Klageren kommenterede ikke da, at der ikke blev anvendt læderlim.  

 I  

 dag er anvendelse af læderlim ved kutyme forladt.
Skønsmændene har ikke  

 entydigt fastslået årsagen til det konstaterede tapetslip.
Skønsmændene har  

 anført nogle mulige årsager, men det er ikke dokumenteret, at arbejdet  

 konkret  

 er udført fejlagtigt.
Indklagede gør gældende, at skaderne skyldes for megen  

 varme under tapetseringen.
Dette bekræftes af den af indklagede indhentede  

 erklæring fra farvehandleren.
Indklagedes folk har gentagne gange fremsat  

 indsigelser om for megen varme, men intet skete.
Indklagede blev uberettiget  

 frataget afhjælpningsretten.
Parterne var i forhandlinger herom, og  

 indklagede  

 havde fået godkendt mangeludbedringen i et par lejligheder.
Indklagede havde  

 tilkendegivet klar vilje til at udføre den resterende mangelafhjælpning.
Da  

 klageren  

 ikke har overholdt reglerne om indklagedes ret til mangelafhjælpning, kan  

 klageren ikke gøre noget krav gældende.
Klageren har i øvrigt ikke  

 dokumenteret  

 at have lidt noget tab.
Klageren har ikke betalt bygherren noget beløb, og  

 aftalen mellem klager og bygherren må forstås således, at bygherren ikke har  

 fremsat noget selvstændigt krav mod klageren.
I øvrigt må en eventuel  

 erstatning udregnes på grundlag af indklagedes opgørelse af udgiften på ca.  

 60.000 kr. til istandsættelse af 22 lejligheder.
Når dækningsbidrag og moms  

 trækkes fra, er indklagedes nettoudgift ca. 48.000 kr.
Under hensyn til den  

 tid, der er gået siden byggeriets aflevering, bør et erstatningsbeløb  

 nedsættes  

 efter et afskrivningssynspunkt.
Desuden er den skønnede udbedringsomkostning  

 uforholdsmæssig stor set i relation til indklagedes vederlag for entreprisen.
 Voldgiftsretten  

 udtaler:
Indklagedes behandlingsplan blev fremsendt til klageren på et  

 tidspunkt, hvor malerentreprisens udførelse for længst var påbegyndt.
Det  

 forhold, at klageren ikke ved modtagelsen har kommenteret indholdet, kan ikke  

 medføre, at der mellem parterne er indgået ændret aftale om underentreprisens  

 udførelse.
Behandlingsplanen er derfor ikke en del parternes aftalegrundlag.  

 Aftalegrundlaget indebar således, at indklagede skulle anvende læderlim.
I overensstemmelse med skønsmændenes erklæring og forklaring for  

 voldgiftsretten lægges det til grund, at de konstaterede tapetslip skyldes  

 indklagedes fejlagtige udførelse af entreprisen.
Der er ikke grundlag for at  

 antage, at der trods det i byggemøderne tilkendegivne om afbrydelsen af  

 varmen  

 til lejlighederne, skulle være sket fortsat opvarmning deraf, mens  

 tapetseringen stod på.
Det bemærkes herved, at indklagede ikke til  

 byggemødereferaterne eller på anden måde beviseligt har fremsat indsigelse  

 herom.
Efter sagens oplysninger var parterne i færd med at indgå aftale  

 om mangeludbedring, da bygherren i juli 2000 meddelte, at man ønskede anden  

 malermester til udførelsen af dette arbejde.
Voldgiftsretten finder det  

 godtgjort, at indklagede da havde dokumenteret at være i stand til at  

 foretage  

 behørig mangelafhjælpning.
Klageren afviste i december 2000 videre  

 forligsforhandlinger.
På denne baggrund fastslår voldgiftsretten, at  

 indklagede  

 uberettiget er blevet nægtet retten til at afhjælpe de konstaterede mangler.
Skønsmændene har vurderet, at mangelafhjælpningen ville koste  

 ca. 650.000 kr.
I beløbet er medregnet dækningsbidrag til den udførende  

 malermester.
Da indklagede uberettiget er nægtet adgang til at udbedre  

 manglerne, er indklagede kun forpligtet til at betale erstatning svarende til  

 indklagedes nettoudgift ved mangelafhjælpningen.
Efter voldgiftsrettens  

 erfaring er dækningsbidraget på sådanne opgave 25% - 30%. Herefter og under  

 hensyn til den mindre usikkerhed, der kan være vedrørende antallet af  

 lejligheder, hvori mangler har været eller er konstateret, findes  

 erstatningen  

 at kunne fastsættes til 450.000 kr.
 Bygherren har efter det oplyste ikke frafaldet sit krav imod  

 klageren på mangelfri hovedentreprise, og der er som følge heraf ikke  

 grundlag  

 for at give indklagede medhold i, at klageren ikke har adgang til at indtale  

 noget krav imod indklagede.
 Under hensyn til savsmuldstapetets levetid, og til at der kun er  

 medregnet en delvis udskiftning af tapetet, er der ikke grundlag for at  

 reducere erstatningen som følge af, at der opsættes nyt tapet i stedet for  

 det  

 oprindeligt opsatte.
 Forholdene for lejerne af lejlighederne findes endvidere at have  

 været eller at være således, at der heller ikke er grundlag for at reducere  

 erstatningen  

 som følge af erstatningens størrelse i forhold til manglernes beskaffenhed og  

 heller ikke som følge af erstatningens størrelse i forhold til indklagedes  

 vederlag for underentreprisen.
 Voldgiftsretten tager herefter klagerens subsidiære påstand til  

 følge for så vidt angår et beløb på 450.000 kr. med renter som påstået.
 I sagsomkostninger skal indklagede til klageren betale 60.000  

 kr., hvilket beløb inkluderer godtgørelse af klagerens udgift til syn og skøn  

 samt dettes afhjemling.
 Indklagede skal betale samtlige de med voldgiftsrettens arbejde  

 forbundne omkostninger.
 Thi bestemmes:
 Inden 14 dage fra modtagelsen af denne kendelse skal indklagede  

 til klageren betale 450.000 kr. med procesrente fra den 11. august 1999 samt  

 i  

 sagsomkostninger 60.000 kr.
 Inden samme frist skal indklagede efter opgørelse og påkrav fra  

 Voldgiftsnævnet for bygge- og anlægsvirksomhed betale samtlige de med  

 voldgiftsrettens arbejde forbundne omkostninger.
