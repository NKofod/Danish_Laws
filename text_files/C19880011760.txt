A.
Generelt Bekendtgørelsen afløser bekendtgørelse nr. 328 af 8. juli 1985 om  

 beskæftigelsesprojekter med statstilskud samt bekendtgørelse nr. 634 af 19.  

 december 1985 om ansættelse af unge i private virksomheder med løntilskud.
 Bekendtgørelsen er udarbejdet på grundlag af lov om  

 beskæftigelsesmuligheder for unge m.v. med de ændringer, der er gennemført i  

 perioden december 1986 - december 1987.
 I bekendtgørelsen forekommer ændringer, der ikke er af indholdsmæssig  

 karakter.
 På en række punkter adskiller reglerne i bekendtgørelsen sig dog fra  

 reglerne i de tidligere bekendtgørelser:
1. Målgruppen Målgruppen er med virkning fra 1. januar 1987 udvidet, således at  

 indsatsen nu retter sig mod ledige under 30 år og (andre) særligt udsatte  

 grupper.
Afgørelsen af, hvorvidt en gruppe må betragtes som særligt udsat på  

 arbejdsmarkedet, træffes af de myndigheder, der lokalt administrerer  

 ordningerne.
Der kan være tale om f.eks. indvandrere, flygtninge, ufaglærte  

 kvinder eller personer, der på grund af lokale beskæftigelsesforhold er  

 vanskeligt stillet.
2. Løntilskudsperiodens længde Løntilskudsperiodens længde har hidtil været fastsat i loven, men det er  

 nu overladt til arbejdsministeren at fastsætte regler herom, jf. §§ 24 og 25  

 i bekendtgørelsen.
3. Sammenlægning m.v. af beskæftigelsesbevillinger Bevillingerne til Arbejdsministeriets forskellige ordninger  

 (beskæftigelsesprojekter, løntilskud og de hidtidige særlige foranstaltninger  

 til beskæftigelse af arbejdsløse), er med virkning fra 1. januar 1988 slået  

 sammen til en samlet bevilling.
Bevillingen fordeles af arbejdsministeren til arbejsmarkedsnævnene, som  

 herefter fordeler midlerne til nævn, kommuner og amtskommuner.
Disse (nævn,  

 kommuner og amtskommuner) bestemmer selv, hvorledes deres respektive del af  

 midlerne skal anvendes på de foranstaltninger, som er omfattet af loven.  

 Nævnene kan fastsætte vejledende retningslinjer for midlernes anvendelse.
4. 97 a-foranstaltninger De foranstaltninger, der hidtil har været afholdt efter § 97 a i lov om  

 arbejdsformidling og arbejdsløshedsforsikring m.v., kan efter udvidelsen af  

 målgruppen afholdes med hjemmel i lov om beskæftigelsesmuligheder for unge  

 m.v.
Derfor er § 97 a i lov om arbejdsformidling og arbejdsløshedsforsikring  

 m.v. ophævet og den hidtidige bevilling hertil inddraget i den samlede  

 bevilling.
Der kan fortsat afholdes de samme foranstaltninger som hidtil.
5. Tilskud til finansiering af  

 arbejdsmarkedsuddannelser Kommuner og amtskommuner kan efter de nye regler få statstilskud til  

 finansiering af arbejdsmarkedsuddannelser for ledige omfattet af loven.  

 Arbejdsmarkedsnævnenes udgifter hertil kan fuldt ud afholdes af nævnenes  

 andel af den statslige bevilling.
 Udgifterne til finansiering af arbejdsmarkedsuddannelser kan deles mellem  

 nævn, kommuner og amtskommuner, således at f.eks. nævnet afholder udgifterne  

 til godtgørelse og amtskommunen de øvrige udgifter.
Der kan kun ydes tilskud til finansiering af uddannelser, der henhører  

 under Direktoratet for Arbejdsmarkedsuddannelserne.
Tilskud kan derfor ikke  

 ydes til finansiering af uddannelser, der henhører under f.eks.  

 Undervisningsministeriet.
6. Undervisning som led i  

 beskæftigelsesforanstaltninger Der er åbnet mulighed for, at de ledige, der er ansat hos en privat  

 arbejdsgiver med løntilskud, kan deltage i undervisning på samme økonomiske  

 betingelser, som gælder ved ansættelse i beskæftigelsesprojekter.
7. Forsøg med administration og styring af indsatsen Arbejdsministeren har fået bemyndigelse til at godkende forsøg, hvorefter  

 arbejdsmarkedsnævnets sammensætning ændres i forbindelse med fordelingen af  

 den statslige bevilling.
Endvidere kan arbejdsministeren beslutte, at der  

 etableres forsøg, hvorefter nævnets kompetence efter loven helt eller delvist  

 overgår til et andet organ.
8. Tilskuddets størrelse Tilskuddet, som tidligere har fremgået af loven, fastsættes fremover af  

 arbejdsministeren for eet år ad gangen.
B.
Vejledning til de enkelte bestemmelser Formål Formål og område Ad § 1 Efter denne bekendtgørelse kan der med statstilskud iværksættes følgende  

 foranstaltninger, der indgår i den samlede indsats mod  

 (ungdoms)arbejdsløsheden:
 Sigtet med den beskæftigelsesfremmende indsats er - gennem sammenhængende  

 forløb af uddannelse og arbejde m.v. - at forbedre de lediges muligheder for  

 at blive optaget på det almindelige arbejdsmarked.
 Med henblik på at sikre den optimale effekt af indsatsen er det vigtigt,  

 at der sker en tæt regional koordinering mellem de involverede myndigheder.
Arbejdsformidlingen, kommunerne og amtskommunerne vurderer, hvilke  

 uddannelses- og beskæftigelsesforanstaltninger, der bør tilbydes de ledige.
I  

 vurderingen indgår bl.a. de lediges uddannelse og erfaringer på  

 arbejdsmarkedet, længden af ledigheden, samt de muligheder der er for  

 beskæftigelse på arbejdsmarkedet, lokalt eller regionalt.
Det bør tilstræbes, at de uddannelses- og beskæftigelsesforanstaltninger,  

 der iværksættes, specielt for de deltagere der har længere ledighed bag sig,  

 består af sammenhængende forløb indeholdende elementer af vejledning,  

 erhvervsintroduktion, erhvervspraktik, arbejde enten i privat virksomhed  

 eller på beskæftigelsesprojekt, almen uddannelse, arbejdsmarkedsuddannelse  

 samt kurser i jobsøgning m.v.
Forløbene bør tilrettelægges sådan, at de for  

 den enkelte deltager fremtræder som et målrettet forløb, der fører til aktiv  

 deltagelse på arbejdsmarkedet.
De erhvervsrettede dele af et forløb, dvs.  

 arbejdsmarkedsuddannelsen, samt arbejde og praktik bør derfor være knyttet  

 til et erhvervsområde, hvor der fremover forventes gode  

 beskæftigelsesmuligheder.
 I bilag 3 er angivet, hvilke ydelser deltagerne i de forskellige elementer  

 af uddannelses- og beskæftigelsesforanstaltninger kan få.
Ad § 2 For at styrke den uddannelsesmæssige del af indsatsen kan  

 arbejdsmarkedsnævn, kommuner og amtskommuner efter de nye regler også anvende  

 statstilskuddet til finansiering af uddannelser efter lov om  

 arbejdsmarkedsuddannelser.
Dette indskrænker dog ikke lediges almindelige  

 adgang til arbejdsmarkedsuddannelserne.
Beskæftigelsesprojekter med statstilskud Iværksættere og udførelse Ad § 3, stk. 1, nr. 1 Kommunerne og amtskommunerne spiller en central rolle i  

 arbejdsløshedsbekæmpelsen.
Kommuner og amtskommuner kan da også, foruden at  

 oprette projekter med statstilskud inden for denne lovs grænser, uden særlig  

 lovhjemmel varetage beskæftigelseshensyn i forbindelse med løsningen af i  

 øvrigt lovlige kommunale opgaver.
Ad § 3, stk. 1, nr. 2 Ved statsinstitutioner forstås enheder, der udfører aktiviteter, hvis  

 driftsudgifter er finansieret med 75 pct. eller mere over finansloven.
Ved  

 statslignende institutioner forstås institutioner, der er statsstøttede, men  

 ikke opfylder 75 pct.-kravet, eller institutioner, der i øvrigt ligner  

 statsinstitutioner.
Som eksempler herpå kan nævnes museer og Det danske  

 Hedeselskab.
Ad § 3, stk. 1, nr. 3 Ordningen betyder, at organisationer, foreninger, selskaber og lignende  

 med et formål, der kommer en bredere kreds af borgere til gode, kan  

 iværksætte projekter.
Eksempelvis kan følgende områder nævnes:
Ad § 4 Ved overvejelserne om inddragelse af private virksomheder skal også  

 muligheder for at inddrage virksomheder uden for lokalområdet indgå.
Kommuner og amtskommuner skal meddele arbejdsformidlingen, at de har  

 truffet aftale med en privat virksomhed om udførelse af et  

 beskæftigelsesprojekt.
Oplysningerne skal gives for at afstemme kommunernes  

 kontakt til virksomhederne med arbejdsformidlingens kontakt til de samme  

 virksomheder.
Om underretning om ansættelse af ledige og underretning om  

 iværksættelse af projekter uden godkendelse m.v. henvises til § 63.
Ad § 4, stk. 2 Privat udførelse af projekter foreligger f.eks., hvor iværksætteren  

 betinger sig, at et arbejde udbudt i entreprise udføres som  

 beskæftigelsesprojekt, eller hvor der er indgået en aftale med en privat  

 virksomhed om leverancer.
De ledige kan ansættes enten i den private  

 virksomhed eller hos iværksætteren selv.
Valget vil få betydning for, om der  

 skal ske anvisning/henvisning via arbejdsformidlingen eller ej, jf. § 18.  

 Tilskuddet knyttes til ansættelsesstedet.
Hvis de ledige ansættes i den private virksomhed, gælder det, Ved en sådan ordning, hvor statstilskuddet udbetales til virksomheden, kan  

 iværksætteren få fordel af tilskuddet både ved regningsarbejde og  

 licitationsarbejde.
 I regningsarbejde kan dette ske ved i entreprisekontrakten at indføje en  

 bestemmelse om, at offentlige tilskud til ansatte arbejdsledige godskrives  

 iværksætteren i opgørelsen.
Hvis de ledige ansættes hos iværksætteren gælder det, Betingelser for at iværksætte projekter Ad § 5, stk. 1 Der skal være tale om arbejde, som ikke ville blive udført uden tilskud  

 efter lov om beskæftigelsesmuligheder for unge m.v. eller som kommunal  

 beskæftigelsesaktivitet i øvrigt.
 Såvel kommunerne og amtskommunerne som arbejdsmarkedsnævnene skal være  

 opmærksomme på, at der ved etablering af beskæftigelsesprojekter faktisk  

 skabes nye arbejdspladser.
 Også hvor en kommune eller amtskommune producerer til eget forbrug med  

 statstilskud, skal kravet om, at arbejdet ellers ikke ville blive udført,  

 være opfyldt.
 Idrætsforeninger og lignende kan få tilskud til projekter efter loven,  

 selv om arbejdet tidligere har været udført af frivillig arbejdskraft.
Ad § 5, stk. 2 En tidsmæssig fremrykning alene på 1 år opfylder ikke betingelsen om en  

 væsentlig tidsmæssig fremrykning.
Et projekt kan ikke »spares« væk  

 og derefter gennemføres under ordningen.
Det er ikke meningen med ordningen, at iværksætterens normale  

 »virksomhed« skal kunne gennemføres med tilskud.
Der skal derimod  

 være tale om udførelse af arbejder, der er blevet udskudt, eller helt nye  

 opgaver, der f.eks. ikke ville blive gennemført under det normale bygge- og  

 anlægsprogram.
Arbejdsmiljøforbedringer, der ligger ud over de gældende mindstekrav, vil  

 også være omfattet af lov om beskæftigelsesmuligheder for unge m.v., selv om  

 der påhviler (amts)kommunen en forpligtelse til at opfylde disse krav på et  

 senere tidspunkt.
Kravet om en væsentlig tidsmæssig fremrykning skal  

 tilsvarende være opfyldt ved projekter med arbejdsmiljøforbedringer.
Ad § 5, stk. 3 Ved oprettelsen af projekter skal der tages hensyn til muligheden for en  

 øget beskæftigelse lokalt af de grupper, der især er ramt af ledighed.  

 Beskæftigelsen lokalt har til formål at give de ledige de kvalifikationer,  

 der er behov for på arbejdsmarkedet.
Projekter oprettet af organisationer,  

 foreninger, selskaber og lignende skal komme en bredere kreds af borgere til  

 gode.
Der kan i denne forbindelse blive tale om beskæftigelseshensyn, der  

 rækker ud over lokalområdet.
Det samme hensyn kan gøre sig gældende for  

 statsinstitutioner og statslignende institutioner.
Ad § 6, stk. 1 Projekter kan ikke oprettes med det formål at afsætte produkter.
Ved  

 produktion forstås både produktion af varer og af tjenesteydelser.
Ved  

 afsætning forstås levering af produktionen til såvel private virksomheder og  

 personer som til andre offentlige myndigheder.
Der skal ikke ske godkendelse  

 efter § 12 af produktion til eget forbrug, fælleskommunale produktioner og  

 »følordninger« i (amts)-kommunale institutioner, pensionisthjælp,  

 handicapservice m.v.
 Der er også tale om afsætning i de tilfælde, hvor afsætningen først finder  

 sted efter støtteperiodens ophør.
 Kravet om, at afsætningen skal ske på markedsvilkår, skal ses i sammenhæng  

 med, at afsætningen ellers ville kunne have en utilsigtet virkning i form af  

 fortrængning af anden produktion fra allerede eksisterende virksomheder, jf.  

 § 7.
 Der skal svares moms ved afsætning af varer og afgiftspligtige ydelser.
 Projekter, der udføres i eget regie uden afsætning, er ikke momspligtige.
Efter Indenrigsministeriets lov nr. 212 af 16. maj 1984 refunderes en  

 (amts)kommunes udgifter til moms ved køb af varer og tjenesteydelser.  

 Udgifterne betales gennem en særlig udligningsordning.
En (amts)kommunes valg  

 mellem at indkøbe ydelser fra en privat virksomhed eller selv at fremstille  

 dem, påvirkes herefter ikke af momsen.
 Der skal ikke udbetales moms af tilskud udbetalt til private  

 arbejdsgivere, der udfører projekter for kommunerne eller amtskommunerne.
Ad § 7 Ved eksisterende virksomheder forstås virksomheder, der eksisterer ved  

 projektets oprettelse, det vil sige, at fortrængning ikke kan forekomme i  

 forhold til virksomheder, der begynder en produktion efter projektets start.
 Der er ikke tale om fortrængning i lovens forstand, hvor der alene er tale  

 om bagatelagtige økonomiske tab, men f.eks. i situationer hvor det økonomiske  

 tab får mærkbare beskæftigelsesmæssige konsekvenser på eksisterende  

 virksomheder.
Tilskud og godkendelse Tilskud Ad § 8 Tilsagn om statstilskud gælder også for overtid, hvis overtid er  

 sædvanligt og nødvendigt for det pågældende arbejde.
Der kan ikke gives mere i tilskud, end hvad der svarer til den udbetalte  

 løn.
Hvis der i et ansættelsesforhold gives kost og logi som en del af  

 lønnen, beregnes den udbetalte løn som den kontante løn plus værdien af kost  

 og logi.
Ad § 8, stk. 2 Afgørelse om statstilskud til forlængelse af beskæftigelsesprojekter sker  

 i forbindelse med fordelingen af bevillingen mellem kommuner, amtskommune og  

 arbejdsmarkedsnævn, jf. §§ 54-55.
Ad § 9 De nærmere regler om udbetaling af statstilskud fastsættes af  

 Arbejdsdirektoratet.
Forhøjet tilskud Ad § 10, stk. 1 Tilskuddet beregnes af faktiske udgifter, det vil sige løn og materiale  

 samt eventuelt moms.
 Hvad der er omfattet af begrebet »den faktiske lønudgift«  

 fremgår af de regler, der fastsættes af arbejdsdirektøren efter § 59.
Ad § 10, stk. 2 Der henvises til § 3, stk. 1, nr. 2 og 3. Forhøjet tilskud kan være  

 aktuelt i de tilfælde, hvor disse institutioner vil have vanskeligheder med  

 at finansiere den del af omkostningerne til et beskæftigelsesprojekt, der  

 ligger ud over tilskudsbeløbet.
Det vil især dreje sig om tilfælde, hvor der  

 ikke opnås samarbejde med en kommune eller amtskommune om projektet.
Arbejdsmarkedsnævnene skal i alle tilfælde tage stilling til, om der skal  

 gives forhøjet tilskud.
Dette gælder også i de tilfælde, hvor projektet i  

 øvrigt ikke skal godkendes, jf. vejledningen til § 12.
 Arbejdsmarkedsnævnenes afgørelse om forhøjet støtte er den endelige  

 administrative afgørelse, jf. § 70.
Dobbelt støtte Ad § 11 En virksomhed, der f.eks. har fået et arbejde i licitation, vil både kunne  

 beskæftige personer efter reglerne om beskæftigelsesprojekter og i henhold  

 til løntilskudsordninger som f.eks. arbejdstilbudsordningen eller løntilskud  

 til private virksomheder ved ansættelse af ledige.
Dog kan der til den samme  

 person kun udbetales eet tilskud i form af tilskud pr. time.
 Ønsker en iværksætter at kombinere tilskud til beskæftigelsesprojekter med  

 anden særstøtte, kan det lade sig gøre, hvis der er enighed herom mellem  

 arbejdsministeren og den pågældende fagminister i det konkrete tilfælde.
Godkendelse Ad § 12, stk. 1 I følge forvaltningslovens regler skal et arbejdsmarkedsnævn altid  

 begrunde et afslag på godkendelse af et beskæftigelsesprojekt.
Ad § 12, stk. 3 Dette indebærer, at følgende projekter ikke skal godkendes  

 (medmindre projektet indeholder produktion og afsætning):
Ad § 12, stk. 4 Ved arbejdsmarkedsnævnenes behandling af ansøgninger om godkendelse af  

 beskæftigelsesprojekter benytter nævnene de sædvanlige regler efter nævnenes  

 forretningsorden for behandling af sager vedrørende arbejdsmarkedspolitik.
 Nævnene skal være opmærksomme på eventuelle habilitetsproblemer ved sager,  

 hvor et nævnsmedlem repræsenterer en (amts)kommune, en organisation eller  

 lignende, der søger om godkendelse.
 Efter pkt. 13 i Arbejdsministeriets cirkulære af 23. august 1983 om  

 arbejdsmarkedsnævn er det nævnets afgørelse, om et medlem har sådan personlig  

 interesse i en sags afgørelse, at medlemmet ikke bør deltage i behandlingen  

 af sagen.
 Arbejdsmarkedsnævnets medlemmer kan - ligesom andre personer, der virker i  

 offentlig tjeneste eller hverv - blive erstatningsansvarlige for skade  

 forvoldt ved fejl eller forsømmelser i deres virksomhed som nævnsmedlemmer.
Ad § 12, stk. 5 For at sikre at projekter, der producerer og afsætter produkter, holder  

 sig inden for lovens grænser, er det en betingelse for fortsat udbetaling af  

 tilskud, at arbejdsmarkedsnævnene forlænger projekterne.
Antallet af de  

 gange, projekter kan forlænges, er ikke begrænset.
 Arbejdsmarkedsnævnets afgørelse efter § 12 er den endelige administrative  

 afgørelse, jf. § 70.
Ad § 13 Loven fastsætter ikke særlige høringsregler ud over de i bekendtgørelsens  

 § 13 og § 14 nævnte.
Udtalelser fra erhvervsorganisationer kan indeholde oplysninger om andre  

 virksomheders produktionsforhold, som den pågældende virksomhed ikke ønsker  

 viderebragt.
I sådanne tilfælde har arbejdsmarkedsnævnene mulighed for at  

 modsætte sig eventuelle ønsker om aktindsigt.
Se i lov nr. 572 af 19.  

 december 1985 om offentlighed i forvaltningen §§ 1, 7, 8, 12, 13, 15 og 16.
Ad § 14 Arbejdsmarkedsnævnenes sekretariater bør snarest efter modtagelsen af en  

 ansøgning, der skønnes at kunne indebære direkte afledede udgifter for en  

 (amts)kommune, iværksætte høringsproceduren over for (amts)kommunen, således  

 at behandlingstiden på 3 måneder kan overholdes.
 Afgørelser om projekter, der vil medføre direkte afledede udgifter for en  

 (amts)kommune, bør kun træffes med tilslutning fra de kommunale  

 repræsentanter i nævnene.
 Foreligger der en positiv udtalelse fra den (amts)kommune, der skal betale  

 de afledende udgifter, er tilslutning fra de kommunale repræsentanter i  

 nævnet ikke nødvendig.
Betingelser for ansættelse Ved fortolkning af reglerne om betingelser for ansættelse skal man være  

 opmærksom på, at det er forudsat, at de grupper, som hidtil har kunnet  

 beskæftiges med hjemmel i arbejdsløshedslovens § 97 a, fremover skal  

 tilgodeses inden for beskæftigelseslovens rammer, dvs. kunne ansættes på et  

 beskæftigelsesprojekt.
Ad § 16 Deltagere i beskæftigelsesprojekter skal normalt være fyldt 18 år.
Ad § 16, stk. 1 Det påhviler (amts)kommunerne selv at undersøge hos arbejdsformidlingen,  

 om dette krav er opfyldt.
Ad § 16, stk. 3 og 4 Såvel aldersgrænsen som ledighedskravet på tiltrædelsestidspunktet kan  

 fraviges for instruktører, formænd eller lignende, der er ansat på projekter  

 inden for ordningen med tilskud.
Tilladelsen til at fravige aldersgrænsen, eller tilhørsforholdet til en  

 særlig udsat gruppe og ledighedskravet skal gives efter et konkret skøn.
Det  

 er ikke hensigten, at kvoteordninger af forskellige slags skal afløse de  

 konkrete skøn.
 Ved fravigelse af kravet om forudgående ledighed er der i øvrigt tænkt på  

 den situation, hvor en person har afsluttet en faglig uddannelse, en  

 arbejdsmarkedsuddannelse, et EIFU- eller EIFL-kursus eller anden  

 uddannelses/kursusaktivitet, evt. med støtte efter bistandslovens § 42.
Undtagelsen vil også være aktuel ved ophør på uddannelses- eller  

 iværksætterydelse under arbejdstilbudsordningen og ledige ansat efter den  

 kommunale løntilskudsordning.
Kvinder, der har overstået en barselorlov,  

 værnepligtige, der netop er hjemsendt og flygtninge, der har deltaget i  

 sprogundervisning, vil også kunne komme ind under undtagelsen, hvis de er  

 ledige.
Fravigelse af kravet om forudgående ledighed kan endelig også være  

 hensigtsmæssig for personer under kriminalforsorgen, tidligere narkomaner og  

 unge fra specialskoler for adfærdsvanskelige unge som særligt har behov for  

 generhvervelse af beskæftigelseserfaring.
Det forudsætter dog, at de i  

 normalt omfang står til rådighed for arbejdsmarkedet.
 Arbejdsformidlingens afgørelse herom er den endelige administrative  

 afgørelse, jf. § 69.
Ad § 16, stk. 5 Ordningen indebærer, at personer, der er ansat i den kommunale forvaltning  

 som følge af arbejdstilbudsordningen, kan udføre funktioner i relation til  

 projekterne.
Arbejdstilbudsmodtagere kan i øvrigt som hovedregel ikke  

 beskæftiges på projekterne, jf. vejledningen til § 17.
Ad § 17 Beskæftigelse på et projekt vil under alle omstændigheder være at betragte  

 som underordnet i forhold til beskæftigelse på det øvrige arbejdsmarked.
De  

 ansatte skal derfor stå til rådighed for arbejdsmarkedet.
 Personer, der er omfattet af loven om arbejdstilbud til ledige, kan ikke  

 beskæftiges på projekterne undtagen som formænd, instruktører og lignende.
Ad § 18 Afgørende for, om der skal ske anvisning eller henvisning fra  

 arbejdsformidlingen, er, hvem der er arbejdsgiver.
Hvor (amts)kommunen er  

 arbejdsgiver, sker ansættelse uden forudgående anvisning/henvisning.
Efter  

 aftale med arbejdsformidlingen kan kommunerne også i tilfælde, hvor de ikke  

 er arbejdsgivere, forestå ansættelse af de ledige uden forudgående  

 anvisning/henvisning.
 (Amts)kommunerne kan naturligvis også aftale med arbejdsformidlingen, at  

 den anviser/henviser til samtlige beskæftigelsesprojekter, uanset hvem der er  

 arbejdsgiver.
I de tilfælde, hvor de ledige ikke anvises/henvises fra  

 arbejdsformidlingen, finder reglerne efter lov om arbejdsformidling og  

 arbejdsløshedsforsikring m.v. om dagpengekonsekvenser ved afslag på arbejdet  

 ikke anvendelse.
Afslag på ansættelse kan dog indgå i arbejdsløshedskassens  

 samlede vurdering af, om medlemmet står til rådighed for arbejdsmarkedet.  

 Vedrørende arbejdsløshedskassernes mulighed for at anvise/henvise, henvises  

 til § 24 i lov om arbejdsformidling og arbejdsløshedsforsikring m.v.
Ad § 19 Ved arbejde på et beskæftigelsesprojekt optjenes ret til dagpenge.  

 Uenighed om løn- og arbejdsvilkår, om hvilken kollektiv overenskomst for  

 tilsvarende arbejde der skal anvendes, og om hvad der er sædvanlige løn- og  

 arbejdsvilkår, afgøres ved forhandling mellem de involverede parter og  

 organisationer.
Kan der ikke opnås enighed, kan det aftales, at spørgsmålet  

 afgøres ved voldgift.
I øvrigt afgøres sådanne sager i mangel af andre  

 muligheder af de almindelige domstole.
Arbejdsformidlingen påser oplysningerne om løn- og arbejdsvilkår, hvor de  

 ledige er anvist eller henvist fra formidlingen.
Tilsvarende påser  

 (amts)kommunerne oplysningerne i de tilfælde, hvor de, jf. § 18, forestår  

 ansættelse af ledige.
 Om arbejdsmiljølovens forhold til beskæftigelsesprojekter gælder følgende:
 Beskæftigelsesprojekter efter lov om beskæftigelsesmuligheder for unge  

 m.v., er omfattet af arbejdsmiljølovens materielle bestemmelser på lige fod  

 med andre arbejdspladser.
 Der gælder imidlertid følgende undtagelser indtil videre:
Ansættelse i private virksomheder med  

 løntilskud Arbejdsbetingelser Ad § 21, stk. 1 Kommunerne og arbejdsformidlingen skal vurdere, hvilke foranstaltninger de  

 ledige bør tilbydes under hensyntagen til bl.a. længden af deres ledighed.  

 Kommunerne kan i den forbindelse give tilskud til private virksomheder, hvor  

 de ledige kan få tilbud om arbejde med henblik på at opnå varig beskæftigelse  

 på en normal arbejdsplads eller senere påbegyndelse af en uddannelse.  

 Muligheden for at blive ansat med løntilskud gælder for såvel  

 dagpengeberettigede som ikke-dagpengeberettigede.
Det forudsættes, at  

 kommunerne ved aftale med arbejdsformidlingen om prioritering af grupper af  

 ledige til løntilskudsarbejde, jf. § 31, stk. 1, tager hensyn til ledige med  

 særlige vanskeligheder med at opnå tilknytning til arbejdsmarkedet.
 Det samme gælder, hvis kommunen har aftalt med arbejdsformidlingen, at  

 anvisning/henvisning herfra kan undlades, jf. § 31, stk. 2.
Private virksomheder omfatter også koncessionerede selskaber.
Private  

 husholdninger kan ikke betragtes som en almindelig arbejdsplads.
Arbejde i  

 ægtefælles virksomhed kan kun i særlige tilfælde betragtes som lønarbejde i  

 arbejdsløshedsforsikringslo vens forstand, jf.
Direktoratet for  

 Arbejdsløshedsforsikringens vejledning af 30. marts 1988. B.
Vejledning.  

 Vejledende retningslinjer for kassernes administration af sager vedrørende  

 medlemmer, der er eller har været beskæftiget i samlevers virksomhed.
 Med hensyn til spørgsmålet om lediges familiemæssige tilknytning til  

 arbejdsgiveren, er der intet, der i øvrigt forhindrer tilskud på grund af  

 familiemæssige relationer mellem ansøger og den pågældende ledige, hvis  

 betingelserne i øvrigt er opfyldt.
Uenighed om løn- og arbejdsvilkår, om hvilken kollektiv overenskomst for  

 tilsvarende arbejde der skal anvendes, og om hvad der er sædvanlige løn- og  

 arbejdsvilkår afgøres ved forhandling mellem de involverede parter og  

 organisationer.
Kan der ikke opnås enighed, kan det aftales, at spørgsmålet  

 afgøres ved voldgift.
I øvrigt afgøres sådanne sager i mangel af andre  

 muligheder af de almindelige domstole.
Ad § 21, stk. 2 Arbejdsformidlingens afgørelse er den endelige administrative afgørelse,  

 jf. § 69.
Ad § 21, stk. 3 Ønsker en deltidsbeskæftiget at overgå til fuldtidsbeskæftigelse med  

 tilskud, kan det ske, hvis arbejdsformidlingen godkender, at virksomheden  

 opfylder betingelserne, og kommunen er indforstået.
De almindelige  

 betingelser for ændring i forsikringsstatus skal være opfyldt.
Ad § 21, stk. 4 Arbejdsformidlingen skal - bl.a. for at sikre at tildeling af tilskud ikke  

 vil have konkurrenceforvridende effekt - i det enkelte tilfælde konkret  

 vurdere, om der er et rimeligt forhold mellem antallet af ansatte med og uden  

 støtte.
Arbejdsformidlingen forelægger efter behov spørgsmålet for  

 arbejdsmarkedsnævnet.
Arbejdsformidlingens afgørelse er den endelige  

 administrative afgørelse, jf. § 69.
Løntilskud Ad § 22 Kommunen træffer afgørelsen om ydelse af tilskud baseret på et skøn over,  

 om der er tilstrækkelige økonomiske midler, mens det er arbejdsformidlingens  

 afgørelse, om betingelserne i bekendtgørelsen i øvrigt er opfyldt.
Ad § 22, stk. 3 Fylder den ledige 18 år i støtteperioden sker overgang til tilskudssatsen  

 for ledige i alderen 18-29 år ved udgangen af den måned, hvori den pågældende  

 fylder år.
Ad § 23, stk. 1 Arbejdsdirektoratet fastsætter nærmere regler om afregning af  

 statstilskuddet.
Ad § 23, stk. 2 Også i de tilfælde, hvor kommunen finansierer hele tilskuddet, skal  

 bekendtgørelsens regler følges.
Ad § 24 Kommunen træffer afgørelsen om tilskudsperiodens længde.
Kommunen sikrer  

 sig inden ansættelsen ved henvendelse til arbejdsformidlingen, at  

 arbejdsgiveren i hele tilskudsperioden opfylder betingelserne efter  

 bekendtgørelsen.
Ad § 24, stk. 2 En kortere tilskudsperiode end 4 måneder kan fastsættes af  

 arbejdsformidlingen, hvis arbejdet er et led i et sammenhængende uddannelses-  

 og beskæftigelsesforløb, jf. § 25.
Ad § 25 Ansættelsesforholdet skal opfylde betingelserne for modtagelse af  

 løntilskud, jf. § 21.
 Arbejdsformidlingens afgørelse er den endelige administrative afgørelse,  

 jf. § 69.
Ad § 26, stk. 1 Der udbetales tilskud for løn udbetalt i arbejdsgiverperioden.
For sygdomsperioder, hvortil arbejdsgiveren har modtaget refusion, kan der  

 ikke gives tilskud.
Det samme gælder, hvor arbejdsgiveren er forsikret.
Der udbetales ikke støtte i forhold til feriegodtgørelse optjent under  

 ansættelsen.
Der udbetales dog tilskud, hvis der udbetales løn under ferien.
 Tilskud kan gives for overarbejde, som en ansat med løntilskud har i en  

 bestemt periode, hvis overarbejdet inden for branchen er naturligt og  

 sædvanligt, og hvis arbejdsgiveren kan dokumentere, at virksomhedens øvrige  

 ansatte har haft tilsvarende overarbejde.
 Skattemyndighedernes krav på skatterestancer kan i konkurs modregnes i  

 statstilskud, hvor en arbejdsgivers A-skatterestance vedrører ansatte i  

 virksomheden, for hvem arbejdsgiveren har modtaget tilskud.
 Tilskud kan ikke udbetales samtidig til samme person efter flere  

 beskæftigelsesfremmende ordninger.
Ad § 26, stk.3 Afregning finder sted på grundlag af arbejdsgiverens oplysninger på en  

 afregningsblanket, der indsendes til kommunen med kopi til  

 arbejdsformidlingen.
Ophør og flytning Ad § 27 Hvis den ledige har fået anvist et arbejde, men endnu ikke er påbegyndt  

 ved flytning til anden kommune, betaler fraflytningskommunen tilskuddet, hvis  

 den ledige tiltræder ansættelsen.
 Hvis den ledige flytter på tidspunktet for tilskudsansøgningens  

 indgivelse, dvs. før anvisningen af den ledige, skal ansøgningen om ydelse af  

 tilskud sendes til tilflytterkommunen.
Betingelser for ansættelsen Ad § 29 Der er ikke nogen nedre aldersgrænse for ansættelse af unge med  

 løntilskud.
Grænserne følger af de almindelige regler om adgang til at indgå  

 ansættelsesaftaler og arbejdsmiljølovens regler.
Den ledige skal være aktuelt  

 ledig og tilmeldt arbejdsformidlingen ved ansættelsen.
Ad § 29, stk. 4 Bestemmelsen indebærer, at den ledige ikke behøver at være ledig på  

 ansættelsestidspunktet.
Arbejdsformidlingen godkender altid fravigelse fra  

 ledighedskriteriet også i de tilfælde, hvor de ledige ansættes uden  

 forudgående anvisning/henvisning fra arbejdsformidlingen, jf. § 31, stk. 2.
 Arbejdsformidlingens afgørelse efter stk. 3 og 4 er den endelige  

 administrative afgørelse, jf. § 69.
Ad § 30 Vedrørende arbejdsløshedskassernes mulighed for at anvise/henvise henvises  

 til § 24 i lov om arbejdsformidling og arbejdsløshedsforsikring m.v.
Ad § 31, stk. 2 Kommunens kendskab til de ledige kan begrunde, at kommunen henviser disse  

 til ansættelse i løntilskudspladser uden forudgående anvisning.
Det er  

 imidlertid en forudsætning, at godkendelse af arbejdspladsen er foretaget af  

 arbejdsformidlingen, da den har de bedste forudsætninger for at bedømme, om  

 bekendtgørelsens § 21 er overholdt.
I de tilfælde, hvor ledige  

 dagpengeberettigede ikke formidles fra arbejdsformidlingen, finder  

 karantænereglerne efter lov om arbejdsformidling og arbejdsløshedsforsikring  

 m.v. om dagpengekonsekvenser ved afslag på arbejde ikke anvendelse.
Afslag på  

 ansættelse kan dog indgå i arbejdsløshedskassens samlede vurdering af, om  

 medlemmet står til rådighed for arbejdsmarkedet.
Ad § 32 Arbejdsgiveren modtager ikke tilskud under afbrydelse af perioden.  

 Perioden kan tænkes anvendt af en gæstearbejder, der ønsker sig fri et par  

 måneder for at rejse hjem til sin familie.
 Perioden kan derimod ikke benyttes til at påtage sig almindeligt arbejde,  

 f.eks. som sommerferievikar.
Fællesbestemmelser om ansættelse i  

 beskæftigelsesforanstaltninger Undervisning Ad § 33 Deltagelse i undervisning er frivillig og sker efter aftale mellem den  

 ansatte og arbejdsgiveren, eventuelt med arbejdsformidlingens godkendelse.  

 Det kan dog ikke udelukkes, at afslag på kursustilbud kan indgå i en samlet  

 vurdering af, om medlemmet er arbejdssøgende.
 Undervisningen placeres inden for den overenskomstmæssigt normale  

 arbejdstid for det konkrete arbejde, men kan efter aftale med den ansatte  

 ligge uden for almindelig arbejdstid, f.eks. hvor der er tale om  

 transporttid.
 For ansatte på beskæftigelsesforanstaltninger kan arbejde og undervisning  

 endvidere kombineres, f.eks således at undervisning indlægges i  

 beskæftigelsesforanstaltninger som enkeltdage, halve dage eller lignende.
 Almindelig arbejdsinstruktion til det konkrete arbejde, herunder  

 sikkerhedsuddannelse efter arbejdsmiljøloven, forudsættes holdt uden for  

 sådan undervisning og skal i givet fald ske i arbejdstiden til almindelig  

 aflønning.
Ad § 33, stk. 3 Undervisningsforslag, der ligger ud over, hvad der er nævnt i stk. 2, bør  

 af arbejdsformidlingen i tvivlstilfælde forelægges for pågældende centrale  

 undervisningsmyndighed til udtalelse.
De ledige på en  

 beskæftigelsesforanstaltning vil ikke kunne gennemføre en egentlig  

 erhvervsuddannelse.
 Arbejdsformidlingens afgørelse af hvilken undervisning, der kan indgå ud  

 over den i nr. 1-3 nævnte, er den endelige administrative afgørelse, jf. §  

 69.
Ad § 34 Den ansattes fremtidige beskæftigelsesmulighed skal forbedres for at  

 fravige 3 måneders reglen.
 Arbejdsformidlingens afgørelse af, om 3 måneders reglen kan overskrides,  

 er den endelige administrative afgørelse, jf. § 69.
Ad § 35, stk. 1 I forbindelse med undervisning sondres der i relation til de  

 arbejdsløshedsforsikringsmæssige konsekvenser mellem undervisning i  

 tilknytning til det konkrete arbejde og anden undervisning.
 Hvis undervisning skal kunne sidestilles med lønarbejde forudsætter det,  

 at undervisningen har en tilknytning til det konkrete arbejde, og at der  

 udbetales egentlig løn.
 Med hensyn til den undervisning, som ikke har en egentlig tilknytning til  

 det konkrete arbejde, betragtes en sådan undervisning, hvis den er af mere  

 end 4 ugers varighed som »død periode«.
 Er undervisningsperioden uden tilknytning til det konkrete arbejde og  

 under 4 uger, tæller perioden som ledighed.
Ad § 35, stk. 1, nr. 3 Godtgørelsen udbetales af arbejdsgiveren på samme måde som arbejdslønnen.  

 Der betales ikke feriegodtgørelse eller ATP-bidrag af godtgørelsen.
 For unge under 18 år ansat med løntilskud i private virksomheder er  

 godtgørelsen 65 pct. af tilskuddet.
Ad § 35, stk. 3 Beløbet svarende til tilskuddet udbetales via arbejdsgiveren til den  

 ledige.
Ad § 36 Der er her tænkt på f.eks. elevstøtte knyttet til erhvervsforberedende  

 kurser eller andre vejledningskurser.
Forskelsbeløbet udbetales via  

 arbejdsgiveren til den ledige.
Praktik Ad § 37, stk. 1 Det forudsættes normalt, at den pågældende har været ansat på projektet i  

 nogen tid.
 Der udbetales løn til den ledige under praktikopholdet.
Ad § 37, stk. 2 Bestemmelsen vedrører kun personer, der er ansat på et  

 beskæftigelsesprojekt.
Undervisning og praktik kan derfor først forekomme  

 efter de pågældendes ansættelse på et projekt.
Merbeskæftigelse Ad § 38, stk. 1 Ved nettoudvidelse forstås merbeskæftigelse i forhold til virksomhedens  

 normale beskæftigelse.
 Arbejdet på et beskæftigelsesprojekt skal være merbeskæftigelse i forhold  

 til allerede ansatte hos iværksætterne efter § 3.
Merbeskæftigelseskravet skal være opfyldt hos iværksætterne, mens private  

 virksomheder, der udfører arbejde i licitation m.v. for f.eks. en kommune,  

 ikke er omfattet af dette krav.
Virksomhederne opnår ikke en økonomisk  

 fordel, der stiller dem bedre end andre private virksomheder gennem  

 licitationstilbuddet, da tilskuddet skal godskrives i opgørelsen til  

 iværksætteren.
 Bestemmelsen er ikke til hinder for ansættelse med løntilskud i  

 nyetablerede private virksomheder under forudsætning af, at der med rimelig  

 sikkerhed kan antages at være tale om merbeskæftigelse i forhold til det  

 antal ansatte, virksomheden ellers ville være blevet etableret med.
Ad § 38, stk. 2 Der vil som hovedregel ikke kunne ansættes personer med tilskud, hvis der  

 er ubesatte normale stillinger på arbejdspladsen.
Dette gælder dog ikke  

 skifteledighed og anden kortvarig ledighed.
Ad § 38, stk. 3 En arbejdsfordelingsordning, der er etableret på grund af sygdom og  

 specielle arbejdsforhold, er ikke til hinder for ansættelse af en  

 ledig med tilskud i en afdeling, der ikke er omfattet af  

 arbejdsfordelingsordningen.
Det er ikke udelukket, at der kan ansættes ledige med tilskud på  

 arbejdspladser, hvor der er ansatte på nedsat tid.
Vurderingen heraf er et  

 led i den samlede vurdering af opfyldelse af nettoudvidelseskravet.
Ad § 38, stk. 5 Arbejdsformidlingens afgørelse af om betingelsen efter stk. 3 er opfyldt  

 er den endelige administrative afgørelse, jf. § 69.
Ad § 39, stk. 1 I den forbindelse skal der også orienteres om, hvor mange ledige med  

 tilskud, der ansættes, samt når der sker væsentlige ændringer i antallet af  

 ansatte.
 I virksomheder, der er omfattet af kollektiv overenskomst, skal  

 orienteringen ske i overensstemmelse med de på virksomheden gældende  

 samarbejdsformer.
I virksomheder, der ikke er omfattet af kollektiv overenskomst, skal  

 orienteringen ske efter tilsvarende retningslinjer.
For at tilvejebringe et  

 grundlag for medarbejderrepræsentanternes bedømmelse af bl.a.  

 merbeskæftigelseskravet kan de udbede sig oplysninger om bl.a. antallet af  

 allerede ansatte inden for det område, hvor ledige med tilskud ønskes ansat,  

 samt nyligt skete ændringer i antallet af beskæftigede.
Ved uenighed om merbeskæftigelse Ad § 41, stk. 1 Voldgiftsretten sammensættes af to repræsentanter udpeget af de  

 forhandlingsberettigede personaleorganisationer og to repræsentanter for  

 ansættelsesmyndigheden.
Parterne vælger en opmand.
Hvis der ikke opnås  

 enighed om valget af opmanden, skal parterne anmode arbejdsrettens formand om  

 at udnævne denne.
Ad § 41, stk. 2 Hvor en kommune eller amtskommune er arbejdsgiver, vil underretning om  

 voldgiftsrettens afgørelse være overflødig, da kommunen eller amtskommunen  

 selv er part i sagen.
Ad § 42, stk. 3 Vedrørende omtalen af kommuners og amtskommuners ret til at placere ledige  

 henvises til bekendtgørelsens § 31, stk.2 og vejledningen hertil.
Ad § 43, stk. 1 Arbejdsmarkedsnævnets afgørelse er den endelige administrative afgørelse,  

 jf. § 70.
Ad § 43, stk. 3 Arbejdsformidlingens afgørelse er den endelige administrative afgørelse,  

 jf. § 69.
 Arbejdsformidlingen kan, hvor der er behov for det, forelægge sager om  

 merbeskæftigelse for arbejdsmarkedsnævnet og underretter nævnet i de  

 tilfælde, hvor nævnet ikke har været inddraget.
Ifølge Arbejdsministeriets bekendtgørelse nr. 74 af 4. marts 1977 om  

 virksomhedsbegreb og om opgørelse af antal lønmodtagere i forbindelse med  

 foretagelse af afskedigelser af større omfang som ændret ved bekendtgørelse  

 nr. 317 af 13. juli 1981 og nr. 534 af 4. oktober 1982 skal opgørelse af  

 antallet af de lønmodtagere, som en virksomhed normalt beskæftiger, ske ved,  

 at der foretages en optælling af samtlige lønmodtagere uden hensyntagen til  

 arbejdstidens længde.
Til brug for opgørelsen af antallet af de lønmodtagere,  

 som en virksomhed normalt beskæftiger, skal der foretages en optælling ved  

 udgangen af månederne februar, maj, august og november, således at  

 optællingen for månedslønnede kan foretages umiddelbart, mens optællingen for  

 de øvrige lønmodtagere sker ved udgangen af den senest afsluttede lønperiode.
 Antallet af virksomhedens normalt beskæftigede lønmodtagere beregnes for  

 hver af årets kvartaler som gennemsnittet af de 4 forudgående optællinger.
 Ansatte med løntilskud og tilskud efter andre beskæftigelsesfremmende  

 foranstaltninger skal ikke medregnes.
Ad § 44 Arbejdsformidlingen skal sikre sig at have modtaget oplysninger om, at  

 arbejdet på ansættelsesområdet er dækket af kollektiv overenskomst.
Dette har  

 blandt andet betydning i forhold til afgørelse af  

 merbeskæftigelsesbetingelsen i § 43, stk. 3. Arbejdsgiverens oplysninger om,  

 hvorvidt arbejdet er dækket af kollektiv overenskomst, må lægges til grund.  

 Kommer der indsigelser, må uenigheden henvises til afgørelse ad fagretslig  

 vej.
 Arbejdsformidlingen skal endvidere sikre sig at have modtaget oplysninger  

 om, at repræsentanter for de ansatte er blevet orienteret om ansøgningen.
Endelig skal arbejdsformidlingen sikre sig, at der er enighed om, at  

 merbeskæftigelseskravet er opfyldt.
Ved uenighed skal arbejdsformidlingen  

 henvise ansøgeren til at få spørgsmålet afklaret, jf. § 42. Ved ansøgning fra  

 virksomheder, der ikke er omfattet af kollektiv overenskomst, skal de  

 ansattes synspunkter fremgå af ansøgningen, hvis der ikke er enighed om, at  

 merbeskæftigelsesbetingelsen er opfyldt.
Arbejdsformidlingen træffer herefter  

 afgørelsen, jf. § 43, stk. 3.
Arbejdsmarkedsuddannelserne Iværksættelse og område Ad § 45 For at styrke den uddannelsesmæssige del af indsatsen mod ledigheden er  

 der givet mulighed for, at arbejdsmarkedsnævn, kommuner og amtskommuner kan  

 anvende midlerne fra den statslige bevilling til etablering af  

 uddannelsespladser inden for arbejdsmarkedsuddannelsernes område, hvorimod  

 uddannelser under f.eks.
Undervisningsministeriet ikke kan finansieres efter  

 denne bekendtgørelse.
Når den statslige bevilling er opbrugt, kan kommuner og amtskommuner selv  

 finansiere hele udgiften ved etablering af uddannelsespladser inden for  

 arbejdsmarkedsuddannelsernes område.
Når kommuner og amtskommuner selv  

 finansierer etableringen af uddannelsespladserne, jf. §§ 51 og 52, skal  

 bekendtgørelsens øvrige bestemmelser overholdes.
Ad § 45, stk. 2 Arbejdsmarkedsnævn, kommuner og amtskommuner kan selv aftale, hvorledes de  

 i fællesskab vil dele udgifterne til finansiering af  

 arbejdsmarkedsuddannelser.
Som et eksempel kan nævnes, at  

 arbejdsmarkedsnævnet afholder udgifterne til godtgørelse og  

 amtskommunen/kommunen de øvrige udgifter.
Ad § 46 Midlerne kan anvendes til etablering af uddannelsespladser inden for alle  

 dele af arbejdsmarkedsuddannelserne bortset fra omskoling.
Midlerne kan  

 således anvendes til specialarbejderuddannelsen, efteruddannelsen af  

 faglærte, arbejdsmarkedsuddannelser for andre grupper (kap.
V),  

 erhvervsforberedende uddannelser samt til de særligt tilrettelagte kurser for  

 specielle grupper, såsom flygtningekurser og særlige forløb for kvinder.
Herudover kan midlerne også anvendes til finansiering, jf. §§ 51 og 52, af  

 kurser med et indhold, som kendes fra godkendte virksomhedstilpassede kurser  

 og/eller indtægtsdækkede virksomhedskurser Der kan dog ikke for disse midler etableres uddannelsespladser for  

 personer, der er berettigede til uddannelsesydelse, hvorimod der intet er i  

 vejen for, at kurser med et indhold, som kendes fra LAMU-kurserne, etableres  

 for personer, der ikke er berettigede til uddannelsesydelse.
Tilskud Ad § 49, stk. 1 Jf. vejledningen til § 53.
Ad § 49, stk. 2 Tilskud til finansiering af uddannelser efter lov om  

 arbejdsmarkedsuddannelser gives som et tilskud pr. undervisningstime pr.  

 deltager og svarer til det tilskud, der gives til beskæftigelsesprojekter og  

 løntilskud.
 Tilskuddet kan dog aldrig overstige den faktiske pris, som kommunen eller  

 amtskommunen betaler for uddannelsesaktiviteten.
Ad § 49, stk. 3 Arbejdsmarkedsnævnet kan afholde alle sine udgifter til finansiering af  

 arbejdsmarkedsuddannelser af dets del af den statslige bevilling.
Uddannelsernes art og finansiering Ad § 50 Kurser, der finansieres af beskæftigelsesmidlerne efter reglerne i denne  

 bekendtgørelse, skal være kurser, som efter de gældende regler kan  

 finansieres inden for rammerne af lov om arbejdsmarkedsuddannelser, herunder  

 ved anvendelse af reglerne om indtægtsdækket virksomhed.
Der skabes således  

 ikke ved disse regler mulighed for, at AMU-systemet kan påtage sig opgaver,  

 som ligger uden for de hidtil kendte rammer.
 På samme måde omfattes denne virksomhed af de almindelige regler om  

 styring og administration af AMU-systemet, og AMU-direktoratet kan således  

 bl.a. fastsætte regler for administration og indhold af uddannelser  

 finansieret af beskæftigelsesmidlerne, inden for de samme rammer som for den  

 almindelige virksomhed, ligesom Uddannelsesrådet er rådgivende for ministeren  

 også i disse spørgsmål.
 Det er hensigten, at denne ordning skal administreres af systemets  

 institutioner efter de gældende regler.
 Der henvises i denne forbindelse særligt til den for øjeblikket gældende  

 vejledning: Vejledning for etablering af indtægtsdækket virksomhed (IDV),  

 AMU-direktoratet den 1. februar 1988, og de proceduremæssige regler, som  

 denne vejledning indeholder, især reglerne om forelæggelse for direktoratet  

 af større sager, principielle sager eller sager, hvor IDV-reglerne medfører  

 uhensigtsmæssige forhold vedrørende betaling og afvikling.
Der er også mulighed for at finansiere uddannelser for individuelle  

 kursister på ordinære kurser, jf. også § 52, stk. 4. Det understreges, jf.  

 bemærkningerne til § 45, at formålet med bestemmelserne om etablering af  

 uddannelsespladser gennem finansiering af beskæftigelsesmidlerne er at fremme  

 lediges adgang til arbejdsmarkedsuddannelserne.
Det forudsættes, at reglerne  

 om finansiering af individuelle kursuspladser ikke indskrænker lediges  

 almindelige adgang til arbejdsmarkedsuddannelserne.
Ad § 51 Prisfastsættelsen efter denne bestemmelse følger i princippet de  

 almindelige regler for indtægtsdækket virksomhed, herunder reglerne i  

 AMU-direktoratets vejledning af 1. februar 1988 for etablering af  

 indtægtsdækket virksomhed.
Udgangspunktet for prisfastsættelsen er således, at de direkte forbundne  

 omkostninger dækkes.
Det understreges, at der i de direkte omkostninger også  

 kan indgå udviklingsomkostninger, udstyrsanvendelse og lokaleleje samt løn  

 til administrations- og servicefunktioner, såfremt disse udgifter konkret og  

 utvetydigt kan henføres til IDV-aktiviteten.
 Der gælder imidlertid særlige regler for det overheadtillæg, som lægges  

 til de direkte omkostninger, idet det er forudsat, at kurser, der finansieres  

 som indtægtsdækket virksomhed, skal udbydes til reduceret betaling.
 Da institutionen ikke - som normalt ved IDV-virksomhed - skal aflevere 1/5  

 af overheadtillægget til staten, vil overheadtillægget ved IDV-virksomhed  

 efter denne bestemmelse maksimalt udgøre 4/5 af det på sædvanlig vis  

 beregnede overheadtillæg.
Køb af efteruddannelseskurser og kap.
V-kurser, der hører under  

 Arbejdsmarkedsuddannelserne, følger også disse regler.
 Tillægget skal som minimum give en sådan dækning af aktivitetens andel af  

 skolens faste udgifter (udstyr, administration, vedligeholdelse, rengøring og  

 lignende), at institutionens almindelige drift ikke belastes af denne  

 aktivitet.
Ad § 52 Virksomhedstilpassede kurser finansieres efter de regler, der er fastsat i  

 denne bekendtgørelse.
 For så vidt angår efteruddannelsen på tekniske skoler, handelsskoler m.v.  

 afregnes i henhold til de satsaftaler, der er mellem Direktoratet for  

 Erhvervsuddannelserne og AMU-direktoratet.
Nærmere regler for fastsættelse af driftstilskuddets størrelse kan  

 fastsættes af AMU-direktoratet.
Indtil videre gælder reglerne i  

 cirkulæreskrivelse af 27. juni 1986 om retningslinier for aktiviteter på  

 skolerne udover specialarbejderkurser og EI-kurser.
 Den statslige bevilling m.v.
Fordeling og anvendelse Ad § 53 Finanslovsbevillingen til uddannelses- og beskæftigelsesforanstaltninger  

 er begrænset.
Styringen af forbruget på bevillingen sker ved, at hver enkelt  

 kommune, amtskommune og arbejdsmarkedsnævn ved udarbejdelsen af årets  

 fordelingsgrundlag får tildelt sin egen ramme for bevillingen.
Denne ramme  

 skal overholdes, og kan kun ændres ved overførsler inden for regionen, jf. §  

 57 eller i forbindelse med omfordeling mellem regionerne, jf. § 58.
 Hvis en kommune, amtskommune eller et arbejdsmarkedsnævn disponerer ud  

 over den tildelte ramme for bevillingen, kan der ikke ydes statstilskud til  

 udgifterne til de yderligere foranstaltninger, der er iværksat, og  

 iværksætteren må finansiere samtlige udgifter ved disse foranstaltninger.
Inden arbejdsministeren fordeler den statslige bevilling til  

 arbejdsmarkedsnævnene afsættes en mindre del (maksimalt 2 mill. kr.) til  

 information om de foranstaltninger, der kan iværksættes efter loven.  

 Arbejdsdirektoratet administrerer denne del af bevillingen.
Endvidere  

 afsættes en mindre reserve til iværksættelse af særlige  

 beskæftigelsesforanstaltninger i forbindelse med akut opståede behov f.eks. i  

 forbindelse med virksomhedslukninger.
 Ansøgning om andel i denne pulje skal dels indeholde en beskrivelse af de  

 foranstaltninger, der påtænkes iværksat, og dels arbejdmarkedsnævnets  

 vurdering af i hvilket omfang foranstaltningerne vil afhjælpe ubalancer på  

 det lokale/regionale arbejdsmarked.
 Ansøgning stiles til Arbejdsdirektoratet.
 Afgørelsen om tildeling af midler fra puljen træffes af arbejdsministeren  

 efter, at ansøgningen har været drøftet i Landsarbejdsnævnet.
Ad § 54 Arbejdsmarkedsnævnets afgørelse efter denne paragraf er den endelige  

 administrative afgørelse, jf. § 70.
Ad § 54, stk. 1 Ved udarbejdelse af fordelingsgrundlaget tages der udgangspunkt i  

 ledighedstallene og iværksatte foranstaltninger i henholdsvis nævn, kommuner  

 og amtskommuner, men der bør også tages hensyn til fremtidige  

 beskæftigelsesmuligheder, uddannelsesbehov samt ønsker og behov for  

 forskellige foranstaltninger.
Kommuner og amtskommuner kan bidrage med  

 oplysninger herom.
Selve fordelingsgrundlaget kan indeholde retningslinjer for, hvilke  

 målgrupper af ledige, der primært skal tilgodeses ved uddannelses- og  

 beskæftigelsesforanstaltninger med statstilskud.
Det bør også fremgå, hvilke  

 kriterier, der ligger til grund for fordelingsgrundlaget, og endelig kan der  

 angives retningslinjer for, hvilke typer af foranstaltninger, der bør  

 prioriteres lokalt i det kommende år.
 Fordelingsgrundlaget udarbejdes i skitse senest i årets sidste kvartal og  

 færdiggøres, når arbejdsministerens fordeling af den statslige bevilling er  

 meddelt arbejdsmarkedsnævnene.
Ad § 54, stk. 2 Arbejdsmarkedsnævnet bør inden fordelingen foretages, drøfte denne med  

 kommuner, amtskommunen og de relevante uddannelsesinstitutioner, således at  

 der sikres en rimelig økonomisk koordinering af den samlede indsats på  

 området.
I fordelingen kan tilbageholdes puljer til at dække særlige behov, der  

 ikke kan forudses ved fordelingen.
Det bør angives til hvilke typer af  

 foranstaltninger puljen reserveres.
Ad § 56 For at sikre den bedst mulige regionale tilrettelæggelse af indsatsen kan  

 arbejdsmarkedsnævnet, som det organ, der har overblik over områdets samlede  

 indsats, udstede vejledende retningslinier for nævnets, amtskommunens og  

 kommunernes anvendelse af midlerne til beskæftigelsesprojekter, løntilskud og  

 finansiering af uddannelser efter lov om arbejdsmarkedsuddannelser.  

 Amtskommunen og kommunerne kan dog selv ud fra lokale behov afgøre hvilke af  

 de nævnte foranstaltninger, de vil anvende statstilskuddet til.
Ad § 57, stk. 1 Der er mulighed for at overføre midler mellem nævn, amtskommunen og  

 kommuner inden for regionen, hvis en af de 3 parter ikke fuldt ud kan anvende  

 de tildelte midler.
Denne omfordeling kan frit foretages mellem de 3 parter,  

 dog skal arbejdsmarkedsnævnet underrettes herom, således at man bevarer det  

 regionale overblik over indsatsen.
Ad § 57, stk. 2 Med henblik på en hensigtsmæssig økonomisk styring af midlerne skal alle  

 overførsler registreres af arbejdsmarkedsnævnet.
Forsøg Ad § 60 Arbejdsmarkedsnævnet skal forsøgsvis i sager om fordeling af  

 statstilskuddet kunne udvides med yderligere repræsentanter for  

 (amts)kommuner eller fra uddannelsesinstitutioner i regionen eller andre.
Der  

 er også åbnet adgang til, at arbejdsmarkedsnævnets funktion helt eller  

 delvist kan overføres til et andet organ.
 De forsøg, der herved etableres, skaber mulighed for f.eks. belysning af  

 dels hvorledes samarbejdet mellem de regionale/lokale aktører styrkes, dels  

 hvorledes den bevilingsmæssige styring bedst tilrettelægges for at opnå den  

 størst mulige effekt og den størst mulige sammenhæng mellem ansvar og  

 kompetence.
 Ansøgning om at iværksætte et forsøg sendes til Arbejdsministeriet.
 Ansøgningen skal indeholde en beskrivelse af, hvordan forsøgsordningen  

 påtænkes udformet, herunder en redegørelse for hvordan de eksisterende  

 kompetenceforhold ændres ved forsøget.
Fællesbestemmelser Administration Ad § 61, stk. 1 De særlige administrative opgaver, der er undtaget kommunernes og  

 amtskommunernes administration, hvor disse i øvrigt varetager ordningens  

 administration, er:
Ad § 61, stk. 2 De særlige administrative opgaver, der er undtaget arbejdsformidlingens  

 administration, hvor denne i øvrigt varetager administrationen, er:
Ad § 62 Et typisk sagsforløb ved bedømmelse af ansøgning om løntilskud vil være:
Kommunen eller arbejdsformidlingen har fået kontakt til en virksomhed, der  

 ønsker løntilskud, evt. til en bestemt ledig.
Arbejdsgiveren udfylder en af  

 Arbejdsdirektoratet godkendt blanket.
Arbejdsformidlingen behandler på dette  

 grundlag spørgsmålet, om virksomheden og arbejdet opfylder betingelserne  

 efter bekendtgørelsen.
Ansøgningen med arbejdsformidlingens godkendelse  

 sendes til kommunen, der ud fra økonomiske hensyn tager stilling til, om der  

 skal gives tilskud til den pågældende virksomhed.
Kommunen kan således ikke fastsætte særlige kriterier for hvilke  

 virksomheder, der kan opnå tilskud i henhold til bekendtgørelsen.
Hvis  

 kommunen kan godkende, at der gives økonomisk tilskud til virksomheden,  

 meddeles dette arbejdsgiveren med kopi til arbejdsformidlingen.
Afslag på  

 tilskud meddeles tilsvarende.
Hvis tilskud gives, anviser/henviser  

 arbejdsformidlingen en ledig til arbejdspladsen.
 I tilfælde af, at der er indgået aftale mellem arbejdsformidlingen og  

 kommunen om henvisning til ansættelse af ledige uden forudgående  

 anvisning/henvisning fra arbejdsformidlingen, underretter kommunen  

 arbejdsformidlingen om godkendelse af tilskud og ansættelse af ledige.
 Ansættelsesforholdet kan først påbegyndes, når løntilskudde er godkendt af  

 kommunen.
Ad § 63, stk. 2 Underretning om ansættelse af de ledige på projekter, hvor (amts)kommunen  

 er arbejdsgiver, skal ske inden arbejdet påbegyndes og senest på dette  

 tidspunkt til arbejdsformidlingen for at undgå eventuel anvisning fra  

 arbejdsformidlingen samtidig med ansættelse på projektet.
Ad § 63, stk. 3 Ved andre beskæftigelsesaktiviteter forstås aktiviteter, der igangsættes  

 med det formål at forbedre beskæftigelsessituationen i lokalområdet, og med  

 et indhold og en karakter der svarer til beskæftigelsesprojekter med  

 statstilskud.
Når (amts)kommuner også skal orientere arbejdsformidlingen om  

 iværksættelse af beskæftigelsesaktiviteter uden for denne lov, er det for at  

 sikre arbejdsformidlingens overblik over den samlede beskæftigelsesmæssige  

 situation.
Underretning om ansættelse på aktiviteterne skal ske inden  

 arbejdet påbegyndes og senest på dette tidspunkt for at undgå eventuel  

 ansættelse på beskæftigelsesaktiviteter samtidig med anvisning fra  

 arbejdsformidlingen, hvor de ledige står tilmeldt.
Oplysningspligt, misbrug og tilbagebetaling Ad § 66, stk. 1 Arbejdsformidlingen godkender en arbejdsgivers ret til at opnå tilskud  

 efter bekendtgørelsen, og det er derfor arbejdsformidlingen, der, hvis  

 arbejdsgiveren ikke overholder bestemmelserne, fratager denne retten til  

 tilskud.
Kommunen kan anmode arbejdsformidlingen om at undersøge, om der er  

 sket overtrædelse af bekendtgørelsen.
Klage Det tilsyn, som udøves af de almindelige kommunale tilsynsmyndigheder -  

 Indenrigsministeriet for så vidt angår amtskommunerne og de for hver amt  

 nedsatte tilsynsråd for så vidt angår kommunerne - er alene et  

 legalitetstilsyn.
Det betyder, at de kommunale tilsynsmyndigheder kun kan  

 gribe ind i medfør af den kommunale styrelseslovs § 61 over for kommunernes  

 handlinger eller undladelser, såfremt de klart er i strid med lovgivningen  

 eller almindelige offentligretlige grundsætninger.
Kommunernes og  

 amtskommunernes afgørelser kan således ikke indbringes for disse myndigheder.
 Kommunernes og amtskommunernes afgørelser kan heller ikke indbringes for  

 Arbejdsdirektøren, medmindre det direkte fremgår af bekendtgørelsen, jf. §  

 71.
Ad § 67, stk. 1 Det fremgår af § 69, hvilke afgørelser, der ikke kan indbringes for  

 arbejdsdirektøren.
Arbejdsministeriet, den 14. oktober 1988 HENNING DYREMOSE /Leif Chr.
Hansen Bilag 3 Ydelser til deltagere i beskæftigelses- og uddannelsesforanstaltninger,  

 der indgår i lov om beskæftigelsesmuligheder for unge m.v.
Foranstaltningens art Ydelser I.
Beskæftigelsesprojekt Overenskomstmæssig løn II.
Ansættelse med løntilskud Overenskomstmæssig løn III.
Undervisning som led i I. eller II.(§§ 33-36) Overenskomstmæssig løn eller godtgørelse,  

 der er knyttet til undervisningen, eller  godtgørelse svarende til  

 tilskuddet IV.
Praktik uden for beskæftigelsesprojekt (§ 37) Overenskomstmæssig løn eller ydelse  

 svarende til godtgørelse under forudgående undervisning eller  

  godtgørelse svarende til statstilskuddet V.
Arbejdsmarkedsuddannelser A.
Uddannelser finansieret efter reglerne om indtægtsdækket virksomhed til en reduceret pris Bevarelse af arbejdsløshedsdagpenge (note  

 1) eller bevarelse af kontanthjælp (note 2) B.
Uddannelser finansieret gennem ydelse af driftstilskud m.v.
1. Erhvervsforberedende uddannelser for unge EIFU-godtgørelse evt. suppleret med kontanthjælp  

eller bevarelse af arbejdsløshedsdagpenge (note 1) 2. Erhvervsforberedende uddannelser for ledige Bevarelse af arbejdsløshedsdagpenge (note 1)  

eller bevarelse af kontanthjælp (note 2) 3. Specialarbejder- uddannelser m.v.
AMU-godtgørelse (note 3) 4. Virksomhedstilpassede kurser 1/2 AMU-godtgørelse  

 (note 3) Note 1: Forudsætter, at betingelserne for at modtage  

 arbejdsløshedsdagpenge efter lov om arbejdsformidling og  

 arbejdsløshedsforsikring m.v. er opfyldt.
 Note 2: Forudsætter, at betingelserne i bistandslovens § 40, stk. 2,  

 sammenholdt med Socialministeriets bekendtgørelse nr. 429 af 11. juni 1986 om  

 uddannelsessøgendes ret til kontanthjælp efter bistandsloven i særlige  

 tilfælde er opfyldt.
Note 3: Jf.
Arbejdsministeriets bekendtgørelse nr. 507 af 23. juli 1987,  

 som ændret ved bekendtgørelse nr. 194 af 30. marts 1988, om godtgørelse,  

 støtte og tilskud til deltagere i arbejdsmarkedsuddannelser.
Bilag 4 INDHOLD Afsnit I.
Formål Kapitel 1. Formål og område § 1.  Formål § 2.  Foranstaltninger, der er omfattet af  

 bekendtgørelsen Afsnit II.
Beskæftigelsesprojekter med statstilskud Kapitel 2. Iværksættere og udførelse § 3.  Iværksættere § 4.  Udførelse Kapitel 3. Betingelser for at iværksætte projekter § 5.  Arbejdets karakter § 6.  Projekter med produktion og afsætning § 7.  Fortrængning af anden produktion Kapitel 4. Tilskud og godkendelse § 8.  Fastsættelse af og ansøgning om statstilskud § 9.  Udbetaling af statstilskud § 10.  Forhøjet statstilskud § 11.  Dobbelt støtte § 12.  Godkendelse og svarfrist § 13.  Høring af erhvervsorganisationer § 14.  Høring af kommuner og amtskommuner § 15.  Svarfrist ved høringer Kapitel 5. Betingelser for ansættelse § 16.  Ledighedsbetingelser og dispensation herfra § 17.  Rådighedsforpligtelse § 18.  Anvisning/henvisning til projekter § 19.  Løn- og arbejdsvilkår § 20.  Særlige lønvilkår Afsnit III.
Ansættelse i private virksomheder med løntilskud Kapitel 6. Arbejdsbetingelser § 21.  Løn-, arbejds- og ansættelsesvilkår Kapitel 7. Løntilskud § 22.  Fastsættelse og ydelse af løntilskud § 23.  Finansiering af tilskud, herunder statsrefusion § 24.  Løntilskudsperiodens længde § 25.  Løntilskudsforhold i forbindelse med  

 sammenhængende uddannelses- og beskæftigelsesforløb § 26.  Løntilskuddets udbetaling og størrelse § 27.  Ophør § 28.  Flytning til anden kommune Kapitel 8. Betingelser for ansættelsen § 29.  Ledighedsbetingelser og dispensation herfra § 30.  Anvisning/henvisning til arbejde med løntilskud § 31.  Prioritering af grupper af ledige og aftaler om  

 anvisning/henvisning § 32.  Midlertidig afbrydelse af ansættelsesforholdet Afsnit IV.
Fællesbestemmelser om ansættelse i  

 beskæftigelsesforanstaltninger Kapitel 9. Undervisning § 33.  Undervisningens art § 34.  Undervisningsperiodens længde §§ 35-36. Ydelser i undervisningsperioden § 37.  Praktikophold uden for et beskæftigelsesprojekt Kapitel 10. Merbeskæftigelse § 38.  Merbeskæftigelseskravet §§ 39-40. Opfyldelse af merbeskæftigelseskravet og underretning af  

 allerede ansatte om iværksættelse af beskæftigelsesforanstaltninger § 41.  Uenighed om merbeskæftigelse ved ansættelse i  

 det offentlige §§ 42-43. Uenighed om merbeskæftigelse ved ansættelse på  

 beskæftigelsesprojekt iværksat af organisationer, statslignende institutioner  

 eller i private virksomheder med løntilskud § 44.  Arbejdsgiverens oplysningspligt Afsnit V.
Arbejdsmarkedsuddannelserne Kapitel 11. Iværksættelse og område § 45.  Iværksættelse § 46.  Område Kapitel 12. Tilskud § 47.  Ydelse § 48.  Fastsættelse § 49.  Omfang Kapitel 13. Uddannelsernes art og finansiering § 50.  Finansierig af ordinære og specielt  

 tilrettelagte kurser § 51.  Finansiering efter reglerne om indtægtsdækket  

 virksomhed til reduceret pris § 52.  Finansiering gennem ydelse af driftstilskud og  

 godtgørelse m.v.
