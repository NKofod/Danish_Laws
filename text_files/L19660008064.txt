 I forbindelse med udenrigsministeriets bekendtgørelse nr. 39 af 14. juli  

 1958, Lovtidende C, bringes det herved til almindeligt kundskab, at den under  

 12. maj 1954 i London vedtagne internationale konvention om olieforurening af  

 af havet ved en i London i marts 1962 afholdt konference er blevet ændret som  

 følger:
 Ændringer i den internationale konvention til undgåelse af forurening  

 af havet med olie, 1954:
 1. Den gældende tekst af artikel I i konventionen  

 erstattes med følgende:
 Artikel I.
 1. I nærværende konvention skal (medmindre  

 sammenhængen medfører andet) følgende udtryk forstås således:
 »Sekretariatet« som angivet i artikel XXI.
 »Udtømning« i forbindelse med olie eller en olieholdig blanding  

 betyder enhver udtømning eller udflydning, uanset hvorledes den er  

 forårsaget.
»Tung dieselolie« betyder andre marinedieselolier end sådanne  

 destillater, hvoraf mere end 50 rumfangsprocent destillerer ved en  

 temperatur, der ikke overstiger 340 grader.
C. når prøven foretages efter  

 A.S.T.M. standardmetode D.86/59.
 »Mil« betyder en sømil på 6.080 fod eller 1.852 meter.
 »Olie« betyder råolie, brændselsolie, tung dieselolie og  

 smøreolie; og »olieholdig« skal forstås i overensstemmelse hermed.
 »Olieholdig blanding« betyder en blanding med et olieindhold på  

 100 dele eller mere i 1.000.000 dele af blandingen.
 »Organisation« betyder Den Mellemstatslige Rådgivende  

 Søfartsorganisation.
 »Skib« betyder ethvert søgående fartøj af enhver type, herunder  

 flydepramme der foretager en sørejse enten ved egen kraft eller bugseret af  

 et andet fartøj; og »tankskib« betyder et skib, hvori den største  

 del af lastapteringen er konstrueret eller indrettet til transport af  

 flydende ladning, og som ikke for tiden fører anden last end olie i denne del  

 af lastapteringen.
 2. I nærværende konvention betyder en kontraherende  

 regerings område det lands område, for hvilket den er regering, og ethvert  

 andet område, for hvis internationale forbindelser regeringen er ansvarlig,  

 og som konventionen i medfør af artikel XVIII er udvidet til at omfatte.
 2. Den gældende tekst af artikel II i konventionen  

 erstattes med følgende:
 Artikel II.
 1. Nærværende konvention kommer til anvendelse på  

 skibe registreret i en kontraherende regerings område og på uregistrerede  

 skibe af en kontraherende regerings nationalitet med undtagelse af:
a. tankskibe under 150 brutto register tons og andre skibe under 500  

 brutto register tons, forudsat at enhver kontraherende regering tager de  

 nødvendige skridt i det omfang, det er rimeligt og hensigtsmæssigt, til at  

 bringe konventionens bestemmelser til anvendelse også på sådanne skibe med  

 hensyntagen til disses størrelse og anvendelse samt til den type brændsel,  

 der bruges til deres fremdrift; b. skibe, der anvendes i hvalfangererhvervet, når de faktisk er  

 beskæftiget med hvalfangst; c. skibe sålænge de besejler de store søer i Nordamerika og deres  

 forbindende og tilstødende vandveje så langt øst som det nedre udløb af St.  

 Lambert slusen ved Montreal i provinsen Quebec i Canada; d. marineskibe og skibe sålænge de anvendes som marinehjælpeskibe.
 2. Enhver kontraherende regering påtager sig at  

 indføre passende forholdsregler, der sikrer, at bestemmelser svarende til de  

 i nærværende konvention indeholdte finder anvendelse i det omfang, det er  

 rimeligt og hensigtsmæssigt, på skibe omhandlet i pkt. d. i nærværende  

 artikels 1. stykke.
 3. Den gældende tekst af artikel III i konventionen  

 erstattes med følgende:
 Artikel III.
 Med de begrænsninger, der følger af artiklerne IV og V skal:
 a. udtømning af olie eller olieholdig blanding være forbudt fra tankskibe,  

 der omfattes af nærværende konvention inden for de forbudte zoner omtalt i  

 annex A til konventionen.
b. udtømning af olie eller olieholdig blanding fra et skib, der omfattes  

 af nærværende konvention, og som ikke er et tankskib, ske så langt fra land  

 som praktisk muligt.
Fra 3-årsdagen, efter at konventionen er trådt i kraft  

 for det område, hvortil skibet hører, jfr. stk. 1 i artikel II, finder  

 bestemmelsen under pkt. a. i denne artikel anvendelse på andre skibe end  

 tankskibe, idet dog udtømning af olie og olieholdig blanding fra et sådant  

 skib ikke skal være forbudt, såfremt skibet er på rejse til en havn, der ikke  

 er forsynet med sådanne modtagelsesanlæg som omhandlet i artikel VIII; c. udtømning af olie eller olieholdig blanding være forbudt fra et skib på  

 20.000 brutto register tons eller derover, der omfattes af nærværende  

 konvention, og for hvilket bygningskontrakt er indgået på den dato, på  

 hvilken denne bestemmelse træder i kraft, eller senere.
Hvis skibsføreren  

 imidlertid er af den opfattelse, at særlige omstændigheder gør det hverken  

 rimeligt eller praktisk at beholde olien eller den olieholdige blanding om  

 bord, så kan dette udtømmes uden for de i annex A til konventionen omhandlede  

 forbudte zoner.
Grundene til en sådan udtømning skal meddeles den  

 kontraherende regering for det område, hvortil skibet hører, jfr. stk. 1 i  

 artikel II.
Alle enkeltheder om sådanne udtømninger skal indberettes til  

 organisationen i det mindste hver 12. måned af de kontraherende regeringer.
 4. Den gældende tekst af artikel IV i konventionen  

 erstattes med følgende:
 Artikel IV.
 Artikel III finder ikke anvendelse på:
a. udtømning af olie eller af olieholdig blanding fra et skib, når dette  

 sker af hensyn til skibets sikkerhed, for at forhindre skade på skib eller  

 ladning eller for at redde menneskeliv på havet; b. udflydning af olie eller af olieholdig blanding hidrørende fra skade på  

 skibet eller uundgåelig lækage, hvis alle rimelige forholdsregler er blevet  

 iagttaget efter skadens indtræden eller opdagelsen af lækagen til undgåelse  

 eller formindskelse af udflydningen; c. udtømning af rester hidrørende fra rensning eller klaring af  

 brændselsolie eller smøreolie, forudsat at sådan udtømning sker så langt fra  

 land som praktisk muligt.
 5. Den gældende tekst af artikel V i konventionen  

 erstattes med følgende:
 Artikel V.
 Artikel III finder ikke anvendelse på udtømning fra et skibs rendestene:
a. af nogen olieholdig blanding i et tidsrum af 12 måneder efter den dato,  

 på hvilken konventionen træder i kraft for det område, hvortil skibet hører,  

 jfr. stk. 1 i artikel II; b. efter udløbet af denne periode af en olieholdig blanding, der ikke  

 indeholder anden olie end smøreolie, som er tømt ud eller lækket ud fra  

 maskinrummet.
 6. Den gældende tekst af artikel VI i konventionen  

 erstattes med følgende:
 Artikel VI.
 1. Enhver overtrædelse af artiklerne III og IX skal  

 være en forseelse strafbar efter lovgivningen i det område, hvortil skibet  

 hører, jfr. stk. 1 i artikel II.
 2. De straffe, som kan blive pålagt i henhold til  

 lovgivningen i noget område under en kontraherende regering for ulovlig  

 udtømning af olie eller olieholdig blanding fra et skib uden for dette  

 områdes territorialfarvand skal være af passende strenghed til at modvirke  

 sådan ulovlig udtømning og må ikke være mindre end de straffe, som kan blive  

 pålagt i henhold til lovgivningen i dette område med hensyn til tilsvarende  

 overtrædelser i territorialfarvandet.
3. Enhver kontraherende regering skal indberette til  

 organisationen de straffe, der faktisk er pålagt for hver overtrædelse 7. Den gældende tekst af artikel VII i konventionen  

 erstattes med følgende:
 Artikel VII.
 1. Fra 12-månedersdagen, efter at nærværende  

 konvention er trådt i kraft for det område, hvortil skibet hører jfr. stk. 1  

 i artikel II, skal et sådant skib være således indrettet, at brændselsolie og  

 tung dieselolie, i det omfang det er rimeligt og praktisk, forhindres i at  

 flyde ud i rendestene, medmindre effektive forholdsregler er truffet for at  

 sikre, at olien i rendestenene ikke udtømmes i strid med konventionen.
 2. Det skal så vidt muligt undgås at føre vandballast  

 i brændselsolietanke.
 8. Den gældende tekst af artikel VIII i konventionen  

 erstattes med følgende:
 Artikel VIII.
 1. Enhver kontraherende regering skal tage alle  

 hensigtsmæssige skridt for at fremme tilvejebringelsen af modtagelsesanlæg  

 som følger:
a. havne skal, svarende til behovet for de skibe, der benytter dem, være  

 forsynet med modtagelsesanlæg tilstrækkelige til modtagelse, uden unødigt  

 ophold af skibe, af sådanne rester og olieholdige blandinger, som måtte blive  

 tilovers fra andre skibe end tankskibe, når hovedparten af vandet er blevet  

 udskilt fra blandingen; b. olielastehavne skal være forsynet med modtagelsesanlæg tilstrækkelige  

 til modtagelse af sådanne rester og olieholdige blandinger, som bliver  

 tilovers i tankskibe:
 c. skibsreparationshavne skal være forsynet med anlæg tilstrækkelige til  

 modtagelse af sådanne rester og olieholdige blandinger, som på lignende måde  

 bliver tilovers i alle skibe, der anløber for reparation.
 2. Enhver kontraherende regering skal afgøre, hvilke  

 havne og olielastehavne inden for dens områder, der egner sig til  

 gennemførelsen af formålet i pkt. a., b. og c. i denne artikels 1. stykke.
 3. Med hensyn til stk. 1 i denne artikel skal enhver  

 kontraherende regering indberette til organisationen for videregivelse til  

 vedkommende kontraherende regering ethvert tilfælde, hvor anlæg påstås at  

 være utilstrækkelige.
 9. Den gældende tekst af artikel IX i konventionen  

 erstattes med følgende:
 Artikel IX.
 1. Ethvert skib, der omfattes af nærværende  

 konvention, og som anvender brændselsolie, samt ethvert tankskib skal være  

 forsynet med en oliejournal, enten som en del af den officielle skibsdagbog  

 eller på anden måde, indrettet som angivet i bilag B til nærværende  

 konvention.
 2. Oliejournalen skal føres ved hver lejlighed, når en  

 af følgende handlinger foregår i skibet:
a. indtagelse og udtømning af ballast fra lasttanke i tankskibe; b. rensning af lasttanke i tankskibe; c. udfældning i affaldstanke og udtømning af vand fra tankskibe; d. fjernelse fra tankskibe af olieholdige rester fra affaldstanke eller  

 andre opbevaringssteder; e. indtagelse af ballast i eller rensning under rejsen af  

 brændselsolietanke i andre skibe end tankskibe; f. fjernelse fra andre skibe end tankskibe af olieholdige rester fra  

 brændselsolietanke eller andre opbevaringssteder; g. hændelige eller andre særlige tilfælde af udtømning eller udflydning af  

 olie fra tankskibe eller fra andre skibe end tankskibe.
 I tilfælde af sådan udtømning eller udflydning af olie eller olieholdig  

 blanding som omtalt i pkt. c. i artikel III eller i artikel IV skal der gives  

 en redegørelse i oliejournalen for omstændighederne ved og årsagen til  

 udtømningen eller udflydningen.
3. Ethvert forhold beskrevet i stk. 2 i denne artikel  

 skal straks og fuldt ud indføres i oliejournalen, således at alle indførelser  

 i journalen vedrørende dette forhold er fuldstændige.
Enhver side i journalen  

 skal underskrives af den officer eller de officerer, der har ansvaret for de  

 pågældende handlinger, og, når skibet er bemandet, af skibets fører.  

 Indførelserne i oliejournalen skal ske på det officielle sprog i det område,  

 hvortil skibet hører, jfr. stk. 1 i artikel II, eller på engelsk eller  

 fransk.
4. Oliejournalerne skal opbevares på et sådant sted,  

 at de er hurtigt tilgængelige for inspektion på ethvert rimeligt tidspunkt,  

 og skal bortset fra tilfælde af ubemandede skibe under bugsering opbevares om  

 bord.
De skal bevares i et tidsrum af 2 år, efter at den sidste indførelse er  

 foretaget.
5. De kompetente myndigheder i et område tilhørende en  

 kontraherende regering har ret til om bord i ethvert skib, der omfattes af  

 nærværende konvention, og som befinder sig i en havn i dette område, at  

 inspicere oliejournalen, som skal være i skibet i overensstemmelse med  

 forskrifterne i denne artikel, og har ret til at tage en nøjagtig afskrift af  

 enhver indførelse i denne journal og kan forlange, at skibets fører  

 attesterer afskriftens nøjagtighed.
Enhver sådan afskrift, som fremtræder som  

 værende attesteret af skibsføreren som en nøjagtig afskrift af en indførelse  

 i skibets oliejournal, skal i enhver retssag kunne fremlægges som bevis for  

 kendsgerninger angivet i indførelsen.
Ethvert skridt af de kompetente  

 myndigheder i henhold til denne bestemmelse skal foretages så hurtigt som  

 muligt og må ikke forsinke skibet.
 10. Den gældende tekst af artikel X i konventionen  

 erstattes med følgende:
 Artikel X.
1. Enhver kontraherende regering har ret til at  

 tilstille regeringen for det område, som skibet tilhører, jfr. stk. 1 i  

 artikel II, nærmere skriftlig underretning om, at der foreligger bevis for,  

 at en bestemmelse i nærværende konvention er blevet overtrådt fra skibets  

 side, uanset hvor den påståede overtrædelse måtte have fundet sted.
Hvis det  

 er hensigtsmæssigt, skal den førstnævnte regerings kompetente myndigheder  

 underrette skibets fører om den påståede overtrædelse.
2. Efter modtagelsen af sådanne oplysninger skal den  

 regering, der har modtaget oplysningen, undersøge sagen og har ret til at  

 anmode den anden regering om at tilvejebringe yderligere eller bedre  

 oplysninger om den påståede overtrædelse.
Hvis regeringen efter at være  

 således underrettet finder, at der foreligger tilstrækkelig lovformeligt  

 bevis til at indlede retsforfølgning for den påståede overtrædelse mod  

 rederen eller skibets fører, skal den foranledige sådan retsforfølgning  

 indledt så snart som muligt samt underrette den anden regering og  

 organisationen om resultatet af retsforfølgningen.
 11. Den gældende tekst af artikel XIV i konventionen  

 erstattes med følgende:
 Artikel XIV.
 1. Nærværende konvention skal være åben for  

 underskrift i 3 måneder fra dags dato og er derefter åben for tiltræden.
 2. Med forbehold af artikel XV har regeringer for  

 stater, der er medlemmer af De forenede Nationer eller af et af de særlige  

 organer eller har tiltrådt statutterne for Den mellemfolkelige Domstol, ret  

 til at tiltræde nærværende konvention ved:
a. underskrift uden forbehold af tiltræden; b. underskrift med forbehold af tiltræden efterfulgt af tiltræden; eller c. tiltræden.
 3. Tiltræden sker ved deponering af et  

 tiltrædelsesdokument hos sekretariatet, som underretter alle regeringer, der  

 allerede har underskrevet eller tiltrådt konventionen, om enhver underskrift  

 og tiltræden og om datoen herfor.
 12. Den gældende tekst af artikel XVI i konventionen  

 erstattes med følgende:
 Artikel XVI.
1. a.
Nærværende konvention kan ændres ved aftale  

 afsluttet mellem alle de kontraherende regeringer.
b.
Efter anmodning af en kontraherende regering skal en foreslået ændring  

 af organisationen tilstilles alle kontraherende regeringer til overvejelse og  

 tiltræden i henhold til dette stykke.
2. a.
En ændring til nærværende konvention kan til  

 enhver tid af en kontraherende regering fremsættes over for organisationen,  

 og et sådant forslag skal af organisationen tilstilles alle kontraherende  

 regeringer til tiltræden, såfremt det er vedtaget med to tredjedeles  

 majoritet af organisationens forsamling efter indstilling vedtaget med to  

 tredjedeles majoritet af organisationens komite for sikkerhed på søen.
b.
Enhver sådan indstilling fra Komiteen for sikkerhed på Søen skal af  

 organisationen tilstilles alle kontraherende regeringer til overvejelse i det  

 mindste 6 måneder, inden den behandles af forsamlingen.
3. a.
Efter anmodning af en trediedel af de  

 kontraherende regeringer skal organisationen til et hvilket som helst  

 tidspunkt indkalde til en konference mellem regeringerne til overvejelse af  

 ændringer til nærværende konvention foreslået af en kontraherende regering.
b.
Enhver ændring vedtaget på en sådan konference med to tredjedeles  

 majoritet af de kontraherende regeringer skal af organisationen tilstilles  

 alle kontraherende regeringer til tiltræden.
 4. Enhver ændring, der i henhold til stk. 2 og 3 i  

 denne artikel er tilstillet de kontraherende regeringer til tiltræden, træder  

 i kraft for alle kontraherende regeringer undtagen for dem, som, inden den  

 træder i kraft, afgiver en erklæring om, at de ikke har tiltrådt ændringen,  

 12 måneder efter den dato, på hvilken ændringen er tiltrådt af to tredjedele  

 af de kontraherende regeringer.
 5. Forsamlingen kan med to trediedeles stemmeflerhed  

 omfattende to tredjedele af de regeringer, der har sæde i Komiteen for  

 sikkerhed på Søen, og under forbehold af tilslutning fra to tredjedele af de  

 kontraherende regeringer til nærværende konvention eller en konference  

 indkaldt i henhold til stk. 3 i denne artikel med to tredjedeles  

 stemmeflerhed, bestemme på tidspunktet for ændringens vedtagelse, at denne er  

 af en sådan vigtighed, at en kontraherende regering, som afgiver erklæring i  

 henhold til stk. 4 i denne artikel, og som ikke tiltræder ændringen inden for  

 et tidsrum af 12 måneder, efter at ændringen er trådt i kraft skal ved  

 udløbet af dette tidsrum ophøre med at være medlem af nærværende konvention.
 6. Organisationen skal underrette alle kontraherende  

 regeringer om enhver ændring, som træder i kraft i henhold til denne artikel,  

 tillige med datoen, på hvilken sådanne ændringer træder i kraft.
 7. Enhver tiltræden eller erklæring i henhold til  

 denne artikel skal afgives skriftligt til organisationen, som skal underrette  

 alle kontraherende regeringer om modtagelsen af tiltrædelsen eller  

 erklæringen.
 13. Den gældende tekst af artikel XVIII i konventionen  

 erstattes med følgende:
 Artikel XVIII.
1. a.
I tilfælde, hvor De forenede Nationer har den  

 administrerende myndighed over et område, eller hvor en kontraherende  

 regering er ansvarlig for et områdes internationale forbindelser, skal De  

 forenede Nationer eller den kontraherende regering så snart som muligt  

 rådføre sig med området med henblik på at udvide den nærværende konvention  

 til dette område og kan til enhver tid i en skriftlig erklæring stilet til  

 sekretariatet give meddelelse om, at konventionen omfatter sådant område.
b.
Nærværende konvention omfatter fra datoen for modtagelsen af  

 erklæringen eller fra en sådan anden dato, som måtte være anført heri, det  

 område, som er nævnt deri.
2. a.
De forenede Nationer, hvor denne organisation  

 har den administrative myndighed over et område, eller en kontraherende  

 regering, som har afgivet den i stk. 1 i denne artikel omhandlede erklæring,  

 kan til enhver tid efter udløbet af et tidsrum på 5 år fra den dato, på  

 hvilken nærværende konvention er blevet udvidet til at omfatte et område, ved  

 skriftlig erklæring til sekretariatet efter at have rådført sig med  

 vedkommende område erklære, at konventionen ikke længere skal omfatte det  

 område, der nævnes i erklæringen.
b.
Nærværende konvention ophører med at omfatte det i en sådan erklæring  

 nævnte område et år efter datoen for sekretariatets modtagelse af erklæringen  

 eller efter en sådan længere periode som måtte være fastsat i erklæringen.
 3. Sekretariatet underretter alle kontraherende  

 regeringer om konventionens udvidelse til et område i medfør af stk. 1 i  

 denne artikel og om ophøret af en sådan udvidelse i medfør af stk. 2 med  

 angivelse i hvert enkelt tilfælde af den dato, fra hvilken konventionen er  

 blevet udvidet eller er ophørt at gælde.
 14. Den gældende test af annex A til konventionen  

 erstattes med følgende:
 ANNEX A.
FORBUDTE ZONER 1. Alt havområde inden for en afstand af 50 mil fra  

 den nærmeste kyst er forbudt zone.
 I dette annex betyder udtrykket »fra den nærmeste kyst«:  

 »fra den basislinie, fra hvilken søterritoriet for vedkommende område  

 strækker sig i overensstemmelse med Geneve-konventionen om søterritoriet og  

 den tilgrænsende zone, 1958«.
 2. Nedennævnte havområder, i det omfang de udstrækker  

 sig mere end 50 mil fra den nærmeste kyst, er ligeledes forbudte zoner:
a.
Stillehavet.
 Den canadiske vestlige zone.
 Den canadiske vestlige zone udstrækker sig i en afstand af 100 mil fra den  

 nærmeste kyst langs vestkysten af Canada.
b.
Det nordlige Atlanterhav, Nordsøen og Østersøen.
 1. Zonen i det nordvestlige Atlanterhav.
 Zonen i det nordvestlige Atlanterhav består af havområdet inden for en  

 linie trukket fra 38 grader 47' nordlig bredde, 73 grader 43' vestlig længde  

 til 39 grader 58' nordlig bredde, 68 grader 34' vestlig længde; derfra til 42  

 grader 05' nordlig bredde, 64 grader 37' vestlig længde; derfra langs  

 østkysten af Canada i en afstand af 100 mil fra den nærmeste kyst.
 2. Den islandske zone.
 Den islandske zone strækker sig i en afstand af 100 mil fra den nærmeste  

 kyst langs Island.
 3. Den norske zone og zonerne i Nordsøen og Østersøen.
 Den norske zone og zonerne i Nordsøen og Østersøen strækker sig i en  

 afstand af 100 mil fra den nærmeste kyst langs Norge og omfatter hele  

 Nordsøen og Østersøen og dens bugter.
 4. Den nordøstlige zone i Atlanterhavet.
 Den nordøstlige zone i Atlanterhavet omfatter havområdet inden for en  

 linie trukket mellem følgende punkter:
 derfra mod Cape Finisterre til det punkt, hvor den møder 50-mils grænsen.
 5. Den spanske zone.
 Den spanske zone består af de områder af Atlanterhavet, der ligger inden  

 for en afstand af 100 mil fra den nærmeste kyst langs Spanien, og bliver  

 virksom fra den dag, på hvilken nærværende konvention træder i kraft for  

 Spanien.
 6. Den portugisiske zone.
 Den portugisiske zone består af de områder af Atlanterhavet, der ligger  

 inden for en afstand af 100 mil fra den nærmeste kyst langs Portugal, og  

 bliver virksom fra den dag, på hvilken nærværende konvention træder i kraft  

 for Portugal.
c.
Middelhavet og Adriaterhavet.
 Zonen i Middelhavet og Adriaterhavet.
 Zonen i Middelhavet og Adriaterhavet består af havområdet inden for en  

 afstand af 100 mil fra den nærmeste kyst langs med hver af de områder, der  

 grænser op til Middelhavet og Adriaterhavet, og bliver virksom for hvert  

 område fra den dag, på hvilken nærværende konvention træder i kraft for  

 vedkommende område.
d.
Sortehavet og Det asovske Hav.
 Zonen i Sortehavet og Det asovske Hav.
 Zonen i Sortehavet og Det asovske Hav består af havområdet inden for en  

 afstand af 100 mil fra den nærmeste kyst langs med hver af de områder, der  

 grænser op til Sortehavet og Det asovske Hav, og bliver virksom for hvert  

 område fra den dag, på hvilken nærværende konvention træder i kraft for  

 vedkommende område.
 Hele Sortehavet og Det asovske Hav bliver forbudt zone fra den dag, på  

 hvilken nærværende konvention er trådt i kraft for Rumænien og Sovjetunionen.
e.
Det røde Hav.
Zonen i Det røde Hav.
Zonen i Det røde Hav består af havområdet inden for  

 en afstand af 100 mil fra den nærmeste kyst langs med hver af de områder, der  

 grænser til Det røde Hav, og bliver virksom for hvert område fra den dato, på  

 hvilken nærværende konvention træder i kraft for vedkommende område.
f.
Den persiske Havbugt.
 1.Kuwait-zonen.
 Kuwait-zonen består af havområdet inden for en afstand af 100 mil fra den  

 nærmeste kyst langs Kuwait.
 2.Den saudi-arabiske zone.
 Den saudi-arabiske zone består af havområdet inden for en afstand af 100  

 mil fra den nærmeste kyst langs SaudiArabien og bliver virksom fra den dato,  

 på hvilken nærværende konvention træder i kraft for Saudi-Arabien.
g.
Det arabiske Hav, Det bengalske Hav og Det indiske Ocean.
 1. Zonen i Det arabiske Hav.
 Zonen i Det arabiske Hav består af havområdet inden for en linie trukket  

 mellem følgende punkter:
 og bliver virksom fra den dato, på hvilken nærværende konvention træder i  

 kraft for Indien.
 2. Kystzonen i Det bengalske Hav.
 Kystzonen i Det bengalske Hav består af havområdet mellem den nærmeste  

 kyst og en linie trukket mellem følgende punkter:
 og bliver virksom fra den dato på hvilken nærværende konvention træder i  

 kraft for Indien.
 3. Den malagaskiske zone.
 Den malagaskiske zone består af havområdet inden for en afstand af 100 mil  

 fra den nærmeste kyst langs Madagascar vest for meridianerne ved Cape d'Ambre  

 i nord og Cape Ste.Marie i syd og inden for en afstand af 150 mil fra den  

 nærmeste kyst langs Madagascar øst for disse meridianer og bliver virksom,  

 når nærværende konvention træder i kraft for Madagascar.
h.
Australien.
 Den australske zone.
 Den australske zone består af havområdet inden for en afstand af 150 mil  

 fra den nærmeste kyst langs Australien undtagen ud for det australske  

 fastlands nord- og vestkyst mellem punktet over for Torsdagsøen og punktet på  

 vestkysten ved 20 grader sydlig bredde.
 3.a.Enhver kontraherende regering har ret til at foreslå:
1.indskrænkning af enhver zone uden for dens områdes kyster; 2.udvidelse af enhver sådan zone til højst 100 mil fra den nærmeste kyst, ved at afgive erklæring herom, og indskrænkningen eller udvidelsen træder  

 i kraft efter udløbet af et tidsrum af 6 måneder, efter at erklæringen er  

 afgivet, medmindre en af de kontraherende regeringer har afgivet en erklæring  

 senest 2 måneder inden udløbet af denne periode om, at den er af den  

 opfattelse, at ødelæggelse af fugle og uheldige virkninger på fisk og på de  

 havorganismer, hvoraf de lever, sandsynligvis vil ske, eller at dens  

 interesser berøres enten på grund af nærheden til dens kyster, eller fordi  

 dens skibe besejler området, og at den derfor ikke kan anerkende  

 indskrænkningen eller udvidelsen.
b.
Enhver erklæring afgivet i henhold til dette stykke skal ske ved  

 skriftlig meddelelse til organisationen, som skal underrette alle  

 kontraherende regeringer om erklæringens modtagelse.
 4. Organisationen skal udarbejde søkort udvisende  

 udstrækningen af de forbudte zoner, der er i kraft i henhold til stk. 2 i  

 dette annex, og skal udsende ændringer heri, som måtte være nødvendige.
 15. Følgende ændringer foretages i annex B til  

 konventionen:
 1. Overalt i annexet erstattes ordene »Tanknummer  

 (numre)» med »Nummer for vedkommende tank«.
 2. I formular I, a.erstattes ordene »Skibets sted  

 eller position« med »Skibets sted eller position på tidspunktet for  

 udtømningen«.
 3. I formular I, d.og II, a.og b.erstattes ordene  

 »Skibets sted og position« med »Skibets sted eller position på  

 tidspunktet for fjernelse«.
 4. I formular I, c.tilføjes som nyt punkt 17  

 Omtrentlige mængder af udtømt vand', og under punkt d.ændres punkterne til  

 18-20.
 5.
 6. I formular III erstattes ordene »Skibets sted  

 eller position« med »Skibets sted eller position på tidspunktet for  

 begivenheden«.
 Ændringerne, med undtagelse af ændringerne til artikel XIV, træder i  

 medfør af konventionens artikel XVI, stk. 4 i kraft den 18.maj 1967.
 Foruden Danmark, hvis tiltrædelse fandt sted den 21. maj 1964, har  

 følgende lande tiltrådt ændringerne:
Den forenede arabiske Republik Belgien Canada Finland Frankrig Ghana Irland Island Israel Jordan Kuwait Liberia Madagascar Nederlandene Norge Philippinerne Polen (* 1) Schweiz Storbritannien og Nordirland Sverige og Forbundsrepublikken Tyskland.
 Udenrigsministeriet, den 25.oktober  

 1966.
Per Hækkerup (* 1) Polen har ikke godkendt ændringerne i artikel IV.
