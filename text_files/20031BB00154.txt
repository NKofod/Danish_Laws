Fremsat den 23. marts 2004 af Line Barfod (EL),  

 Keld Albrechtsen (EL),  

 Pernille Rosenkrantz‑Theill (EL) og Søren&nbsp  

 ;Søndergaard (EL) Forslag til folketingsbeslutning om nedsættelse og omlægning af retsafgifterne  

  

 i civile retssager Folketinget pålægger regeringen at fremsætte lovforslag, som  

 indebærer en markant sænkning samt en omlægning af retsafgifterne i civile  

 retssager, således at loven kan træde i kraft den 1. januar 2005.
Bemærkninger til forslaget 1. Baggrunden for og formålet med forslaget Enhedslisten fremsatte i 2002-03 beslutningsforslag nr.
B  

 104 om at styrke borgernes retsstilling, bl.a. ved at sænke retsafgifterne.  

 Der  

 var under debatten bred opbakning til, at retsafgifterne skulle sænkes, men  

 flertallet foretrak at afvente Retsplejerådets betænkning, før man så nærmere  

 på det.
Nu foreligger Retsplejerådets betænkning om reform af den civile  

 retspleje III (Betænkning 1436/2004). Betænkningen behandler de generelle  

 økonomiske ordninger, der har betydning for borgernes adgang til domstolene  

 (retsafgifter, sagsomkostninger, retshjælp, fri proces og  

 retshjælpsforsikring)  

 samt spørgsmål om ikketvistige sager og sager om mindre krav (inkassoproces  

 og  

 småsagsproces). Justitsministeren har sendt betænkningen til høring, men der  

 forventes ikke i denne folketingssamling fremsat lovforslag.
Dog forventes  

   

 affødt af vedtagelsen af Enhedslistens beslutningsforslag nr.
B 66 fra  

 folketingsåret 2002-03  fremsat lovforslag om en forenklet  

 inkassoproces.
De nuværende retsafgifter er efter Retsplejerådets  

 opfattelse, som forslagsstillerne deler, på kant med menneskerettighederne og  

 grundloven, og der bør gennemføres ændringer, som indebærer en sænkning og  

 omlægning af retsafgifterne hurtigst muligt.
Beslutningsforslaget har ikke  

 lagt  

 sig fast på, hvordan det præcis skal foregå, men det vil være naturligt at  

 tage  

 udgangspunkt i Retsplejerådets anbefalinger, selv om forslagsstillerne helst  

 så, at Danmark gik over til en ordning som den, man har i Sverige, hvor der  

 ikke betales retsafgift, men kun et gebyr, som f.eks. kunne være 500 dkr.
 Beslutningsforslaget pålægger regeringen at fremsætte  

 lovforslag om en kraftig nedsættelse af retsafgifterne og en omlægning,  

 således  

 at ændringer af retsafgifterne kan træde i kraft den 1. januar 2005. Ved at  

 beslutningsforslaget vedtages nu, kan finansieringen af forslaget  det  

 drejer  

 sig formentlig om i hvert fald et tocifret millionbeløb  indgå i  

 forhandlingerne om finansloven for 2005, i stedet for at ændringerne af  

 retsafgifterne først bliver fremsat sammen med de øvrige forslag fra  

 betænkningen næste år eller næste år igen eller måske endnu senere, hvis der  

 kommer et valg imellem.
Ændringerne vedrørende retsafgifter er klart adskilt fra de  

 øvrige dele af betænkningen og fremstår også som et selvstændigt udkast til  

 lovforslag.
Denne del kan således godt vedtages selvstændigt, på samme måde  

 som  

 den forenklede inkassoproces også vil blive vedtaget selvstændigt.
2. Retsafgifter Reglerne om retsafgifter fremgår af lov om retsafgifter.  

 Heraf fremgår, at der i borgerlige sager betales et grundbeløb på 500 kr. ved  

 anlæggelse af sagen.
Dertil kommer en retsafgift af den del af sagsværdien,  

 der  

 overstiger 6.000 kr., på 2 pct. i byretten og i landsretten og 3 pct. i  

 Højesteret.
Endelig betales en berammelsesafgift, som svarer til en femtedel  

 af  

 retsafgiften.
Berammelsesafgiften betales tilbage, hvis retssagen bortfalder  

 senest 6 uger før domsforhandlingen.
 Retsafgifterne  

 er således følgende:
Grundbeløb Grundbeløb ved anke af sager fra byret til landsret Grundbeløb ved anke af sager fra landsret til Højesteret 500 kr.
 750 kr.
 1.500 kr.
 Procentvis retsafgift af det, sagsgenstanden overstiger  

 6.000 kr.
2 pct. i byretten og  

 landsretten og 3 pct. i Højesteret Berammelsesafgift 1/5 af grundbeløbet og  

 den procentvise afgift Når en sag appelleres, svares retsafgifter efter samme  

 regler som i første instans.
For en domstolsbehandling i to instanser skal  

 der  

 således betales retsafgifter to gange, og der betales også retsafgift en  

 tredje  

 gang, hvis sagen undtagelsesvis behandles af Højesteret som tredje instans.  

 Ankeafgiften betales ikke tilbage til den, som anker sagen.
Det indbetalte  

 afgiftsbeløb indgår dog i det omkostningsbeløb, som sædvanligvis pålægges den  

 tabende part at betale til den vindende.
 For sager, der ikke kan opgøres i penge, er afgiften 500  

 kr.
 Sagens værdi fastsættes efter bestemmelserne i  

 retsplejelovens § 228 og § 229:
 § 228: Sagens værdi bestemmes efter påstanden i stævningen.  

 Omfatter påstanden flere krav fra samme part, er sagens værdi den samlede  

 værdi  

 af disse krav, Renter, sagsomkostninger og værdien af en modydelse, hvoraf  

 krav  

 måtte være betinget, medregnes ikke.
 § 228, stk. 2 vedrører beregningen af sagsværdien, hvis  

 påstanden angår en ydelse, der skal betales et ubestemt antal gange m.v.
§ 229: Kan sagens værdi ikke bestemmes på grundlag af  

 påstanden i stævningen, men angår sagen dog krav af økonomisk værdi, skal  

 sagsøgeren anslå værdien så nøjagtigt som muligt.
Om fornødent ansætter  

 retten  

 værdien ved et skøn.
 Bestemmelsen anvendes typisk på sager, hvor der nedlægges  

 en anerkendelsespåstand.
3. Indtægter fra retsafgifter Tallene er angivet i 1.000 kr.
1996 1997 1998 1999 2000 2001 2002 Civile sager 103.121 117.400 148.906 148.425 168.795 190.427 231.978 Fogedsager 97.163 92.552 99.621 96.098 99.566 109.182 101.711 Tinglysning 3.686 3.136 2.933 3.301 3.527 3.524 4.343 Skiftesager 37.043 81.989 99.749 103.727 109.820 108.107 110.869 Tvangsauktioner 12.781 10.712 9.143 9.373 9.731 10.799 12.846 Notarialforretninger 3.411 3.364 3.557 3.720 13.204 14.128 14.073 Udskrifter og attester 33.696 28.581 26.226 34.435 30.077 27.927 29.625 Diverse 0 0 0 0 10 19 13 I alt 290.900 337.733 390.135 399.078 434.730 464.114 505.458 Kilde: Domstolsstyrelsen Det er kun retsafgifter i civile sager, altså den øverste  

 linje, der er omfattet af dette forslag.
Det er således en årlig indkomst til  

 statskassen, en skat på retfærdighed, som nogle kalder det, på knap 232 mio.  

 kr. i 2002.
4. Behovet for en sænkning af retsafgifterne Det vil være bedst, hvis det kun er i et fåtal af sager,  

 borgerne har behov for at få prøvet de offentlige myndigheders afgørelser ved  

 en domstol.
Derfor er en væsentlig del af arbejdet for en større  

 retssikkerhed  

 at skabe flere enkle regler med klare retskrav for borgerne.
F.eks. er der  

 ikke  

 behov for sager om ret til folkepension, for det får man automatisk, når man  

 når en bestemt alder.
Og der er ikke sager om børns ret til at komme i skole,  

 for alle børn i Danmark har ret til en plads i folkeskolen.
Tilsvarende enkle  

 regler bør vi få flere af.
Men i de alt for mange tilfælde, hvor reglerne  

 ikke  

 er enkle, skal der være mulighed for domstolsprøvelse.
Den civile retspleje har til formål at tilbyde borgerne at  

 få prøvet deres retskrav ved uafhængige og upartiske domstole.
Adgangen til  

 domstolene og en retfærdig behandling ved domstolene er en grundlæggende  

 værdi  

 i et demokratisk retssamfund.
Den reelle adgang til domstolene afhænger bl.a.  

 af økonomiske barrierer, herunder retsafgifterne.
Alle skal have mulighed for  

 at få prøvet en sag ved domstolene.
Det skal være muligt for alle at føre en  

 sag uden på forhånd at give fortabt, fordi det som borger er næsten umuligt  

 at  

 føre sag over for hele det offentlige system.
Enhedslisten finder det beklageligt, at et flertal i 1999,  

 som led i finanslovaftalen for 2000 gennemførte drastiske forhøjelser af  

 retsafgifterne udelukkende med et fiskalt formål og uden nærmere overvejelser  

 om konsekvenserne eller om hensynene bag retsafgifterne og helt uden  

 sammenhæng  

 med Retsplejerådets på daværende tidspunkt igangværende arbejde med en  

 generel  

 reform af den civile retspleje.
Forhøjelserne af retsafgifterne blev  

 gennemført  

 af Socialdemokratiet, De Radikale, SF og CD; de øvrige partier (der i dag  

 udgør  

 et flertal i Folketinget) stemte imod.
Midlerne fra de forhøjede retsafgifter  

 (forventet ca. 100 mio. kr. årligt) skulle gå til Måltidets Hus og forsøg med  

 en helhedsskole.
Måltidets Hus er stoppet, og forsøgene med en helhedsskole  

 er  

 afsluttet, så de udgifter, der blev finansieret med de forhøjede  

 retsafgifter,  

 findes ikke længere på finansloven.
 Enhedslisten finder, at det er problematisk at beskatte  

 borgernes udøvelse af deres grundlovssikrede ret til at indbringe  

 forvaltningsmyndigheders afgørelser for domstolene til prøvelse.
 Der er eksempler på, at retsafgiften i førtidspensionssager  

 eller sager om ret til hjemmehjælp beregnes til meget betydelige beløb, som  

 borgeren undertiden slet ikke har mulighed for at betale.
I en sag om Gladsaxe Kommunes nedskæring af hjælp til en  

 handicappet opgjorde retten, at den handicappede førtidspensionist skulle  

 betale 137.000 kr. i retsafgift for at få prøvet, om kommunen havde ret til  

 at  

 skære hans hjælp ned fra 128 timer om ugen til 39,3 timer.
Først da  

 Højesteret  

 skulle tage stilling til, om en så høj retsafgift var i strid med  

 menneskerettighedskonventionen, fik borgeren fri proces.
Mange borgere vil i  

 den situation ikke have ressourcerne til at blive ved med at klage, men vil  

 give op, straks de får den store regning fra retten.
Efter Enhedslistens opfattelse bør domstolenes udøvelse af  

 grundlovsbestemte opgaver i forhold til forvaltningen og lovgivningsmagten  

 ikke  

 være et beskatningsobjekt.
I sager vedrørende prøvelse af  

 forvaltningsafgørelser eller af grundlovsmæssigheden af en lov bør  

 retsafgiften  

 ikke sættes til en fast procentdel af sagsgenstandens værdi uden nogen  

 overgrænse.
I meget store sager kan retsafgiften, som uden overgrænse  

 stiger proportionalt med sagens værdi, ligeledes afholde folk fra at gå til  

 domstolene.
Advokat Havkrog Pedersen giver i Lov & Ret, 2004, nr. 1, side  

 3  

 f., to friske eksempler på de nuværende retsafgifters urimelighed:
   

 	  

    

 Et færøsk selskab  

 måtte betale en retsafgift på 3 pct. af et beregnet beløb på 50 mio. kr. for  

 i  

 Højesteret at få prøvet, om selskabets ydelser til færøske pengeinstitutter  

 var  

 momsfrie.
   

 	  

    

 45 beboelseslejere i  

 en ankesag om en ejendomsejers opfyldelse af tilbudspligten over for  

 beboelseslejerne ved salg skulle betale ca. 9 mio. kr. i retsafgift  

 (sagsgenstanden  den overdragne ejendoms værdi  var ca. 450 mio.  

 kr.).
5. Retsplejerådets betænkning I betænkningen peges mere principielt og overordnet bl.a.  

 på, at det er vigtigt ved udformningen af retsplejereglerne at have følgende  

 forhold for øje:
   

 	  

    

 Domstolene skal være  

 tilgængelige som tvistløsningsorganer.
   

 	  

    

 Tvistløsningen skal  

 være forsvarlig med henblik på materielt rigtige afgørelser.
   

 	  

    

 Tvister for  

 domstolene skal kunne løses inden for rimelig tid.
   

 	  

    

 Omkostningerne skal  

 være acceptable for parterne og samfundet.
Det fremgår af Retsplejerådets betænkning, at høje  

 retsafgifter kan udgøre en menneskerettighedskrænkelse.
Den europæiske  

 menneskerettighedskonventions artikel 6s krav om adgang til domstolene  

 er  

 krænket, hvis en part reelt er afskåret fra at føre retssag, uden at der  

 foreligger tvingende grunde, der kan retfærdiggøre begrænsningen i adgangen  

 til  

 domstolene.
En krænkelse kan for eksempel foreligge, hvis en part ikke har  

 økonomisk mulighed for at betale retsafgiften.
Menneskerettighedsdomstolen  

 har  

 udtalt, at retsafgifter i civile sager ikke i sig selv krænker artikel 6, men  

 at retsafgifternes størrelse vurderet i forhold til sagens konkrete  

 omstændigheder, herunder partens betalingsevne, og det stadium af sagen, hvor  

 retsafgifterne skal betales, er relevante ved afgørelsen af, om artikel 6 er  

 krænket.
Menneskerettighedsdomstolen har i en konkret sag fundet, at artikel  

 6  

 var krænket.
Retsplejerådets betænkning indholder endvidere et afsnit om  

 retstilstanden i andre lande.
Det fremgår bl.a. heraf, at der i Sverige skal  

 betales en ansøgningsafgift på 450 skr. ved anlæg af en civil retssag ved de  

 almindelige domstole.
Herefter er der ikke yderligere afgifter for sagens  

 behandling, heller ikke i tilfælde af anke.
Ved forvaltningsdomstolene skal  

 der  

 slet ikke betales afgift eller gebyr.
Sverige har således i realiteten slet  

 ikke retsafgifter i dansk forstand, da der alene skal betales et mindre  

 gebyr,  

 der er uafhængigt af sagsgenstandens værdi, og som ydermere kun skal betales  

 ved sagens anlæg og ikke i tilfælde af anke.
Retsplejerådet anbefaler for så vidt angår retsafgifterne i  

 civile sager i hovedtræk,   

 	  

    

 at retsafgifterne bør  

 nedsættes i sager om mindre krav, således at retsafgifterne ikke bidrager til  

 at skabe et misforhold mellem det, sagen drejer sig om, og omkostningerne ved  

 at føre sagen ved domstolene.
Retsafgiften i sager med en økonomisk værdi  

 indtil  

 50.000 kr. foreslås fastsat til 500 kr. svarende til den laveste grundafgift  

 i  

 dag   

 	  

    

 at der bør fastsættes  

 et maksimum for, hvor stor retsafgiften kan blive.
Der foreslås et absolut  

 maksimum på 100.000 kr. i formueretlige sager   

 	  

    

 at sammenhængen  

 mellem sagsgenstandens værdi og retsafgiftens størrelse i sager om prøvelse  

 af  

 myndighedsudøvelse bør begrænses i betydelig grad.
Et maksimum på 4.000 kr.  

 foreslås i sager om prøvelse af myndighedsudøvelse   

 	  

    

 at systemet med én  

 afgift for sagens anlæg og én afgift for domsforhandlingen bør videreføres,  

 men  

 at forholdet mellem de to afgifter bør ændres   

 	  

    

 at retsafgifterne i  

 ankesager bør beregnes på samme måde og have samme betalingsprofil som i  

 sager  

 i første instans, men at afgiften i alle ankesager passende kan være 50 pct.  

 højere end i første instans.
Retsplejerådet har udarbejdet et lovudkast, men dette  

 beslutningsforslag binder ikke regeringen og Folketinget til, at lovudkastet  

 skal gennemføres i alle detaljer.
Der kan f.eks. komme relevante indsigelser  

 i  

 høringssvarerne.
Det forslagsstillerne ønsker at sikre med dette  

 beslutningsforslag er at binde regeringen til, at der skal ske en markant  

 sænkning og en omlægning af retsafgifterne fra den 1. januar 2005. De  

 økonomiske konsekvenser af forslaget vil være mindre indtægter til  

 statskassen,  

 formentlig i størrelsesordenen 100 mio. kr.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse og omlægning af retsafgifterne i civile  

 retssager.
(Beslutningsforslag nr.
B 154).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
