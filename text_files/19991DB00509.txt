Betænkning afgivet af Udvalget for  

 Fødevarer, Landbrug og Fiskeri den 26. april 2000 Betænkning over Forslag til folketingsbeslutning om et  

 gensplejsningsfrit landbrug [af Keld Albrechtsen (EL) og Sør  

 en Kolstrup (EL)] Udvalget har behandlet beslutningsforslaget i nogle  

 møder og har herunder stillet spørgsmål til  

 fødevareministeren, som denne har besvaret skriftligt.
 Herefter indstiller et  

flertal (udvalget med undtagelse af Enhedslistens medlem)  

 beslutningsforslaget til forkastelse.
 Et mindretal (Enhedslistens medlem af udvalget)  

 indstiller beslutningsforslaget til vedtagelse uændret.
Mindretallet finder, at det står klart, at ansvaret  

 for, at gensplejsede organismer spreder deres gener, ikke tages af dem, som  

 foretager udsætningen.
Derved er ansvaret for at forsøge at  

 råde bod på skaderne overladt til »de  

 andre«: naturen, økologiske landmænd,  

 andre landmænd, som ikke ønsker gensplejsning på deres  

 marker, samt samfundet.
Landbrugsraadet har meldt ud, at landmænd, der  

 ønsker at udså gensplejsede afgrøder på deres  

 marker, skal udvise »godt landmandskab«, hvilket er et frivilligt princip, som  

 indebærer, at der vil foregå nogenlunde den samme smitte med  

 fremmede gener, som man kender det fra marker med frøavl til  

 udsæd.
Det vil sige, at det er realistisk at forudse 1-2 pct.  

 forurening af f.eks. økologers afgrøder med splejsede gener.  

 Derfor har Henrik Høegh, viceformand for De danske Landboforeninger,  

 på Teknologirådets konference om genmodificerede fødevarer  

 på Christiansborg den 4. april 2000 anbefalet de økologiske  

 landmænd, at de indfører regler om, at der godt må  

 være en vis mængde genmodificerede gener i de økologiske  

 afgrøder.
Det er en klar erkendelse af, at der ikke kan eksistere  

 gensplejset og ikke gensplejset landbrug (og natur) i Danmark samtidig.
 Derfor mener Enhedslisten, at det er regeringens ansvar at  

 sørge for, at der fortsat kan foregå gensplejsningsfrit landbrug  

 i Danmark ved, at regeringen forbeholder sig ret til at afvise  

 udsætning af gensplejsede afgrøder i Danmark, også efter  

 vedtagelsen og implementeringen af Europa-Kommissionens reviderede  

 udsætningsdirektiv 90/220 EØF.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)   Vibeke Peschardt (RV)  

  Keld Albrechtsen (EL)  Christian Mejdahl (V)  

  Kristian Jensen (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
