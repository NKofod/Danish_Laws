- I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken samt i henhold til § 2, stk. 2, i den  

 mellem ministeriet for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
 § 1.  Der kan for nærmere afgrænsede områder indgås  

 aftaler i henhold til tjenestemandslovens § 45 eller i henhold til  

 hovedaftalens § 2, stk. 2, om kombinationsbeskæftigelser efter de i  

 nedenstående bestemmelser anførte retningslinier.
 § 2.  For ansatte i normerede stillinger i staten m.v.  

 kan der i den for stillingen fastsatte arbejdstid indregnes beskæftigelse ved  

 andre statslige, (amts)kommunale og visse private statsstøttede  

 institutioner.
 Stk. 2.  Den i stk. 1 nævnte ordning kan tillige  

 etableres ved opslag, hvori anføres, at stillingsindehaveren skal gøre  

 tjeneste ved 2 (eventuelt flere) institutioner.
§ 3.  Indregning af deltidsbeskæftigelse efter § 2,  

 stk. 1 og 2, vil normalt kun kunne ske inden for rammen af den for stillingen  

 fastsatte arbejdstid.
Ved undervisningsinstitutioner tillægges timer i medfør  

 af en eventuel tilsagnsforpligtelse.
 § 4.  Etablering af den i § 2, stk. 1, nævnte ordning  

 forudsætter, at den anses for forenelig med de tjenstlige forhold på  

 tjenestestedet, og at den pågældende selv ønsker en sådan ordning bragt i  

 anvendelse.
 Stk. 2.  Har en ansat påtaget sig deltidsbeskæftigelse,  

 der falder ind under aftalen, jfr. stk. 1, indgår denne beskæftigelse som en  

 del af tjenestemandsstillingen og medregnes i arbejdstiden, således at den  

 samlede beskæftigelse udfylder rammen efter § 3, stk. 1.
 Stk. 3.  Indregning af deltidsbeskæftigelse sker efter  

 arbejdstimetal.
 Stk. 4.  Indregning af deltidsbeskæftigelse etableres  

 for bestemte perioder - normalt mindst 1 år - ad gangen i henhold til særlig  

 aftale mellem den ansatte og de respektive tjenestesteder.
 Stk. 5.  En ansat oppebærer i forbindelse med indregning  

 af deltidsbeskæftigelse den for stillingen sædvanlige løn incl. faste tillæg.  

 Der kan dog, jfr. § 1, træffes anden aftale om ydelsen af tillæg.
Stk. 6.  Ansættelsesstedet udbetaler løn efter stk. 5  

 inden for den i § 3, stk. 1, fastsatte ramme, der så vidt muligt ikke bør  

 overskrides.
Overskrides rammen undtagelsesvis, yder ansættelsesstedet  

 vederlag for overskydende timer, der udføres for dette, medens vederlag for  

 overskydende timer udført på den institution, hvor den pågældende er  

 deltidsbeskæftiget, ydes af denne.
 Stk. 7.  Ved etablering af kombinationsbeskæftigelse for  

 en ansat fastsættes de konkrete vilkår, der baseres på den i § 1 nævnte  

 aftale om det pågældende område for kombinationsbeskæftigelse, ved drøftelse  

 mellem den ansatte, dennes ansættelsesmyndighed og den institution eller  

 myndighed, ved hvilken virksomheden i henhold til § 2, stk. 1, skal udføres.
 § 5.  Aftale indgået efter § 1 er ikke til hinder for  

 etablering af kombinationsbeskæftigelser uden for aftalens område efter  

 regler herom eller i henhold til særlig hjemmel.
 § 6.  Denne rammeaftale har virkning fra 1. oktober  

 1978 og kan opsiges af hver af aftalens parter med 3 måneders varsel til den  

 1. i en måned, dog tidligst den 1. april 1979.
København, den 7. december 1978 Akademikernes Centralorganisation Finansministeriet P.
M.
V.
E.
B.
