 Baggrund:
 - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovgivningens ikrafttræden.
(Ikraftholdelsesbekendtgørelsen) - Arbejdstilsynets publikation nr. 25 om projektering af erhvervsbyggeri.
Denne At-meddelelse oplyser om krav til håndvaske og brusebade i  

 forbindelse med faste arbejdssteder.
I kommentarer gives vejledning om,  

 hvordan kravene kan opfyldes, og oplysning om arbejdstilsynets administrative  

 praksis.
Nogle virksomheder er ikke omfattet af alle kravene.
Det gælder navnlig  

 landbrug, skovbrug og gartneri samt visse ældre virksomheder.
Håndvaske Der skal være et passende antal håndvaske.
De skal holdes rene.
 Antallet er fastsat til mindst 1 håndvask pr. 3 personer, når der  

 arbejdes med giftige, ætsende eller lignende sundhedsfarlige stoffer, eller  

 når arbejdet er stærkt tilsmudsende.
 Det gælder fx ved arbejde med bly, blyholdig emalje, metallisk kviksølv og  

 arbejde i støberier.
Kommentar: Hvis arbejdet ikke er stærkt tilsmudsende, og der ikke arbejdes  

 med giftige, ætsende eller lignende sundhedsfarlige stoffer, anser  

 arbejdstilsynet følgende antal for tilstrækkeligt: 1 håndvask pr. 5 personer  

 ved industri og håndværk. 1 håndvask pr. 10 personer i butik, kontor og  

 lignende.
Ved opgørelse af antallet medregnes ikke håndvaske i  

 toiletrum.
Håndvaske i uaflåseligt forrum til toilet kan medregnes.
 Der skal være varmt vand,  hvis der arbejdes med sundhedsfarlige  

 stoffer og materialer, eller hvis arbejdet gør det nødvendigt.
Kommentar: Der bør i øvrigt altid være varmt vand til håndvaske.
Efter  

 arbejdstilsynets praksis skal håndvaske normalt hvae rindende vand og direkte  

 afløb.
 Hvor omklædningsrum kræves, skal der være håndvaske i eller ved  

 omklædningsrummene.
Kommentar: Efter arbejdstilsynets praksis skal hver vaskeplads have en  

 bredde af mindst 60 cm.
Afstanden mellem håndvask og modstående væg skal være  

 mindst 1 m.
Afstanden mellem modstående håndvaske og mellem håndvaske og  

 garderobeskabe skal være mindst 1,2 m.
Ved lange rækker af vaske eller skabe  

 bør afstanden være større.
Brusebade Sundhedshensyn eller arbejdets art kan gøre det påkrævet, at der er  

 brusebad med varmt vand.
Det gælder bl.a. ved arbejde - med bly - med epoxy- og polyurethanprodukter - med asbest - i slagteri - i fiskeindustri og ved kloakarbejde og stærkt tilsmudsende arbejde.
 Brusebade skal holdes rene.
Kommentar: Efter arbejdstilsynets praksis stilles følgende krav til  

 brusebade: Hvor bad kræves, skal der være 1 brusebad pr. 10 personer.
Der  

 gælder særlige regler for brusebad ved kloakarbejde.
Baderum skal normalt  

 være indrettet i tilslutning til omklædningsrum.
Em fra badet må ikke kunne  

 trænge ind i omklædningsrummet.
Badning skal kunne ske ugenert for hvert køn  

 for sig.
Det betyder, at der normalt skal indrettes bad og omklædningsrum for  

 hvert køn for sig.
Tidsmæssig forskydning og aflåselige rum er også en  

 mulighed.
Vaske- og baderum skal kunne opvarmes passende.
Der skal være  

 aftræk, og der skal være frisklufttilførsel, normalt ved oplukkeligt vindue.  

 Dagslys er ønskeligt, men kræves ikke . Vaske- og baderum fælles for flere  

 virksomheder tillades i almindelighed ikke.
