 Bekendtgørelse om ændring af bekendtgørelse om godkendelse af nye to- og trehjulede køretøjer m.v.
§ 1 I bekendtgørelse nr. 1267 af 28. august 2020 om godkendelse af nye to- og trehjulede køretøjer m.v. foretages følgende ændringer:
 1. Indledningen affattes således:
»I medfør af § 1 b, stk. 2, § 12 b, stk. 1 og 2, § 12 c, § 13, stk. 6, nr. 1, og § 15 a, i lov om godkendelse og syn af køretøjer, jf. lovbekendtgørelse nr. 959 af 24. september 2012, som ændret ved lov nr. 1063 af 30. juni 2020, fastsættes efter bemyndigelse i henhold til § 5 i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang:« 2. Kapitel 6 ophæves.
 3. I § 12 og § 13, stk. 2, udgår »eller Sikkerhedsstyrelsen«.
 4. I § 14 udgår »og Sikkerhedsstyrelsen«.
 5. § 17, stk. 1, affattes således:
»Med bøde straffes den som overtræder artikel 9, stk. 1 og stk. 7-9, artikel 10-15, artikel 17, artikel 19, artikel 20, stk. 1 og 4, artikel 22, stk. 1-3, artikel 23, stk. 1-3, 7 og 10, artikel 24, stk. 1 og 2, artikel 34, stk. 1, artikel 38, stk. 1-8, artikel 39, artikel 43, artikel 44, stk. 5, artikel 45, stk. 1, artikel 46, stk. 3, artikel 50, stk. 1, artikel 51, stk. 4, artikel 52, stk. 1 og 2, artikel 55, artikel 56, artikel 57, stk. 1-3, 5-7, 10 og 11, eller artikel 59 i forordning 168/2013 eller § 12 i denne bekendtgørelse.« § 2 Bekendtgørelsen træder i kraft den 1. januar 2022.
