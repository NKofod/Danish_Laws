Betænkning afgivet af Udlændinge- og Integrationsudvalget den 23. april 2019 Betænkning over Forslag til lov om ændring af udlændingeloven (Udmøntning af regeringens udspil om styrket rekruttering af udenlandsk arbejdskraft m.v.) [af udlændinge- og integrationsministeren (Inger Støjberg)]:
1. Ændringsforslag Der er stillet 44 ændringsforslag til lovforslaget.
Udlændinge- og integrationsministeren har stillet ændringsforslag nr. 1, 3-21, 23-33 og 36-43, herunder om deling af lovforslaget.
Dansk Folkepartis medlemmer af udvalget har stillet ændringsforslag nr. 2, 22, 34 og 35, herunder om en yderligere deling af lovforslaget.
Enhedslistens medlemmer af udvalget har stillet ændringsforslag nr. 44.
2. Indstillinger Udvalget vil stemme for ændringsforslag nr. 1 og 2 om deling af lovforslaget.
Et mindretal i udvalget (V, LA og KF) indstiller de under A og C nævnte lovforslag til vedtagelse med de af ministeren stillede ændringsforslag.
Mindretallet indstiller det under D nævnte lovforslag til vedtagelse uændret.
Et andet mindretal i udvalget (S) indstiller det under A nævnte lovforslag til forkastelse ved 3. behandling.
Mindretallet vil dog stemme for de af ministeren stillede ændringsforslag.
Mindretallet indstiller det under C nævnte lovforslag til vedtagelse med de af ministeren stillede ændringsforslag.
Mindretallet indstiller det under D nævnte lovforslaf til vedtagelse uændret.
Et tredje mindretal i udvalget (DF) indstiller de under A og C nævnte lovforslag til forkastelse ved 3. behandling.
Mindretallet vil dog stemme for de stillede ændringsforslag.
Mindretallet indstiller det under D nævnte lovforslag til vedtagelse uændret.
Et fjerde mindretal i udvalget (ALT og RV) indstiller de under A og C nævnte lovforslag til vedtagelse med de af ministeren stillede ændringsforslag.
Mindretallet indstiller det under D nævnte lovforslag til vedtagelse med det stillede ændringsforslag.
Et femte mindretal i udvalget (EL) vil redegøre for sin stilling til de under A, C og D nævnte lovforslag ved 3. behandling.
Mindretallet vil stemme for de stillede ændringsforslag.
Et sjette mindretal i udvalget (SF) indstiller det under A nævnte lovforslag til forkastelse ved 3. behandling.
Mindretallet vil dog stemme for de af ministeren stillede ændringsforslag.
Mindretallet indstiller det under C nævnte lovforslag til vedtagelse med de af ministeren stillede ændringsforslag.
Mindretallet indstiller det under D nævnte lovforslag til vedtagelse med det stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialdemokratiet Socialdemokratiets medlemmer af udvalget mener ikke, at Danmark skal åbnes for mere arbejdskraft fra Kina og Indien.
Vi har i dag en beløbsordning, som sikrer, at danske virksomheder kan hente højt specialiseret arbejdskraft til landet, uden at det går ud over almindelige danskeres løn og arbejdsvilkår.
Det eneste krav er, at virksomhederne tilbyder en månedsløn på ca. 30.000 kr. om måneden (ekskl. pension og feriepenge). Det vil regeringen sætte ned til ca. 23.000 kr. om måneden (ekskl. pension og feriepenge). Det vil betyde, at virksomhederne fremover kan importere arbejdskraft til faglærte stillinger som lagerarbejder, buschauffør, truckfører, lastbilchauffør, asfaltarbejder, postbud og kloakarbejder.
Konsekvensen bliver, at selv lønmodtagere med en relativt beskeden løn fremover vil skulle konkurrere med f.eks. kinesere og thailændere om de ledige job.
For Socialdemokratiets medlemmer af udvalget er det afgørende, at vi i stedet bruger de gode tider og den lave ledighed til at få alle med.
Der er stadig over 100.000 ledige herhjemme, og mere end 10.000 unge mangler en praktikplads.
Lad os i stedet bruge kræfterne på at få opkvalificeret vores ufaglærte og sørge for, at de unge kan få en praktikplads og en sikker fremtid.
Danske virksomheder skal selvfølgelig fortsat have nem adgang til højt specialiseret arbejdskraft.
Heldigvis har vi allerede i dag en række velfungerende ordninger for udenlandsk arbejdskraft.
Der har faktisk aldrig været mere udenlandsk arbejdskraft i Danmark end i dag.
Forrige år rundede antallet af udenlandske lønmodtagere for første gang 200.000. Der er i dag 17 millioner arbejdsløse inden for EUs grænser, som virksomhederne frit kan ansætte på danske løn- og arbejdsvilkår.
Læg dertil, at Socialdemokratiet, sidst vi var i regering, gennemførte en række reformer, som bidrager til, at arbejdsstyrken ventes at stige med mere end 100.000 fuldtidspersoner i de kommende år.
Dansk Folkeparti Dansk Folkepartis medlemmer af udvalget kan ikke støtte hovedparten af lovforslaget.
Den 3. oktober 2018 præsenterede regeringen et udspil om styrket rekruttering af udenlandsk arbejdskraft.
DF har fra starten tilkendegivet, at vi gerne diskuterede mindre justeringer, som kunne imødekomme nogle af de ønsker, som regeringen og dele af erhvervslivet havde.
Men DF ser ikke noget behov for generelt at lempe adgangen for udenlandsk arbejdskraft, hvorfor vi sagde nej til at indgå en aftale med regeringen.
Dansk Folkeparti har siden Folketingsvalget i 2015 arbejdet på at gennemføre stramninger over for udenlandsk arbejdskraft, og heldigvis er der vedtaget flere nødvendige stramninger med et flertal uden om regeringen.
Det arbejde ønsker DF at fortsætte, og vi mener derfor, at regeringens lovforslag trækker i den forkerte retning.
DF ønsker yderligere stramninger på det samlede udlændingeområde, herunder over for udenlandsk arbejdskraft.
Det handler bl.a. om at varetage danske lønmodtageres interesser.
Dansk Folkeparti kan ikke støtte det samlede lovforslag, da vi grundlæggende ikke ønsker at øge arbejdsudbuddet ved at øge indvandringen.
DF deler ikke opfattelsen af, at Danmark i alvorlig grad mangler arbejdskraft.
Konkret har de seneste mange års reformer af bl.a. efterløn og pension været med til at øge arbejdsudbuddet, hvilket alt andet lige mindsker behovet for udenlandsk arbejdskraft.
Det er også værd at bemærke, at selv om arbejdsløsheden er lav, er den set med Dansk Folkepartis øjne ikke alarmerende lav, hvilket også kan ses, ved at der ikke er kraftige lønstigninger på det danske arbejdsmarked.
Ved mangel på arbejdskraft burde lønningerne stige, fordi arbejdskraften bliver mere eftertragtet.
Dertil kommer, at hvis arbejdsudbuddet udvides ved øget indvandring, kan det true sammenhængskraften i Danmark.
Det er DF grundlæggende imod.
Dansk Folkeparti har ved flere politiske aftaler medvirket til at skabe bedre vilkår for dansk landbrug og dansk erhvervsliv.
Det arbejde vil vi fortsætte, men vi kan ikke imødekomme ønsket om mere indvandring.
Der er fortsat mange danske ledige, og der er adgang til arbejdskraft fra andre EU-lande.
Udlændinge- og integrationsministeren har over for udvalget bekræftet, at en del af formålet med lovforslaget er at sikre mere udenlandsk sundhedspersonale.
Dansk Folkeparti finder, at for meget udenlandsk sundhedspersonale risikerer at sænke det faglige niveau og potentielt true patientsikkerheden.
DF ønsker i højere grad at uddanne dansk sundhedspersonale.
Dansk Folkeparti kan imidlertid godt støtte de hårdere straffe for brug af illegal arbejdskraft.
DF kan derfor efter opdelingen af lovforslaget stemme for denne del.
Efter 1. behandling er lovforslaget delt.
DF har stillet en række ændringsforslag.
Der henvises til de enkelte ændringsforslag og tilhørende bemærkningerne samt til ordførertalen ved 1. behandling.
4. Ændringsforslag med bemærkninger Ændringsforslag a Ændringsforslag om deling af lovforslaget Af udlændinge- og integrationsministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af udlændingeloven (Ny landespecifik beløbsordning, udvidelse af positivlisten, afskaffelse af kravet om dansk bankkonto, nedsættelse af antallet af ansatte som betingelse for virksomhedscertificering og et ensrettet og lavere selvforsørgelseskrav)« omfattende § 1, nr. 1-4, 7, 9-11, 13, 14, 16, 18-24, 31, 33, 34, 45-47, 49, 50 og 52, § 2 og § 3.
 B. »Forslag til lov om ændring af udlændingeloven (Ændring af fast track-ordningen og certificeringsbetingelserne, ændring af reglerne om indgivelse af ansøgning om opholdstilladelse, forenkling af reglerne for forskere, ph.d.-studerende og etableringskortet, mere enkel ordning for autorisationsophold for læger og tandlæger, ny ordning for autorisationsophold for sygeplejersker, hjælp til arbejdsgivere og skærpet bødeniveau m.v.)« omfattende § 1, nr. 5-8, 12, 15, 17, 18, 23, 25-30, 32, 33, 35-48 og 51-56, § 2 og § 3.
[Forslag om deling af lovforslaget] b Ændringsforslag om deling af det under B nævnte lovforslag Af et mindretal (DF), tiltrådt af udvalget:
 2) Det under B nævnte lovforslag deles i to lovforslag med følgende titler og indhold:
 C. »Forslag til lov om ændring af udlændingeloven. (Ændring af fast track-ordningen og certificeringsbetingelserne, ændring af reglerne om indgivelse af ansøgning om opholdstilladelse, forenkling af reglerne for forskere, ph.d.-studerende og etableringskortet, mere enkel ordning for autorisationsophold for læger og tandlæger, ny ordning for autorisationsophold for sygeplejersker og hjælp til arbejdsgivere m.v.)« omfattende § 1, nr. 5-8, 12, 15, 17, 18, 23, 25-30, 32, 33, 35-48 og 51-53, § 2 og § 3.
 D. »Forslag til lov om ændring af udlændingeloven. (Skærpet bødeniveau)« omfattende § 1, nr. 54-56, § 2, stk. 1, og § 3.
[Forslag om deling af det under B nævnte lovforslag] c Ændringsforslag til det under A nævnte forslag Til § 1 Af udlændinge- og integrationsministeren, tiltrådt af udvalget:
 3) I indledningen ændres »§ 3 i lov nr. 743 af 8. juni 2018 og senest ved § 38 i lov nr. 1711 af 27. december 2018« til: »§ 3 i lov nr. 743 af 8. juni 2018 og § 1 i lov nr. 173 af 27. februar 2019 og senest ved lov nr. 208 af 5. marts 2019«.
[Konsekvensændring som følge af lov nr. 173 af 27. februar 2019 og lov nr. 208 af 5. marts 2019] 4) I det under nr. 3 foreslåede § 9 a, stk. 2, nr. 2, ændres »jf. stk. 23« til: »jf. stk. 21«.
[Konsekvens af ændringsforslag nr. 1] 5) Nr. 7 affattes således:
»7. I § 9 a, stk. 2, nr. 11, litra a, der bliver nr. 12, litra a, ændres »jf. nr. 2« til: »jf. nr. 3«, og i nr. 11, litra b, der bliver nr. 12, litra b, ændres »jf. nr. 3« til: »jf. nr. 4«.« [Konsekvens af ændringsforslag nr. 1] 6) I nr. 16 udgår »der bliver stk. 10, 1. pkt.,«.
[Konsekvens af ændringsforslag nr. 1] 7) Nr. 18 affattes således:
»18. I § 9 a, stk. 10, 1. pkt., ændres »stk. 2, nr. 1 eller 2 eller nr. 11, litra a-c« til: »stk. 2, nr. 1 eller 3 eller nr. 12, litra a-c«.« [Konsekvens af ændringsforslag nr. 1] 8) I nr. 19 udgår »der bliver stk. 12,«.
[Konsekvens af ændringsforslag nr. 1] 9) I nr. 20 udgår »der bliver stk. 13,«.
[Konsekvens af ændringsforslag nr. 1] 10) I nr. 21 udgår »der bliver stk. 13,«, og i det foreslåede § 9 a, stk. 12, 2. pkt., ændres »jf. stk. 23« til: »jf. stk. 21«.
[Konsekvens af ændringsforslag nr. 1] 11) I nr. 22 udgår »der bliver stk. 14 og 15«.
[Konsekvens af ændringsforslag nr. 1] 12) Nr. 23 affattes således:
»23. I § 9 a, stk. 15, nr. 2, ændres »stk. 2, nr. 11« til: »stk. 2, nr. 12«.« [Konsekvens af ændringsforslag nr. 1] 13) I nr. 24 udgår »der bliver stk. 17, nr. 3,«.
[Konsekvens af ændringsforslag nr. 1] 14) I nr. 31 udgår »der bliver stk. 22,«, det foreslåede nye »stk. 23« ændres til: »stk. 21«, og den angivne konsekvens affattes således:
»Stk. 21 og 22 bliver herefter stk. 22 og 23.« [Konsekvens af ændringsforslag nr. 1] 15) I nr. 33 ændres »der bliver stk. 25« til: »der bliver stk. 23«.
[Konsekvens af ændringsforslag nr. 1] 16) Nr. 45 affattes således:
»45. I § 9 m, stk. 1, ændres »nr. 1-11« til: »nr. 1-12«.« [Konsekvens af ændringsforslag nr. 1] 17) Nr. 46 affattes således:
»46. I § 14, stk. 2, 1. pkt., ændres »§ 9 a, stk. 2, nr. 3 og 4 og nr. 11, litra b,« til: »§ 9 a, stk. 2, nr. 4 og 5 og nr. 12, litra b,«.« [Konsekvens af ændringsforslag nr. 1] 18) Nr. 47 affattes således:
»47. I § 17, stk. 5, ændres »§ 9 a, stk. 2, nr. 3 og 11« til: »§ 9 a, stk. 2, nr. 4 og 12«, og »§ 9 a, stk. 2, nr. 11« ændres til: »§ 9 a, stk. 2, nr. 12«.« [Konsekvens af ændringsforslag nr. 1] 19) I den under nr. 52 foreslåede ændring af § 48 h, stk. 2, 1. pkt., ændres »§ 9 a, stk. 2, nr. 11, og stk. 15« til: »§ 9 a, stk. 2, nr. 11, og stk. 14«.
[Konsekvens af ændringsforslag nr. 1] Til § 2 20) Stk. 2, 3. og 4. pkt., udgår.
[Konsekvens af ændringsforslag nr. 1] d Ændringsforslag til det under C nævnte forslag Til § 1 21) I indledningen ændres »§ 3 i lov nr. 743 af 8. juni 2018 og senest ved § 38 i lov nr. 1711 af 27. december 2018« til: »§ 3 i lov nr. 743 af 8. juni 2018 og § 1 i lov nr. 173 af 27. februar 2019 og senest ved lov nr. 208 af 5. marts 2019«.
[Konsekvensændring som følge af lov nr. 173 af 27. februar 2019 og lov nr. 208 af 5. marts 2019] Af et mindretal (DF), tiltrådt af et mindretal (EL):
 22) Før nr. 5 indsættes som nyt nummer:
»01. I § 9 a, stk. 2, nr. 2, udgår », som udbetales til en dansk bankkonto«.« [Konsekvensrettelse som følge af ændringsforslag nr. 34] Af udlændinge- og integrationsministeren, tiltrådt af udvalget:
 23) I nr. 5 udgår »der bliver nr. 7,«, og det affattede nummer betegnes nr. 6.
[Konsekvens af deling af det under B nævnte lovforslag] 24) I nr. 6 udgår »der bliver nr. 11,«.
[Konsekvens af deling af det under B nævnte lovforslag] 25) Nr. 7 affattes således:
»7. I § 9 a, stk. 2, nr. 11, ændres »stk. 16« til: »stk. 17«.« [Konsekvens af deling af det under B nævnte lovforslag] 26) I nr. 8 udgår »der bliver nr. 12, litra d,«.
[Konsekvens af deling af det under B nævnte lovforslag] 27) I det under nr. 15 foreslåede § 9 a, stk. 9, ændres »stk. 2, nr. 1-3, 5-9 og 12« til: »stk. 2, nr. 2«.
[Forslaget om mere fleksible regler for arbejdstid (ansættelse minimum 30 timer om ugen) ændres, så forslaget kun omhandler beløbsordningen] 28) I det under nr. 17 foreslåede § 9 a, stk. 9, 3. pkt., der bliver stk. 10, 3. pkt., ændres »§ 9 a, stk. 2, nr. 10« til: »§ 9 a, stk. 2, nr. 9«.
[Konsekvens af deling af det under B nævnte lovforslag] 29) Nr. 18 affattes således:
»18. I § 9 a, stk. 10, 2. pkt., der bliver stk. 11, 2. pkt., ændres »Stk. 4 og 9« til: »Stk. 4 og 10«.« [Konsekvens af deling af det under B nævnte lovforslag] 30) Nr. 23 affattes således:
»23. I § 9 a, stk. 15, der bliver stk. 16, ændres »stk. 16« til: »stk. 17«.« [Konsekvens af deling af det under B nævnte lovforslag] 31) I nr. 26 affattes den angivne konsekvens således:
»Stk. 17-22 bliver herefter stk. 19-24.« [Konsekvens af deling af det under B nævnte lovforslag] 32) I nr. 32 ændres »der bliver stk. 24« til: »der bliver stk. 23«.
[Konsekvens af deling af det under B nævnte lovforslag] 33) Nr. 33 affattes således:
 »33. I § 9 a, stk. 22, der bliver stk. 24, indsættes som 2. pkt.:
»Det regulerede beløb afrundes til det nærmeste beløb, som er deleligt med 1.000.«« [Konsekvens af deling af det under B nævnte lovforslag] Af et mindretal (DF), tiltrådt af et mindretal (EL):
 34) I § 9 a indsættes efter stk. 22, der bliver stk. 24, som nyt stykke:
»Stk. 01. Opholdstilladelse til en udlænding efter stk. 2, nr. 1-3, 5 og 8 og nr. 11, litra a og b, skal betinges af, at løn udbetales til en bankkonto i Danmark.« [Udvidelse af kravet om, at løn skal udbetales til en dansk bankkonto] 35) I § 9 a indsættes efter stk. 22, der bliver stk. 24, som nyt stykke:
»Stk. 02. Opholdstilladelse efter stk. 2, nr. 2, skal betinges af, at den ansættende virksomhed dokumenterer, at der ikke er tilgængelig arbejdskraft med opholdstilladelse i Danmark, som på kvalificeret vis vil kunne varetage det pågældende arbejde.« [Dokumentation af forsøg på rekruttering i Danmark] Af udlændinge- og integrationsministeren, tiltrådt af udvalget:
 36) I det under nr. 39 forslåede § 9 i, stk. 3, 2. pkt., ændres »og« til: »samt«.
[Fastholdelse af det gældende selvforsørgelseskrav for autorisationsophold] 37) I det under nr. 44 foreslåede § 9 i, stk. 11, ændres to steder »§ 9 a, stk. 2, nr. 10« til: »§ 9 a, stk. 2, nr. 9«.
[Konsekvens af deling af det under B nævnte lovforslag] 38) Nr. 45 affattes således:
»45. I § 9 m, stk. 1, ændres »stk. 3 eller 10« til: »stk. 3 eller 11«.« [Konsekvens af deling af det under B nævnte lovforslag] 39) Nr. 46 affattes således:
»46. I § 14, stk. 2, 1. pkt., ændres »§ 9 a, stk. 2, nr. 3 og 4« til: »§ 9 a, stk. 2, nr. 3 og 4, nr. 6, litra a og b,«.« [Konsekvens af deling af det under B nævnte lovforslag] 40) Nr. 47 affattes således:
»47. I § 17, stk. 5, ændres »og § 9 m, stk. 1, hvis udlændingen har familiemæssig tilknytning til en udlænding med opholdstilladelse efter § 9 a, stk. 2, nr. 11« til: »§ 9 m, stk. 1, hvis udlændingen har familiemæssig tilknytning til en udlænding med opholdstilladelse efter § 9 a, stk. 2, nr. 3 og 11, og § 9 n, stk. 1, hvis udlændingen har familiemæssig tilknytning til en udlænding med opholdstilladelse efter § 9 i, stk. 2«.« [Konsekvens af deling af det under B nævnte lovforslag] 41) I det under nr. 51 foreslåede § 44 a, stk. 13, ændres »Statsforvaltningen« til: »Styrelsen for International Rekruttering og Integration«, og i det foreslåede § 44 a, stk. 14, ændres »Udlændingestyrelsen, Styrelsen for International Rekruttering og Integration og Statsforvaltningen« til: »Udlændingestyrelsen og Styrelsen for International Rekruttering«.
[Konsekvensændring, som følge af at Styrelsen for International Rekruttering og Integration som følge af nedlæggelsen af Statsforvaltningen pr. 1. april 2019 overtager visse dele af Statsforvaltningens opgaver, jf. lov nr. 173 af 27. februar 2019] 42) Nr. 52 affattes således:
»52. I § 48 h, stk. 2, 1. pkt., ændres »stk. 14« til: »stk. 15«.« [Konsekvens af deling af det under B nævnte lovforslag] Til § 2 43) Stk. 2 udgår.
[Konsekvens af ændringsforslag nr. 35] e Ændringsforslag til det under D nævnte lovforslag Til § 1 Af et mindretal (EL), tiltrådt af et mindretal (ALT, RV og SF):
 44) Nr. 55 og 56 udgår.
[Fastholdelse af forskellen på ulovligt ophold og ulovligt arbejde] Bemærkninger Til nr. 1 Det foreslås at dele lovforslaget op i to lovforslag (A og B).
Det foreslås, at de elementer fra lovforslaget, der omhandler forslaget om en ny landespecifik beløbsordning, forslaget om udvidelse af positivlisten og forslaget om afskaffelse af kravet om dansk bankkonto, udskilles til lovforslaget under A.
Det foreslås endvidere, at forslaget om at nedsætte antallet af ansatte som betingelse for virksomhedscertificering fra 20 til 5 ansatte og forslaget om et ensrettet og lavere selvforsørgelseskrav udskilles til lovforslaget under A.
Herudover foreslås det, at de elementer fra lovforslaget, der i øvrigt omhandler betingelserne for virksomhedscertificering, samt forslagene om ændring af fast track-ordningen, om ændring af reglerne om indgivelse af ansøgning om opholdstilladelse, om forenkling af reglerne for forskere, ph.d.-studerende og etableringskortet, om afrunding af beløbsordningens mindstebeløb, om en mere enkel ordning for autorisationsophold for læger og tandlæger, om en ny ordning for autorisationsophold for sygeplejersker, om hjælp til arbejdsgivere, om skærpet bødeniveau og om en mere fleksibel adgang til at udføre bibeskæftigelse for visse udlændinge med særlige individuelle kvalifikationer udskilles til lovforslaget under B.
Endelig foreslås det, at forslaget om mere fleksible regler for arbejdstid udskilles til lovforslaget under B, dog således at det kun kommer til at omfatte udlændinge med opholdstilladelse efter beløbsordningen.
Der henvises til bemærkningerne til nr. 25.
Til nr. 2 Ændringsforslaget indebærer en yderligere opdeling af det under ændringsforslag nr. 1 nævnte lovforslag B, der opstår ved den af udlændinge- og integrationsministeren foreslåede deling af lovforslaget i to dele.
 Ændringsforslaget betyder, at lovforslag B opdeles i to dele med det formål, at der kan ske en selvstændig afstemning om forslaget om at skærpe bødestraffen for ulovligt ophold og ulovligt arbejde.
Til nr. 3 Forslaget er en konsekvens af vedtagelsen af lovforslag nr.
L 118 af 28. november 2018 om forslag til lov om ændring af udlændingeloven og lov om dansk indfødsret (Ændring af reglerne om anbringelse af uledsagede mindreårige udlændinge, justering af klageadgang i sager om frihedsberøvelse, præcisering af reglerne vedrørende politiets visitation af udlændinge ved udsendelse, kompetenceændringer som følge af nedlæggelse af Statsforvaltningen m.v.) og vedtagelsen af lovforslag nr.
L 133 af 19. december 2018 om forslag til lov om ændring af udlændingeloven (Fuld brugerbetaling for danskundervisning under au pair-ordningen). Lovforslagene blev vedtaget henholdsvis den 21. og 28. februar 2019 som lov nr. 173 af 27. februar 2019 og lov nr. 208 af 5. marts 2019.
Til nr. 4-20 Konsekvensændringer som følge af delingen af lovforslaget.
Til nr. 21 Forslaget er en konsekvens af vedtagelsen af lovforslag nr.
L 118 af 28. november 2018 om forslag til lov om ændring af udlændingeloven og lov om dansk indfødsret (Ændring af reglerne om anbringelse af uledsagede mindreårige udlændinge, justering af klageadgang i sager om frihedsberøvelse, præcisering af reglerne vedrørende politiets visitation af udlændinge ved udsendelse, kompetenceændringer som følge af nedlæggelse af Statsforvaltningen m.v.) og vedtagelsen af lovforslag nr.
L 133 af 19. december 2018 om forslag til lov om ændring af udlændingeloven (Fuld brugerbetaling for danskundervisning under au pair-ordningen). Lovforslagene blev vedtaget henholdsvis den 21. og 28. februar 2019 som lov nr. 173 af 27. februar 2019 og lov nr. 208 af 5. marts 2019.
Til nr. 22 Konsekvensrettelse som følge af ændringsforslag nr. 34, hvorefter kravet om dansk bankkonto udvides til at gælde flere typer af opholdstilladelse end beløbsordningen og derfor fremgår af et nyt selvstændigt stykke.
Til nr. 23-26 Konsekvensændringer som følge af delingen af lovforslaget.
Til nr. 27 Med § 1, nr. 15, i lovforslag nr.
L 151 foreslås mere fleksible regler for arbejdstid, så det fremover bliver muligt at få opholds- og arbejdstilladelse med henblik på beskæftigelse på baggrund af ansættelse minimum 30 timer om ugen.
Ændringsforslaget er en konsekvens af delingen af lovforslaget.
Herudover foreslås det med ændringsforslaget, at forslaget om mere fleksible regler for arbejdstid begrænses således, at det kun kommer til at omfatte udlændinge med opholdstilladelse efter beløbsordningen.
Til nr. 28-33 Konsekvensændringer som følge af delingen af lovforslaget.
Til nr. 34 Det foreslås, at kravet om, at løn skal udbetales til en dansk bankkonto, udvides, så det ikke blot gælder beløbsordningen.
Det foreslås således at indføre et nyt stk. i § 9 a, som medfører, at opholdstilladelse efter § 9 a, stk. 2, nr. 1-3, 5, 8 og 9, og nr. 11 litra a og b, alle betinges af, at lønnen udbetales til en bankkonto i en bank, der driver lovlig bankvirksomhed i Danmark.
Det nye krav vil indebære, at al udbetaling af lønkroner skal ske til en dansk bankkonto.
Forslaget medfører også en skærpelse af kravene under beløbsordningen, hvor det hidtil blot var mindstebeløbet, som fremgår af § 9 a, stk. 2, nr. 2, som skulle udbetales til en dansk bankkonto.
For så vidt angår beløbsordningen i § 9 a, stk. 2, nr. 2, gælder det fortsat, at der ved opgørelsen af den årlige aflønning kun kan indgå aflønning, som reelt udgør likvide midler.
I mindstebeløbet kan således ikke medregnes værdien af f.eks. kost, logi, diæter, fri bil, fri telefoni, internet, naturalier, abonnementer eller andre ydelser, som tilbydes den ansatte af arbejdsgiveren.
Kravet om udbetaling af lønnen ved bankoverførsel medfører desuden, at mindstebeløbet ikke kan udbetales i kontanter, da der kan være en større risiko ved udbetaling af løn i kontante penge.
Indbetalinger til arbejdsmarkedspensioner medregnes ved opgørelse af mindstebeløbet i udlændingelovens § 9 a, stk. 2, nr. 2, herunder både den del af pensionsbidraget, der betales af arbejdsgiveren, og den del, der betales af lønmodtageren.
Feriepenge, der bliver optjent i et ferieår med udbetaling i det følgende år, indgår ikke i den årlige aflønning.
Arbejdsgivere vil fortsat kunne give andre personalegoder i tillæg til mindstebeløbet, eksempelvis kost, logi m.v.
Arbejdsgivere vil imidlertid ikke længere kunne udbetale den andel af lønnen, som overstiger mindstebeløbet, i et andet land.
Til nr. 35 Det er forslagsstillernes opfattelse, at beløbsordningen skal anvendes til at give opholdstilladelse til udenlandsk arbejdskraft, som reelt mangler i Danmark.
Der bør således indføres et krav i beløbsordningen om, at en virksomhed, som ansætter en udlænding med opholdstilladelse efter beløbsordningen, dokumenterer, at det ikke har været muligt at ansætte en person i den pågældende stilling, som på kvalificeret vis vil kunne varetage det pågældende arbejde, og som har lov til at opholde sig i Danmark.
Den ansættende virksomhed skal således dokumentere, at der forgæves er foretaget en reel søgning efter kvalificeret arbejdskraft, som kan varetage den konkrete stilling, som udlændingen, der søger om opholdstilladelse efter beløbsordningen, skal varetage.
En virksomhed kan for eksempel opfylde dokumentationskravet ved at vise, at der har været søgt efter den pågældende arbejdskraft blandt personer med opholdstilladelse i Danmark ved at udsende jobopslag på relevante hjemmesider såsom virksomhedens egen hjemmeside, det offentliges jobportal (Jobnet) eller gennem organisationer, som er medlemmer af det regionale arbejdsmarkedsråd.
Hvis virksomheden på anden vis kan dokumentere, at der forgæves er foretaget en reel søgning efter kvalificeret arbejdskraft blandt personer med opholdstilladelse i Danmark, kan dette også opfylde kravet.
Ved vurderingen af, om der er foretaget en reel søgning efter kvalificeret arbejdskraft, skal der bl.a. ske en vurdering af, om jobprofilen har et realistisk indhold og realistiske forudsætninger, om et eller flere jobopslag har været offentligt tilgængelige, om der har været en passende ansøgningsfrist, og om stillingens løn- og ansættelsesvilkår svarer til lignende stillinger.
Hvis der har været kvalificerede kandidater til en stilling, som den ansættende virksomhed har undladt at ansætte, kan en udlænding ikke tildeles opholdstilladelse efter beløbsordningen med henblik på at varetage den pågældende stilling.
Til nr. 36 Med den foreslåede bestemmelse i § 9 i, stk. 3, 1. pkt., foreslås det, at der efter ansøgning skal kunne gives opholdstilladelse til en udlænding med henblik på at opnå autorisation som læge, tandlæge eller sygeplejerske i Danmark, hvis Styrelsen for Patientsikkerhed forinden har vurderet, at udlændingens grunduddannelse er egnet til, at udlændingen kan gennemføre den nødvendige faglige afprøvning og sproglige opkvalificering med henblik på at opnå dansk autorisation som læge, tandlæge eller sygeplejerske.
 Med den foreslåede bestemmelse i § 9 i, stk. 3, 2. pkt., foreslås det, at opholdstilladelse til udlændinge med henblik på opnåelse af autorisation som læge, tandlæge eller sygeplejerske skal betinges af, at udlændingens forsørgelse og forsørgelsen af personer, der meddeles opholdstilladelse som følge af familiemæssig tilknytning til udlændingen, skal være sikret gennem egne midler.
 Kravet opfyldes ved, at ansøger skal dokumentere at have midler til rådighed svarende til de tidligere starthjælpssatser fra 2012 i et år (svarende til 79.920 kr., hvis ansøger er fyldt 25 år og ikke har medfølgende familie med).
Til nr. 37-40 Konsekvensændringer som følge af delingen af lovforslaget.
Til nr. 41 Konsekvensændring som følge af, at Styrelsen for International Rekruttering og Integration som følge af nedlæggelsen af Statsforvaltningen pr. 1. april 2019 overtage visse dele af Statsforvaltningens opgaver, jf. lov nr. 173 af 27. februar 2019.
Til nr. 42 Konsekvensændring som følge af delingen af lovforslaget.
Til nr. 43 Konsekvensændring som følge af fastholdelsen af det eksisterende selvforsørgelseskrav jf. ændringsforslag nr. 36.
Til nr. 44 EL mener, det er rimeligt at skærpe straffen over for personer, der forsætligt og for egen vindings skyld beskæftiger en udlænding uden arbejdstilladelse.
Det er i overensstemmelse med hensigten om, at udenlandske arbejdere ikke skal udnyttes til at undergrave løn- og ansættelsesvilkår i Danmark.
EL er derfor indstillet på, at bødestraffen hæves for personer, der bidrager her til.
EL kan derfor tilslutte sig de i lovforslaget og bemærkningerne foreslåede skærpelser, herunder bemærkningerne om, at der som udgangspunkt nedlægges påstand om en bøde på 2.500 kr., stigende med 750 kr. ud over den første måned, maksimalt 7.000 kr., for den, der forsætligt bistår en udlænding med at arbejde her i landet uden fornøden tilladelse ved at stille husrum eller transportmidler til rådighed for den pågældende.
Af samme grund støtter EL forslaget om at der i § 59 stk. 6 indsættes »eller ved grov uagtsomhed«.
EL ser imidlertid ingen grund til at hæve bødestraffen i forhold til personer, der alene bistår en udlænding med ophold.
Med ændringsforslaget foreslås det derfor at fastholde de nuværende bødeniveauer i forhold til ophold, men at hæve bødeniveauet for personer, der bistår med udlændinges beskæftigelse uden tilladelse.
Det er derfor nødvendigt at lade de to numre udgå, så der fortsat skelnes mellem de to forhold.
5. Udvalgsarbejdet Lovforslaget blev fremsat den 6. februar 2019 og var til 1. behandling den 21. februar 2019. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 4 møder.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 10. december 2018 dette udkast til udvalget, jf.
UUI alm. del  bilag 68. Den 6. februar 2019 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 14 bilag på lovforslaget.
Skriftlige henvendelser Udvalget har under udvalgsarbejdet modtaget 2 skriftlige henvendelser om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 19 spørgsmål til udlændinge- og integrationsministeren og 2 spørgsmål til beskæftigelsesministeren til skriftlig besvarelse, som ministrene har besvaret.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod (DF) Pernille Bendixen (DF) Mads Fuglede (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Carsten Kissmeyer (V) Laura Lindahl (LA) Joachim B.
Olsen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Søren Søndergaard (EL) Carolina Magdalene Maier (ALT) Julius Graakjær Grantzau (ALT) Andreas Steenberg (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
