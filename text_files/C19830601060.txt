 Direktoratet for statens indkøb, der er oprettet i henhold til  

 administrationsdepartementets cirkulære af 25. marts 1977, skal medvirke til,  

 at statens indkøb foretages på et forretningsmæssigt grundlag, og at  

 statsinstitutionerne foretager deres indkøb så økonomisk fordelagtigt som  

 muligt.
Formålet med denne vejledning er at forbedre rengøringsarbejdets  

 tilrettelæggelse og gennemførelse i de institutioner, der vælger at lade  

 rengøringen udføre af rengøringsselskaber.
Institutioner, der lader  

 rengøringen foretage af eget personale, bør dog være opmærksom på de områder  

 i vejledningen, som naturligt lader sig indpasse ved rengøringens udførelse.
 For så vidt angår de mere almindelige indkøbsmæssige aspekter henvises til  

 »Statens indkøbsvejledning«.
 Vejledningen er udarbejdet i nært samarbejde med Teknologisk Institut, og  

 den erstatter »Statens udbudsbetingelser for rengøringsarbejder,  

 1951«.
1. INDLEDNING Denne vejledning henvender sig til statens institutioner (1).  

 Bestemmelserne i vejledningen bør følges, medmindre særlige omstændigheder  

 begrunder fravigelser.
 Vejledningens bestemmelser er udformet generelt, og de enkelte  

 institutioner bør derfor vurdere, om der er særlige forhold, som bør  

 iagttages i forbindelse med rengøringsarbejdet.
Vejledningen tager sigte på rengøringsarbejder, der omfatter mere end  

 1.000 m(2). Hvor rengøringsarbejdet er af mindre omfang, bør institutionerne  

 vælge de dele af vejledningens bestemmelser og de blanketter, det er  

 hensigtsmæssigt at benytte i den aktuelle situation.
Uanset  

 rengøringsarbejdets omfang bør institutionerne altid benytte  

 standardkontrakten og udarbejde et referenceprogram og en kategorioversigt.
 De blanketter, der er nævnt i de følgende afsnit, er optrykt i halv  

 størrelse på de sidste sider i vejledningen, og på flere af dem er der givet  

 en vejledning i brugen af den pågældende blanket.
 Institutionerne, bør være opmærksomme på gældende lovgivning samt  

 cirkulærer, vejledninger og lignende vedrørende indkøb.
Hvor en institution overlader indgåelse af rengøringskontrakter til andre  

 - eksempelvis til rådgivende firmaer - påhviler det institutionen at sørge  

 for, at bestemmelserne i denne vejledning følges.
I sådanne tilfælde påhviler  

 det endvidere institutionen at henlede opmærksomheden på gældende lovgivning,  

 cirkulærer, statens indkøbsvejledning og andre vejledninger, samt  

 institutionens eventuelle egne supplerende bestemmelser.
 Institutionerne opfordres til at rette henvendelse til direktoratet, hvis  

 der opstår tvivl med hensyn til forståelsen af vejledningen.
2. INDHENTNING AF TILBUD 2.1 Generelt Tilbud på rengøring bør indhentes ved direkte forespørgsel, jf.  

 »»Statens indkøbsvejledning«».
Der bør indhentes tilbud  

 fra et passende antal rengøringsselskaber, afhængig af det pågældende  

 rengøringsarbejdes omfang og tidligere erfaringer.
 Institutionerne bør ved enslydende skrivelser, som afsendes samtidig, give  

 tilbudsgiverne oplysninger om, hvilke rengøringsopgaver, der ønskes udført,  

 samt hvor hyppigt og hvor grundigt arbejdet skal udføres.
 Det bør fremgå af udbudsskrivelsen, at  

 »Rengøringskontrakt«», blanket ST 15, skal anvendes ved  

 indgåelse af aftalen.
 Sammen med udbudsskrivelsen bør følgende materiale sendes til  

 tilbudsgiverne:
- Plantegninger (f.eks. i mål 1:100 eller 1:200) for hver etage i  

 de bygninger, rengøringsarbejdet skal omfatte.
Hvor det ikke er muligt at  

 give tilbudsgiverne en plantegning, bør der udleveres en anden egnet  

 beskrivelse med angivelse af nettoarealet.
 - Lokalefortegnelse, der refererer til ovennævnte plantegninger,  

 hvori de enkelte lokaler er beskrevet med angivelse af lokalenummer,  

 lokalekategori (undervisningslokale, kontor, køkken osv.), tillige med  

 eventuel anden detaljeret beskrivelse af de pågældende lokaler, f.eks. om  

 møblering.
 Ud over plantegninger og lokalefortegnelse bør udbudsskrivelsen vedlægges  

 referenceprogram, specialprogrammer og andre beskrivelser, som senere skal  

 indgå i rengøringsaftalen - jf. standardkontraktens § 6.
2.2 Daglige rengøringsarbejder Som beskrivelse af, hvordan det daglige rengøringsarbejde skal udføres,  

 anvendes referenceprogrammerne ST 18, 20 eller 22 og kategoriskemaerne ST 19,  

 21 eller 23. Typen af referenceprogram og kategoriskema er  

 afhængig af institutionens bygningskarakter (administrationsbygninger,  

 undervisningsbygninger, specielle lokaler osv.).
I tilfælde af særlige behov kan institutionen selv konstruere et  

rengøringsprogram.
Hertil anvendes de uudfyldte referenceprogrammer ST  

 18a, 20a eller 22a.
Uanset hvilket referenceprogram institutionen vælger, bør det meddeles  

 tilbudsgiverne i udbudsskrivelsen, at der skal afgives tilbud i  

 overensstemmelse med det program, der er vedlagt udbudsmaterialet.
Der kan  

 derudover gives tilbudsgiverne adgang til at afgive et alternativt  

 tilbud med samme gyldighed som udbudsmaterialets program.  

 Forudsætningerne herfor er, at - det alternative tilbud på programmeret rengøring er baseret på en  

 programbeskrivelse i blanket ST 18a, 20a, eller 22a, således at de tilbudte  

 arbejder kan sammenlignes, - det alternative tilbud, baseret på såkaldte niveausystemer (f.eks.  

 KEB-systemet), indeholder en programbeskrivelse for det daglige og det  

 kortperiodiske arbejdes omfang hver for sig - foruden niveau- og  

 profilskemaer.
De forventede hyppighedsangivelser skal af tilbudsgiverne  

 angives på blanket ST 1Sa, 20a eller 22a.
2.3 Særlige opgaver Ønsker institutionen andre arbejder udført ud over det daglige  

 rengøringsarbejde, skal dette anføres i udbudsskrivelsen, og tilbudsgiverne  

 bør anmodes om at oplyse prisen for disse arbejder særskilt.
Hertil kan  

 anvendes »Skema for specielle rengøringsarbejder« blanket ST 17,  

 hvor de ønskede specialarbejder anføres med lokalekategori og -nummer samt  

 hyppighed for arbejdets udførelse.
Skemaet anvendes også som  

 beskrivelsesgrundlag ved særlig tilbudsindhentning om specialrengøring,  

 hovedrengøring, rengøring i forbindelse med om- eller tilbygninger og  

 lignende.
I forbindelse med det daglige rengøringsarbejde vil der normalt også  

 skulle udføres andre opgaver som fordeling af håndklæder, toiletpapir,  

 håndsæbe, plastposer, affaldssække og lignende.
Sådanne arbejder skal  

 ligeledes anføres i udbudsskrivelsen, og tilbudsgiverne bør anmodes om at  

 oplyse prisen herfor i tilbudet som en særskilt ydelse.
Anskaffelsen af de  

 nævmte varer bør institutionen normalt selv sørge for gennem statens  

 centrale indkøbsordninger.
 Pletrensning vil normalt indgå i den daglige rengøringsprocedure,  

 men hvis institutionen ønsker, at pletrensning skal indgå som en særskilt  

 ydelse, skal det nævnes i skrivelsen.
Hvor en rengøringsaftale også skal omfatte opgaver som f.eks. rensning  

 af gardiner og gulvbelægninger samt vinduespolering, bør dette  

 altid indgå i aftalen som en særskilt ydelse.
Følgende vejledende hyppigheder  

 er erfaringstal fra statsinstitutioner:
 - gardinvask eller gardinrensning udføres efter behov, dog  

 erfaringsmæssigt fra een gang årligt til een gang hvert 3. år.
 - fuldrensning af faste tekstile gulvbelægninger udføres efter  

 behov, dog erfaringsmæssigt fra een gang åriigt til een gang hvert 5.10. år.
Rensning og delrensning af trafikerede områder med tekstile  

 gulvbelægninger - såsom indgangspartier og ekspeditionslokaler - bør udføres  

 efter behov.
Erfaringsmæssigt omfattes 1-5pct. af det samlede areal af  

 sådanne ekstraarbejder.
Hvor vinduespolering indgår i aftalen, bør vinduestype(r), placering og  

 hyppighed for udvendig og indvendig polering angives i udbudsskrivelsen.
Ved  

 2-siders glas bør vinduespolering normalt foretages 3-4 gange pr. år, og ved  

 4-siders glas bør mellempolering endvidere foretages 1-2 gange pr. år.
 Nedtagning, vask og opsætning af persienner bør udføres efter  

 behov.
Hovedrengøringsarbejder efter specificeret plan bør ligeledes  

 udføres efter behov og i henhold til institutionens vedligeholdelsesplan.
Den  

 årlige udgift for hovedrengøringsarbejder udgør erfaringsmæssigt 1-8pct. af  

 den årlige udgift til daglig rengøring.
 Andre vedligeholdelsesprægede arbejder, f.eks. afvaskning af vægge og  

 vinduespartier, anbefales udført efter særskilt vedligeholdelsesplan.
2.4 Oplysning om institutionensarbejdstid Institutionen bør i udbudsskrivelsen give oplysning om:
- institutionens arbejdsår (angivet i antal arbejdsdage pr. år), - institutionens arbejdsuge (angivet i antal arbejdsdage pr. uge), - de tidsrum på dagen, hvor rengøringsarbejdet kan udføres (bør anføres så  

 fleksibelt som muligt), - ferieperiodens indflydelse på institutionens brug af lokalerne (evt.  

 lukning), - eventuelle perioder med øget eller reduceret lokaleaktivitet, f.eks.  

 aftenskoleundervisning, eksamensperioder etc.
 Til beskrivelse herafanvendes erindringsoversigt ST 24 eller ST 25.
2.5 Vurdering af bygninger Hvis institutionen omfatter flere bygninger, der er forskellige med hensyn  

 til alder, indretning og tilgængelighed for rengøringsarbejdets udførelse,  

 bør der foretages en beskrivelse af hver enkelt bygning ved anvendelse af  

 »Skema til vurdering af bygningsegenskaber i relation til  

 rengøring«, blanket ST 16.
 Disse beskrivelser anvendes internt af institutionen til vurdering  

 afforskelle mellem tilbudspriserne for de enkelte bygninger.
 Blanket ST 16 kan også i uudfyldt stand vedlægges udbudsmaterialet til  

 brug for tilbudsgiverne, når der ønskes oplysning om årsagerne til forskellig  

 prisberegning for de bygninger, der omfattes aftilbudet.
2.6 Besigtigelse af lokaler Der bør normalt gives tilbudsgiverne adgang til at besigtige de arealer,  

 som rengøringsaftalen skal omfatte.
Institutionen bør forlange, at rengøringsselskaberne i tilbudet anfører  

 nettoarealet ud for hvert lokale efter egne opmålinger og gennemgang af  

 lokalerne.
Derved opnår institutionen, at tilbudsgiverne har vurderet hvert  

 lokale, og at arealerne senere kan samles på skemaerne ST 19, 21 eller 22.
2.7 Specifikation af priser Institutionen skal i udbudsskrivelsen anmode tilbudsgiverne om at angive  

 priserne for de tilbudte rengøringsarbejder i kroner (eksklusive moms) pr.  

 måned eller pr. gang, jf. kontraktens § 3.
 I udbudsskrivelsen skal tilbudsgiveren endvidere anmodes om at oplyse,  

 hvor stor en del af de tilbudte priser, der ønskes reguleret i takt med  

 ændringer i direkte og indirekte lønudgifter til rengøringspersonalet, jf.  

 standardkontraktens § 4.
 De tilbudte priser bør dække samtlige omkostninger, der er forbundet med  

 arbejdet.
 Endelig skal tilbudsgiverne opfordres til at oplyse de maksimale beløb,  

 som de gennem deres forsikringsselskab hæfter for ved eventuelle  

skader, samt det pristal, som ligger til grund for reguleringen  

 af de tilbudte erstatningsbeløb, jf. standardkontraktens § 5.
2.8 Tilbudsfrist Der bør normalt gives rengøringsselskaberne 2-3 uger til at udarbejde  

 tilbudet.
Dertil skal lægges en periode af tilsvarende længde til  

 institutionens vurdering af tilbudene og til eventuelle forhandlinger og  

 kontraktafslutning.
 Rengøringsarbejdet vil således normalt kunne påbegyndes 2-3 måneder efter,  

 at udbudsskrivelsen er afsendt, idet selskabet bør have ca. 1 måned fra  

 aftalens indgåelse til de nødvendige forberedelser.
3. INDGÅELSE AF RENGØRINGSAFTALEN Når tilbudene fra rengøringsselskaberne er modtaget, foretages en  

 sammenligning, således at institutionen kan danne sig et billede af  

 tilbudenes fordelagtighed.
 Institutionerne bør vælge det tilbud, som alle forhold taget i betragtning  

 er det mest fordelagtige, og ikke alene basere deres valg på de tilbudte  

 priser.
 På baggrund af tilbudssammenligningen og efter eventuelle forhandlinger  

 med en eller flere af tilbudsgiverne udarbejder institutionen et  

kontraktforslag på blanket ST 15 (standardkontrakten).
Kontraktforslaget skal ud over de individuelle betingelser i §§ 1-5  

 indeholde et komplet bilagsmateriale.
Hvert enkelt bilag skal fremgå  

 af kontraktens § 6, således at bilagsmaterialet bliver en del af kontrakten.
Kontraktforslaget sendes i 3 eksemplarer til rengøringsselskabet, som  

 anmodes om at underskrive og returnere 2 eksemplarer til institutionen.
Både  

 standardkontrakten og hvert enkelt bilag skal underskrives af selskabet.
Når kontraktforslaget er modtaget retur fra selskabet, underskriver og  

 daterer institutionen kontrakten og bilagene.
Det ene eksemplar sendes  

 derefter omgående til rengøringsselskabet.
 Hvor der er tale om, at et nyt selskab har fået overdraget arbejdet,  

 anbefales det institutionen så tidligt som muligt at indkalde selskabet til  

 et møde med henblik på at gennemgå lokalermes rengøringsmæssige tilstand og  

 at planlægge selskabets overtagelse af rengøringsarbejdet.
4. RENGØRINGSAFTALENS OPFØLGNING 4.1 Prisregulering Ifølge standardkontrakten kan de priser, der er angivet i kontraktens § 3,  

 reguleres i takt med udviklingen i direkte og indirekte lønudgifter til  

 rengøringspersonalet.
 Det påhviler rengøringsselskabet at dokumentere ændringer i  

 lønomkostninger, og ændringerne har kun virkning for den del af de aftalte  

 priser, der procentuelt er angivet i kontraktens § 4.
 Hvis lønomkostningerne f.eks. er steget med 16pct. fra aftalens  

 ikrafttræden, og prisreguleringsprocenten er fastsat til 70pct., foretages  

 beregningen af prisreguleringen efter følgende formel:
16 70 Kontraktpris plus kontraktpris gange 100 gange 100 = ny pris 4.2 Ændringer Hvis der i løbet af aftaleperioden sker ændringer i rengøringsarbejdets  

 omfang, i arbejdets tilrettelæggelse eiler lignende, bør sådanne ændringer  

 aftales skriftligt.
 Aftaler, der ændrer den oprindeligt indgåede kontrakt, bør udformes  

 således, at det klart fremgår, hvad der udgår af kontrakten (paragraffer  

 eller dele heraf), og derefter hvad der er aftalt i stedet for.
Forslag til ændringer i rengøringskontrakten bør udarbejdes af  

 institutionen.
Når de foreligger færdigforhandlet med rengøringsselskabet,  

 sendes de til selskabet i 3 eksemplarer og behandles i øvrigt på samme måde  

 som kontraktforslag, jf. vejledningens pkt. 3.
4.3 Kontrol og vurdering af rengøringsarbejdet Det anbefales institutionerne løbende at vurdere rengøringsarbejdet, så  

 der skabes et materiale over kvaliteten af arbejdets udførelse.
Ved vurdering  

 af rengøringsarbejdets udførelse anvendes »Kontrol- og  

 vurderingsskema«, blanket ST 26. Vurderingen bør omfatte, et  

 repræsentativt udsnit af institutionens lokaler, og den bør beskrive  

 kvaliteten af det udførte arbejde, herunder om der er observeret mangler  

 eller misligholdelse.
4.4 Refusion samt erstatning for skader I tilfælde af mangler ved udførelsen af rengøringsarbejdet bør  

 institutionen udfylde en mangelseddel (f.eks.
ST 26), og medmindre manglen  

 straks afhjælpes uden ulempe for institutionen, bør der kræves et  

 forholdsmæssigt afslag i prisen for det manglende eller dårligt udførte  

 arbejde.
Ved lukning af flere lokaler eller et enkelt lokale over en længere  

 periode er institutionen ifølge standardkontrakten berettiget til et  

refusionsbeløb pr. m pr. dag.
Hvor der er behov for det, bør  

 institutionen som alternativ til refusionsbeløbet vælge at få udført  

 special-, ekstra- og hovedrengøringsarbejder eller dele heraf, ud over det  

 der er aftalt i de specialprogrammer, der er knyttet til kontrakten.
I forbindelse med erstatningskrav mod rengøringsselskabet finder dansk  

 rets almindelige regler anvendelse.
Opmærksomheden henledes på  

 justitsministeriets cirkulære af 18. marts 1971, hvorefter institutionerne  

 bør undlade at rejse erstatningskrav mod en skadevolder i tilfælde, hvor det  

 må antages, at domstolene ville have ladet erstatningskrav bortfalde (efter  

 forsikringslovens § 25, stk. 1, 2. punktum), hvis der havde været tegnet  

 skadesforsikring.
 Institutionerne bedes i tvivlstilfælde rette henvendelse til Direktoratet  

 for statens indkøb.
4.5 Nyt udbud I lighed med andre aftaler bør også rengøringsaftaler jævnligt vurderes.
I  

 denne vurdering bør blandt andet indgå, om rengøringsarbejdet udføres  

 tilfredsstillende, og om den indgåede aftale ud fra en helhedsvurdering  

 skønnes at være så hensigtsmæssig og økonomisk fordelagtig, at den bør  

 fortsætte.
Hvis det i forbindelse med vurderingen besluttes, at der bør foretages et  

 nyt udbud, skal det rengøringsselskab, som på det pågældende tidspunkt  

 udfører arbejdet, orienteres herom, og aftalen skal opsiges i henhold til  

 standardkontraktens regler.
Arbejdet udbydes derpå efter de retningslinier,  

 som er nævnt i vejledningens pkt. 2 og 3 til en kreds af potentielle  

 leverandører.
Hvis man er tilfreds med det udførte arbejde, bør det selskab,  

 som udfører rengøringsarbejdet, have lejlighed til at give fornyet tilbud, og  

 henvendelser fra andre rengøringsselskaber om at komme i betragtning som  

 tilbudsgiver bør normalt også efterkommes.
 Rengøringsaftaler bør ikke løbe længere end maksimalt tre år, før de på  

 baggrund af en tilbudsindhentning afløses af en ny aftale.
Det oprindeligt udarbejdede udbudsmateriale vil normalt kunne anvendes  

 flere gange.
Ved nyt udbud bør institutionerne dog være opmærksomme på de  

 justeringer af rengøringsarbejdet, som er foregået, siden materialet senest  

 har været anvendt.
5. BLANKETTER 5.1 Blankettyper Standardkontrakt til brug ved indgåelse af aftale om rengøringsarbejder.
Blanket nr.
ST 15. Leveringsenhed: Bundt a 10 blade.
 Skema til vurdering af bygningsegenskaber i forbindelse med rengøring.
Blanket nr.
ST 16. Leveringsenhed: Bundt a 10 blade.
 Skema for specielle rengøringsarbejder.
Blanket nr.
ST 17. Leveringsenhed: Bundt a 10 blade.
 Referenceprogram for administrationsbygninger med vejledende  

 rengøringsniveau.
Blanket nr.
ST 18. Leveringsenhed: Bundt a 10 blade.
 Referenceprogram for administrationsbygninger uden vejledende  

 rengøringsniveau.
Blanket nr.
ST 18a.
Leveringsenhed: Bundt a 10 blade.
 Kategorioversigt for administrationsbygninger.
Blanket nr.
ST 19. Leveringsenhed: Bundt a 10 blade.
Referenceprogram for skoler og lign. med vejledende rengøringsniveau Blanket nr.
ST 20. Leveringsenhed: Bundt a 10 blade.
 Referenceprogram for skoler og lign. uden rengøringsniveau.
Blanket nr.
ST 20a.
Leveringsenhed: Bundt a 10 blade.
 Kategorioversigt for skoler og lign.
Blanket nr.
ST 21. Leveringsenhed: Bundt a 10 blade.
Referenceprogram for specielle lokaler med vejledende rengøringsniveau Blanket nr.
ST 22. Leveringsenhed: Bundt a 10 blade.
 Referenceprogram for specielle lokaler uden vejledende rengøringsniveau.
Blanket nr.
ST 22a.
Leveringsenhed: Bundt a 10 blade.
Kategorioversigt for specielle lokaler Blanket nr.
ST 23. Leveringsenhed: Bundt a 10 blade.
 Erindringsoversigt for administrationsbygninger.
Blanket nr.
ST 24. Leveringsenhed: Bundt a 10 blade.
Erindringsoversigt for skoler og lign Blanket nr.
ST 25. Leveringsenhed: Bundt a 10 blade.
 Kontrol- og vurderingsskema.
Blanket nr.
ST 26. Leveringsenhed: Bundt a 10 blade.
5.2 Bestilling af blanketter De blanketter, der er omtalt i denne vejledning, kan gratis rekvireres hos  

 Direktoratet for statens indkøb ved anvendelse af vedlagte bestillingskort  

 (Fi 19-110).
6. STIKORDSREGISTER Affaldssække 2.3 Alternative tilbud 2.2 Arbejdstid 2.4 Besigtigelse af lokaler 2.6 Bilagsmateriale 3.
 Blanketter 5.
Blankettyper 5.1 Bygningsegenskaber 2.5 Daglige rengøringsarbejder 2.2 Direkte forespørgsel 2.1 Erindringsoversigt 2.3 Erstatning 4.4 Erstatningsbeløb 2.7 Gardiner 2.3 Gulvbelægninger 2.3 Hovedrengøring 2.3 Håndklæder 2.3 Håndsæbe 2.3 Indgåelse af rengøringsaftale 3.
 Indhentning af tilbud 2.
Kategoriskema 2.2 Kontraktforslag 3.
Kontrol af rengøringsarbejdet 4.3 Lokalefortegnelse 2.1 Lukning af lokaler 4.4 Mangler 4.4 Nyt udbud 4.5 Oplysning om institutionens arbejdstid 2.4 Persienner 2.3 Plantegninger 2.1 Plastposer 2.3 Pletrensning 2.3 Prisreguleringsprocent 2.7, 4.1 Referenceprogram 2.2 Refusion 4.4 Rengøringsprogram 2.2 Skader 2.7, 4.4 Specifikation af priser 2.7 Statens centrale indkøbsordninger 2.3 Sæbe 2.3 Særlige opgaver 2.3 Tekstile gulvbelægninger 2.3 Tilbudsfrist 2.8 Toiletpapir 2.3 Vinduespartier 2.3 Vinduespolering 2.3 Vurdering af bygninger 2.5 Vurdering af rengøringsarbejdet 4.3 Vægge 2.3 Ændringer 4.2 RENGØRINGSKONTRAKT Fortsat fra forsiden.
§ 7.  NØGLER INSTITUTIONEN udleverer mod kvittering det nødvendige antal nøgler.
 Hvert nøglebundt sikres af RENGØRINGSSELSKABET med et af  

 RENGØRINGSSELSKABET godkendt anonymt findelønsskilt.
 RENGØRINGSSELSKABET skal erstatte det antal nøgler, der måtte bortkomme.
 RENGØRINGSSELSKABET skal omgående give meddelelse til INSTITUTIONEN, hvis  

 nøgler er bortkommet.
§ 8.  PRISREGULERING De i § 3 anførte priser kan mod behørig dokumentation fra  

 RENGØRINGSSELSKABET eller RENGØRINGSSELSKABETS revisor reguleres i  

 overensstemmelse med overenskomstmæssige eller lovgivningsmæssige ændringer i  

 direkte og indirekte lønudgifter til rengøringspersonalet.
Såfremt  

 INSTITUTIONEN ikke anser RENGØRINGSSELSKABETS egen dokumentation for  

 tilstrækkelig, kan den forlange dokumentation fra RENGØRINGSSELSKABETS  

 revisor.
Dokumentation fra RENGØRINGSSELSKABETS revisor sker uden udgift for  

 INSTITUTIONEN.
 Kun den i § 4 anførte procentandel af priserne omfattes af reguleringen.
§ 9.  BETALING Alle fakturaer skal sendes til INSTITUTIONEN i to eksemplarer.
Faktura for  

 daglige og kortperiodiske rengøringsarbejder fremsendes månedsvis, og de skal  

 være specificeret i henhold til de enkelte ydelser, som er nævnt i § 3,  

 Faktura skal være INSTITUTIONEN i hænde senest den 25. i den måned, hvor  

 arbejdet udføres.
 Betaling for daglige og kortperiodiske rengøringsarbejder sker månedsvis  

 bagud, idet de fakturerede beIøb skal betales senest den 10. i den følgende  

 måned.
 For hovedrengørings- og specialarbejder skal RENGØRINGSSELSKABET fremsende  

 specificeret faktura, når arbejderne er udført, og beløbet skal betales  

 senest 30 dage fra fakturadato.
§ 10.  BETALINGENS DÆKNING Den i § 9 nævnte betaling dækker alle med rengøringsarbejdet forbundne  

 omkostninger, herunder arbejdsløn, pligtig ferie- søgne- og helligdags- og  

 sygeløn, ATP, arbejdstøj, arbejdsskadeforsikring, ansvarsforsikring,  

 arbejdsledelse, inspektion og administration m.v. samt rengøringsmidler og  

 rengøringshjælpemidler, herunder maskiner, som ikke tillægges af  

 INSTITUTIONEN.
§ 11.  REFUSION I tilfælde af mangler er INSTITUTIONEN berettiget til at kræve  

 forholdsmæssigt afslag i prisen for det udførte arbejde, medmindre manglen  

 afhjælpes straks og uden ulempe for INSTITUTIONEN.
 Ved lukning af flere lokaler - eller et enkelt lokale over en længere  

 periode - er INSTITUTIONEN berettiget til en reduktion i prisen i henhold til  

 §3, stk. 5, eller INSTITUTIONEN kan vælge, at arbejdskraften overføres til  

 special-, ekstra- og hovedrengøringsarbejder, eller dele heraf.
Meddelelser om mangler samt om lukning af lokaler gives skriftligt af  

 INSTITUTIONEN til RENGØRINGSSELSKABET.
Meddelelse om lukning skal gives så  

 tidligt som muligt og med mindst 7 dages varsel.
§ 12.  RENGØRINGSSELSKA8ETS FORPLIGTELSER RENGØRINGSSELSKABET forpligter sig til at opfylde nedenstående  

 betingelser:
 Arbejdsledelse: Arbejdet ledes og kontrolleres af RENGØRINGSSELSKABETS  

 inspektionspersonale, som regelmæssigt skal inspicere samtlige lokaliteter  

 for at sikre, at arbejdet udføres i overensstemmelse med bestemmelserne i §  

 6.
Rengøringspersonale: RENGØRINGSSELSKABETS personale er forpligtet til at  

 overholde de stedlige sikkerhedsbestemmelser og RENGØRINGSSELSKABETS  

 personale har tavshedspligt.
Denne tavshedspligt ophører ikke ved fratræden.  

 RENGØRINGSSELSKABET påtager sig at forpligte rengøringspersonalet til at  

 overholde tavshedspligten.
Ansvar: RENGØRINGSSELSKABET er ansvarlig efter dansk rets almindelige  

 regler for personskade eller anden skade, som forårsages af det udførte  

 arbejde.
I forbindelse med sådanne skader kan erstatning for hver begivenhed  

 ikke overstige det i § 5 nævnte beløb, der reguleres i forhold til det  

 lønregulerende pristal fra Danmarks Statistik.
 Meldinger: Meldinger vedrørende mangler og uregelmæssigheder o.s.v. skal  

 af RENGØRINGSSELSKABET omgående meddeles INSTITUTIONEN skriftligt eller med  

 skriftlig bekræftelse.
§ 13.  INSTITUTIONENS FORPLIGTELSER INSTITUTIONEN forpligter sig tii at opfylde nedenstående betingelser:
INSTITUTIONEN skal vederlagsfrit stille lokale(r) til rådighed til  

 opbevaring af materialer og redskaber, og den skal sørge for, at  

 RENGØRINGSSELSKABETS personale har adgang til garderobe og toiletfaciliteter,  

 Renholdelse af redskabslokale(r) betales af RENGØRINGSSELSKABET Derudover skal INSTITUTIONEN sørge for sådanne arbejdsmiljøfaciliteter,  

 som er krævet af myndighederne.
Herfra er undtaget personligt  

 sikkerhedsudstyr, som skal stilles til rådighed af RENGØRINGSSELSKABET Alle ændringer, herunder også midlertidige og mindre ændringer i arbejdets  

 udførelse, aftales med RENGØRINGSSELSKABET og ikke med rengøringspersonalet.
 Erstatningskrav skal af INSTITUTIONEN anmeldes skriftligt til  

 RENGØRINGSSELSKABET, umiddelbart efter at skaden er konstateret.
§ 14.  FORCE MAJEURE I tilfælde af force majeure herunder også strejke eller lockout, som  

 forhindrer arbejdets udførelse bortfalde, parternes forpligtelser, så længe  

 force majeure virker.
Den af parterne, der ønsker at påråbe sig force  

 majeure, skal give den anden part skriftlig meddelelse herom, så snart force  

 majeure konstateres, og ved denne meddelelse orientere om force majeurens  

 forventede varighed.
 INSTITUTIONEN er, forbindelse med force majeure berettiget til reduktion  

 af prisen, svarende til de besparelser, RENGØRINGSSELSKABET burde opnå.  

 Såfremt der opstår tvist melmen INSTITUTIONEN og RENGØRINGSSELSKABET om  

 størrelsen af besparelser, kan INSTITUTIONEN uden omkostninger forlange  

 fyldestgørende dokumentation fra RENGØRINGSSELSKABETS normale revisor.
§ 15.  OPSIGELSE Denne kontrakt kan af hver af parterne opsiges skriftligt med 4 måneders  

 varsel til en kalendermåneds udløb, dog tidligst til udløb et år efter  

 kontraktens ikrafttræden.
Undtaget herfra er de første 3 måneder, der  

 betragtes som prøveperiode, hvor aftalen afhver af parterne skriftligt kan  

 opsiges med 1 måneds varsel.
§ 16.  MISLIGHOLDELSE I tilfælde af væsentlig misligholdelse fra en af parternes side kan  

 kontrakten ophæves af den anden part, og misligholdelsesbeføjelser gøres  

 gældende i overensstemmelse med dansk rets almindelige regler.
§ 17.  TVISTIGHED Såfremt de, opnår uenighed mellem parterne om kontrakten og dennes  

 opfyldelse, og uenigheden ikke kan bilægges i mindelighed, skal sagen  

 behandles ved dansk domstol.
§ 18.  ÆNDRING AF KONTRAKTEN Nærværende kontrakt kan kun ændres ved skriftlig aftale mellem kontraktens  

 parter.
§ 19.  OVERDRAGELSE AF KONTRAKTEN Denne kontrakt eller heraf flydende fordringer kan ikke overdrages, sælges  

 eller belånes, uden at RENGØRINGSSELSKABET i hvert enkelt tilfælde forud har  

 indhentet INSTITUTIONENS skriftlige tilladelse.
Kontrakten kan dog danne  

 grundlag for kassekredit på almindelige betingelser og være genstand for en  

 factoring-aftale, såfremt aftalens vilkår ikke ændres.
§ 29.  ORIGINALEKSEMPLARER Denne kontrakt med tilhørende specifikation er udfærdiget og underskrevet  

 i 2 eksemplarer, hvorafdet ene beror hos RENGØRINGSSELSKABET og det andet hos  

 INSTITUTIONEN.
Skala for bygningers rengøringsmæssige egenskaber Smudsafvisende overflader og former 5 = Alle overflader er glatte (poretætte) og klæbefri og der er ingen  

 støvsamlende bygnings- og inventardele.
 4 = De mest brugspåvirkende områder har alle glatte og klæbefri  

 overflader.
 3 = Overfladen og formerne er hverken smudsafvisende eller smudssamlende.
 2 = De mest påvirkende områder har ru eller fedtede overflader og  

 bygnings- og inventardele, hvor støv kan lægge sig.
 1 = Overalt er overflader ru eller fedtede og der er mange iøjnefaldne  

 vandrette flader, der kan samle snavs.
Smudsskjulende farver og materialer 5 = Der er smudsskjulende farver og materialer overalt.
 4 = Der er smudsskjulende farver og materialer på alle de mest  

 brugspåvirkende steder.
 3 = Der er en jævn blanding af smudsskjulende og ikke smudsskjulende  

 farver, dvs. så området må anses for neutralt behandlet i forhold til det  

 aktuelle snavs.
 2 = Der er mange steder, hvor fladerne gør tilsmudsning tydeligere, men  

 kun få steder er det dog iøjnefaldende.
 1 = Farver og materialer fremhæver den aktuelle tilsmudsning på en  

 iøjenfaldende måde.
God tilgængelighed for rengøringsmateriel og -personale 5 = Alle muligheder for at ting, der kan hænge på væggen, stedet for at  

 stå på gulvet, er udnyttet.
Alt løst inventar er på hjul.
Alle transportveje  

 for rengøringsmateriel er farbare uden dørtrin eller løse ledninger på  

 gulvet.
Gangarealer og trapper er fuldt tilgængelige for maskinel rengøring  

 og møbleringsgraden er overalt lav.
Alle inventarflader, der skal rengøres er  

 holdt ryddelige.
 4 = Tilgængeligheden på de mest brugspåvirkende steder er god, medens der  

 ikke er gjort noget særligt på de mindre udsatte steder.
 3 = Tilgængeligheden er hverken god eller dårlig nogen steder.
 2 = Tilgængeligheden er dårlig, overvejende på de mest brugspåvirkende  

 steder.
 1 = Tilgængeligheden er dårlig overalt.
Smudsforebyggende foranstaltninger 5 = Ved alle indgangspartier, også interne, er der effektive  

 foranstaltninger, der kan forhindre såvel vådt som tørt snavs fra fodtøj, at  

 komme ind eller rundt i bygningerne.
Der er klimaanlæg med overtryk, så  

 luftbåret smuds ikke kan komme ind.
 4 = Der er smudsforebyggende foranstaltninger, men med begrænset  

 kapacitet, ved alle indgange, også interne.
 3 = Der er kun smudsforebyggende foranstaltninger ved hovedindgange, også  

 interne, som forudsætter en aktiv tørring af fødder for at være effektiv.
 2 = Der er kun få og små måtter, så det må formodes, at en stor del af  

 snavset fra fodtøjet føres med ind (rundt).
 1 = Der er ingen smudsforebyggende foranstaltninger.
Gode rengøringsfaciliteter 5 = Der er et hovedrum på f.eks. 2 m pr. 500 m anbragt bekvemt for  

 fremmøde og i nærheden af elevator med passende størrelse.
Birummene er  

 praktisk fordelt i bygningen med f.eks. 1 stk. a 2 m pr. 1.000 m . Alle  

 rengøringsrummene er udstyret med hylder til produkterne og har fri væg til  

 maskiner og udstyr samt let afvaskelige flader.
Der er jordede stikkontakter  

 og vandstik i nærheden af trapper med hård belægning og større  

 rengøringsmaskiner kan let transporteres over hele arealet.
 4 = De fleste af de ovenfor nævnte rengøringsfaciliteter er til stede.
 3 = Det kniber lidt med antal og størrelse af rengøringsfaciliteter, så  

 mindre ulemper må formodes at opstå.
 2 = Der er en tydelig mangel på rengøringsfaciliteter med en mærkbar  

 vanskeliggørelse af rengøringen til følge.
 1 = Der er væsentlige mangler vedrørende rengøringsfaciliteter.
 Kategorioversigten er obligatorisk og blankettens m -felter skal udfyldes  

 af rengøringsselskabet i overensstemmelse med udbudsmaterialets  

 lokaleoversigter.
 Institutionen bør dog som internt kontrolgrundlag selv sørge for at  

 udfylde blankettens m -felter.
 Herudover kan institutionen anmode om at få udfyldt totaltidskolonnen af  

 selskabet som yderligere specifikation af tilbudet til intern anvendelse ved  

 tilbudssammenstilling og -vurdering.
 Blanketten kan i forbindelse med tilbudet frit anvendes af selskabet som  

 internt kalkulationsgrundlag og/eller af institutionen som regne- og  

 statistikgrundlag ved budgetovervejelser og vægtningsvurderinger.
 Kategorioversigten er obligatorisk og blankettens m2 -felter skal udfyldes  

 af rengøringsselskabet i overensstemmelse med udbudsmaterialets  

 lokaleoversigter.
 Institutionen bør dog som internt kontrolgrundlag selv sørge for at  

 udfylde blankettens m2 -felter.
 Herudover kan institutionen anmode om at få udfyldt totaltidskolonnen af  

 selskabet som yderligere specifikation af tilbudet til intern anvendelse ved  

 tilbudssammenstilling og -vurdering.
 Blanketten kan i forbindelse med tilbudet frit anvendes af selskabet som  

 internt kalkulationsgrundlag og/eller af institutionen som regne- og  

 statistikgrundlag ved budgetovervejelser og vægtningsvurderinger.
 Vedlagte kategorioversigter bør anvendes som kontrol-/statistikmateriale.
 Blanketterne ST 19 og ST 23.
Arbejdstid Institutionens arbejdstid er normalt arbejdsdage pr. år.
(f.eks. 252 arbejdsdage pr. år) Institutionens ferie afvikles i perioden efter særskilt plan.
Institutionens normalarbejdsuge er (eks. mandag-fredag) Arbejdet skal udføres:
uden for institutionens normalarbejdstid inden for - inden for tidsrummet kl. - mandag/fredag kl. - lørdag/søndag Lokalebenyttelsesoversigt til refusionsopgørelse/specialopgaver  

 udarbejdes.
 Særlige lokaleaktiviteter/mødeaktiviteter finder sted i  

 månederne/ugerne/dagene i følgende lokaleafsnit:
Indsamlet kontoraffald henstilles i lokale - - bortkøres af selskabet - - særligaftale Almene bestemmelser Daglige og kortperiodiske ren- og vedligeholdelsesarbejder udføres i  

 henhold til det referenceprogram, der er vedlagt som blanket ST 18.
 Specialfunktioner/-arbejder ønskes udført i henhold til vedlagte  

 referenceprogram, blanket ST 22.
Specielle bestemmelser Forudsætninger Vedlagte kategorioversigter bør anvendes som kontrol-/statistikmateriale.
 Blanketterne ST 21 og ST 23.
Skolen/Institutionens arbejdstid Skolen/institutionens arbejdsår er normalt arbejdsdage pr. år.
(f.eks. 200 arbejdsdage pr. år) Skolen/institutionens ferier afvikles med lukning således:
undervisningslokaler fra til administrationslokaler med birum fra til skolens/institutionens normalarbejdstid er fra kl. til kl.
skolens/institutionens normalarbejdsuge er fra dag til dag (eks.  

 mandag-fredag) skolens/institutionens aften-/fritidsaktiviteter foregår i tidsrummet fra  

 kl. til kl.
 i månederne:
 i følgende lokalenr.:
Skolens/institutionens eksamener foregår i perioden i følgende lokalenr.:
 i anledning af eksamen lukkes følgende lokaler:
Arbejdet skal påregnes udført inden for tidsrummet kl. - mandag/fredag kl. - lørdag/søndag i skolens/institutionens arbejdsår Aftalte specialopgaver udføres i skolens/institutionens ferier inden for tidsrummet kl. - mandag/fredag kl. - lørdag/søndag Almene bestemmelser Daglige og kortperiodiske ren- og vedligeholdelsesarbejder udføres i  

 henhold til referenceprogram, der er vedlagt som blanket ST 20.
Specialfunktioner/-arbejder ønskes udført i henhold til vedlagte  

 referenceprogram, blanket ST 22.
Specielle bestemmelser Aftalte specialopgaver udføres i eksamenslukkede lokaler i  

 eksamensperioden således.
 Eller der refunderes pr. lokale og dag således:
