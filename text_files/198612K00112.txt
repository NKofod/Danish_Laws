Nr LSF 112 Forslag til Lov om ændring af lov om kontrol med arbejder af ædle metaller  

 m.v.
Fremsat af industriministeren (Niels Wilhjelm) den 26. november 1986 § 1 I lov nr. 499 af 29. november 1972 om kontrol med arbejder af ædle metaller m.v. foretages følgende ændringer:
 1. Inden § 1 indsættes:
»Kapitel 1 Almindelige bestemmelser og tilsynet med virksomhederne«.
2. I § 1 ændres »guld, sølv og platin samt guldpletterede, sølvpletterede og platinpletterede« til: »guld, sølv, platin og palladium eller legeringer heraf samt guldpletterede, sølvpletterede, platinpletterede og palladiumpletterede«.
 3. § 2 affattes således:
»§ 2. Som arbejder af ædle metaller anses i denne lov kun arbejder, som i alle enkelte metaldele har en holdighed af mindst 333 0/00 guld, mindst 830 0/00 sølv, mindst 950 0/00 platin og mindst 950 0/00 palladium.«.
 4. § 3 ophæves.
5. I § 4 ændres »eller »platin«, jf. § 2, stk. 1,»  

 til: », »platin« eller »palladium«, jf. § 2'.
6. I § 5, stk. 3, ændres »platin skal stemplet indeholde bogstaverne »Pt.«» til: »platin eller palladium skal stemplet  

 indeholde bogstaverne henholdsvis »Pt.« og »Pd.«.'.
 7. I § 5 indsættes efter stk. 5 som nyt stykke:
»Stk. 6. Industriministeren fastsætter regler om holdighedsstemplingen af de arbejder, der er nævnt i § 2, og om stemplingen af arbejder af ædle metaller, der består af to eller flere ædle metaller, eller som er forbundet med eller hvori indgår uædelt metal eller ikke-metalliske materialer.«.
 8. § 6, stk. 1, affattes således:
»Fabrikanter og importører af arbejder af ædle metaller, jf. § 2, skal have et registreret navnestempel, som påføres de fremstillede eller importerede arbejder af ædle metaller.
Som fabrikanter anses også personer og virksomheder, der som selvstændig næringsvirksomhed udfører reparationer af arbejder, der omfattes af loven.«.
 9. I § 6, stk. 3, 2. pkt., udgår »må kun«.
 10. § 7 affattes således:
 »§ 7. Fritaget for kravet om stempling i § 4 er:
1) arbejder, der midlertidigt indføres som vareprøver eller til udstilling, 2) arbejder af guld, platin eller palladium, der vejer mindre end 1 g, og arbejder af sølv, der vejer mindre end 3 g, samt i øvrigt arbejder, der som følge af deres skrøbelighed eller ringe størrelse ikke kan forsynes med stempler, 3) importerede urkasser med indlagt urværk, 4) fyldepenne, kuglepenne, pencils og dele dertil og 5) arbejder, der godtgøres at være fremstillet før 1. juli 1961.«.
 11. § 8 affattes således:
»§ 8. Arbejder af ædle metaller, som ikke opfylder de krav til holdigheden, der er fastsat i § 2, må ikke være forsynet med noget stempel, der angiver holdigheden, eller som kan forveksles med et holdighedsstempel.
Det samme gælder de arbejder, der er nævnt i stk. 3.
Stk. 2. Arbejder af ædle metaller, som ikke opfylder de krav til holdigheden, der er fastsat i § 2, må ikke markedsføres under betegnelser, der angår eller kan forveksles med betegnelser for de ædle metaller, der er omfattet af loven eller markedsføres under betegnelser, der indeholder kvalitetsangivelser, som angår ædle metaller eller arbejdets indhold af sådanne metaller.
Stk. 3. Arbejder af uædle metaller, der ved valsning, galvanisk plettering eller på anden måde er påført et lag af guld, sølv, platin eller andre platinmetaller, skal betegnes som »guldpletteret«, »duble«, »forgyldt«,  

 »sølvpletteret«, »forsølvet« eller »platinpletteret« eller betegnes med andre ord, der  

 angiver arbejdets nævnte karakter.
Stk. 4. Industriministeren fastsætter regler om bestemmelsen af holdigheden og om, hvorledes og i hvilket omfang det er tilladt at anvende dele af uædelt metal eller ikke-metalliske materialer i arbejder af ædle metaller.'.
 12. § 9 affattes således:
»§ 9. Den, som har et registreret navnestempel efter § 6, eller som sælger ædle metaller i uforarbejdet stand, er undergivet statsguardejnens tilsyn med hensyn til holdigheden af virksomhedernes beholdning af ædle metaller og arbejder af sådanne.
Stk. 2. Tilsynsmyndigheden har til enhver tid mod behørig legitimation uden retskendelse adgang til de virksomheder, der er nævnt i stk. 1, og til efter eget valg at udtage prøver af beholdninger af ædle metaller i uforarbejdet stand, af halvfabrikata af ædle metaller eller af arbejder af ædle metaller.
Stk. 3. Udtages prøver af ustemplede arbejder af ædle metaller og emner til sådanne arbejder, skal virksomheden skriftligt over for tilsynsmyndigheden oplyse, med hvilken holdighed det færdige arbejde skal stemples.
Stk. 4. Er holdigheden af et arbejde af ædle metaller mindre end den holdighed, der er anført i holdighedsstemplet, skal stemplet slettes.
Er arbejdet en del af en serieproduktion, der er udleveret til handelen, kan statsguardejnen påbyde, at de udleverede arbejder tilbagekaldes.
Opfylder det pågældende arbejde imidlertid de krav til holdigheden, der er fastsat i § 2, kan arbejdet forsynes med nyt holdighedsstempel i overensstemmelse med den konstaterede holdighed.«.
 13. § 10 affattes således:
»§ 10. Tilsynsmyndigheden har til enhver tid mod behørig legitimation uden retskendelse adgang til virksomheder, der uden at være omfattet af § 9 erhvervsmæssigt sælger arbejder af ædle metaller.
Tilsynsmyndigheden kan i forbindelse hermed foretage eftersyn og udtage prøver af beholdninger af de pågældende varer.
Stk. 2. De omkostninger, der er forbundet med prøveudtagningen efter stk. 1 til at bringe varen i salgbar stand, bæres af indehaveren af det registrerede navnestempel, der er påført varen.
Mangler sådant navnestempel, bæres omkostningerne af den virksomhed, der er nævnt i stk. 1.«.
 14. § 11 ophæves, og i stedet indsættes:
»§ 11. Industriministeren fastsætter regler om tilsynets udførelse efter §§ 9 og 10.«.
 15. I § 12 udgår »2. pkt.,» og efter § 12 indsættes:
»Kapitel 2 Rekvireret undersøgelse og kontrolstempling«.
 16. § 13 affattes således:
»§ 13. Arbejder af ædle metaller kan indsendes til undersøgelse hos statsguardejnen.
Arbejder, der opfylder de krav til holdigheden, der er fastsat i § 2, kan forsynes med statsguardejnens kontrolstempel.
Ved indsendelse af erhvervsmæssigt fremstillede arbejder af ædle metaller, der angives at opfylde de fastsatte holdighedskrav, skal arbejderne være forsynet med holdighedsstempel og navnestempel. Ædle metaller i uforarbejdet stand kan indsendes til undersøgelse og stempling hos statsguardejnen.
Efter undersøgelsen forsynes barrer med statsguardejnens barrestempel.
For arbejdsprøver afgives en prøveattest.
Stk. 2. Arbejder af ædle metaller, der opfylder de krav, der er fastsat i Konventionen om Kontrol og Stempling af Varer af Ædle Metaller af 15. november 1972, kan indsendes til statsguardejnen til stempling med konventionens fælles kontrolstempel.
Stk. 3. Industriministeren fastsætter regler om de forhold, der er nævnt i stk. 1 og 2, herunder regler om rekvirerede undersøgelser, kontrolstemplinger og stemplernes udseende.
Industriministeren fastsætter endvidere de regler, der er nødvendige til gennemførelsen af den konvention, der er nævnt i stk. 2, samt regler der vedtages inden for rammerne af konventionen.«.
 17. Efter § 13 indsættes:
»§ 13 a.
Arbejder, der opfylder kravene til holdigheden i § 2, og som er forsynet med konventionens fælles kontrolstempel, skal anses for at opfylde lovens krav til stemplingen.
Stk. 2. Bestemmelsen i stk. 1 er ikke til hinder for, at statsguardejnen i enkelte tilfælde undersøger holdigheden og stemplingen af af konventionsstemplede arbejder, jf. §§ 9 og 10.
Kapitel 3 Dækning af udgifter m.v.
§ 13 b.
Udgifterne til statsguardejnens virksomhed efter loven dækkes efter regler fastsat af industriministeren af bidrag, der pålignes indehavere af registreret navnestempel samt virksomheder, der sælger ædle metaller i uforarbejdet stand, og ved gebyrer, der opkræves for rekvireret arbejde.
Stk. 2. Virksomheder, der eksporterer arbejder af ædle metaller med eller uden konventionsstempel eller importerer konventionsstemplede arbejder af ædle metaller, skal ikke svare bidrag for så vidt angår sådan eksport og import, dog bortset fra et fast årligt bidrag, der pålignes alle indehavere af registreret navnestempel.
 Stk. 3. Bidrag og gebyrer tillægges udpantningsret.
Industriministeren fastsætter de nærmere regler om påligningen og opkrævningen af bidragene og gebyrerne og kan herunder bestemme, at leverandører efter anmodning fra statsguardejnen skal give oplysning om bidragspligtiges køb og salg af ædle metaller i uforarbejdet eller forarbejdet stand.«.
 18. § 15 affattes således:
»§ 15. Medmindre højere straf er forskyldt efter den øvrige lovgivning, straffes med bøde den, der 1) fremstiller, sælger eller til salg udbyder arbejder af ædle metaller, emner til sådanne arbejder eller ædle metaller i uforarbejdet stand af ringere holdighed end angivet, 2) overtræder §§ 4-6 eller 8-10 eller 3) undlader at efterleve et påbud efter § 9, stk. 4.
Stk. 2. I forskrifter, der udstedes af industriministeren i medfør af denne lov, kan der fastsættes straf af bøde for overtrædelse af bestemmelser i forskrifterne.
Stk. 3. For overtrædelse begået af et aktieselskab, anpartsselskab, andelsselskab eller lignende kan der pålægges selskabet som sådant bødeansvar.
Stk. 4. Undlader nogen, der er bidragspligtig i henhold til bestemmelserne i § 13 b, rettidigt og i den foreskrevne form at indsende de oplysninger, der er nødvendige til fastsættelse af bidragsgrundlaget, kan statsguardejnen som tvangsmiddel pålægge de pågældende daglige eller ugentlige bøder.
Stk. 5. Dømmes en fabrikant, importør eller forhandler med registreret navnestempel, jf. § 6, for at have påført arbejder af ædle metaller et urigtigt holdighedsstempel, og begrunder forholdet fare for gentagne overtrædelser af loven, kan det bestemmes ved dommen, at de arbejder af ædle metaller, der er fremstillet, importeret eller forhandlet af virksomheden, skal indsendes til statsguardejnen til undersøgelse af holdigheden i et nærmere bestemt omfang i en periode på indtil et år.
På sådanne undersøgelser finder reglerne i § 13 anvendelse.«.
§ 2 Stk. 1. Loven træder i kraft den 1. januar 1988. Det under § 1, nr.
17, indsatte § 13 b, stk. 2, træder først i kraft den 1. januar 1989.
Stk. 2. Arbejder med et indhold af mellem 333 og 585 0/00 guld, der efter den hidtil gældende lovgivning ikke har måttet betegnes som »guld« og holdighedsstemples, og som ved denne lovs ikrafttræden er solgt eller udleveret til grossist eller detailhandel, må uden at opfylde kravene til stempling i lovens § 4 sælges som arbejder af guld i indtil 3 år efter lovens ikrafttræden.
Oprindeligt fremsat lovforslag Blad nr 264 § 1 I lov nr. 499 af 29. november 1972 om kontrol med arbejder af ædle metaller m.v., foretages følgende ændringer:
 1. Inden § 1 indsættes:
»Kapitel 1 Almindelige bestemmelser og tilsynet med virksomhederne.«.
2. I § 1 ændres »guld, sølv og platin, samt guldpletterede, sølvpletterede og platinpletterede« til: »guld, sølv, platin og palladium eller legeringer heraf samt guldpletterede, sølvpletterede, platinpletterede og palladiumpletterede«.
 3. § 2 affattes således:
»§ 2. Som arbejder af ædle metaller anses i denne lov kun arbejder, som i alle enkelte metaldele har en holdighed af mindst 585 0/00 guld, mindst 830 0/00 sølv, mindst 950 0/00 platin og mindst 950 0/00 palladium.«.
 4. § 3 ophæves.
5. I § 4 ændres »eller »platin«, jfr. § 2, stk. 1,»  

 til: », »platin« eller »palladium«, jfr. § 2'.
6. I § 5, STK. 3, ændres »platin skal stemplet indeholde bogstaverne »Pt.«» til: »platin eller palladium skal stemplet  

 indeholde bogstaverne henholdsvis »Pt.« og »Pd.«.'.
 7. I § 5 indsættes efter stk. 5 som nyt stykke:
»STK. 6. Industriministeren fastsætter regler om holdighedsstemplingen af de arbejder, der er nævnt i § 2, og om stemplingen af arbejder af ædle metaller, der består af to eller flere ædle metaller, eller som er forbundet med eller hvori indgår uædelt metal eller ikke-metalliske materialer.«.
 8. § 6, STK. 1, affattes således:
»§ 6. Fabrikanter og importører af arbejder af ædle metaller, jfr. § 2, skal have et registreret navnestempel, som påføres de fremstillede eller importerede arbejder af ædle metaller.
Som fabrikanter anses også personer og virksomheder, der som selvstændig næringsvirksomhed udfører reparationer af arbejder, der omfattes af loven.«.
 9. I § 6, STK. 3, 2. PKT., udgår: »må kun«.
 10. § 7 affattes således:
 »§ 7. Fritaget for kravet om stempling i § 4 er:
1) arbejder, der midlertidigt indføres som vareprøver eller til udstilling, 2) arbejder af guld, platin eller palladium, der vejer mindre end 1 g og arbejder af sølv, der vejer mindre end 3 g samt i øvrigt arbejder, der som følge af deres skrøbelighed eller ringe størrelse ikke kan forsynes med stempler, 3) importerede urkasser med indlagt urværk, 4) fyldepenne, kuglepenne, pencils og dele dertil og 5) arbejder, der godtgøres at være fremstillet før 1. juli 1961.«.
 11. § 8 affattes således:
»§ 8. Arbejder af ædle metaller, som ikke opfylder de krav til holdigheden, der er fastsat i § 2, må ikke være forsynet med noget stempel, der angiver holdigheden, eller som kan forveksles med et holdighedsstempel.
Det samme gælder de arbejder, der er nævnt i stk. 3.
Stk. 2. Arbejder af ædle metaller, som ikke opfylder de krav til holdigheden, der er fastsat i § 2, må ikke markedsføres under betegnelser, der angår eller kan forveksles med betegnelser for de ædle metaller, der er omfattet af loven.
Stk. 3. Arbejder af uædle metaller, der ved valsning, galvanisk plettering eller på anden måde er påført et lag af guld, sølv, platin eller andre platinmetaller, skal betegnes som »guldpletteret«, »dublee«, »forgyldt«,  

 »sølvpletteret«, »forsølvet« eller »platinpletteret« eller betegnes med  

 andre ord, der angiver arbejdets nævnte karakter.
Stk. 4. Industriministeren fastsætter regler om bestemmelsen af holdigheden, og om hvorledes og i hvilket omfang det er tilladt at anvende dele af uædelt metal eller ikke-metalliske materialer i arbejder af ædle metaller.'.
 12. § 9 affattes således:
»§ 9. Den, som har et registreret navnestempel efter § 6, eller som sælger ædle metaller i uforarbejdet stand, er undergivet statsguardeinens tilsyn med hensyn til holdigheden af virksomhedernes beholdning af ædle metaller og arbejder af sådanne.
Stk. 2. Tilsynsmyndigheden har til enhver tid mod behørig legitimation uden retskendelse adgang til de virksomheder, der er nævnt i stk. 1, og til efter eget valg at udtage prøver af beholdninger af ædle metaller i uforarbejdet stand, af halvfabrikata af ædle metaller eller af arbejder af ædle metaller.
Stk. 3. Udtages prøver af ustemplede arbejder af ædle metaller og emner til sådanne arbejder, skal virksomheden skriftligt over for tilsynsmyndigheden oplyse, med hvilken holdighed det færdige arbejde skal stemples.
Stk. 4. Er holdigheden af et arbejde af ædle metaller mindre end den holdighed, der er anført i holdighedsstemplet, skal stemplet slettes.
Er arbejdet en del af en serieproduktion, der er udleveret til handelen, kan statsguardeinen påbyde, at de udleverede arbejder tilbagekaldes.
Opfylder det pågældende arbejde imidlertid de krav til holdigheden, der er fastsat i § 2, kan arbejdet forsynes med nyt holdighedsstempel i overensstemmelse med den konstaterede holdighed.«.
 13. § 10 affattes således:
»§ 10. Tilsynsmyndigheden har til enhver tid mod behørig legitimation uden retskendelse adgang til virksomheder, der uden at være omfattet af § 9 erhvervsmæssigt sælger arbejder af ædle metaller.
Tilsynsmyndigheden kan i forbindelse hermed foretage eftersyn og udtage prøver af beholdninger af de pågældende varer.
Stk. 2. De omkostninger, der er forbundet med prøveudtagningen efter stk. 1, til at bringe varen i salgbar stand bæres af indehaveren af det registrerede navnestempel, der er påført varen.
Mangler sådant navnestempel, bæres omkostningerne af den virksomhed, der er nævnt i stk. 1.«.
 14. § 11 ophæves og i stedet indsættes:
»§ 11. Industriministeren fastsætter regler om tilsynets udførelse efter §§ 9 og 10.«.
 15. Efter § 12 indsættes:
»Kapitel 2 Rekvireret undersøgelse og kontrolstempling.«.
 16. § 13 affattes således:
»§ 13. Arbejder af ædle metaller kan indsendes til undersøgelse hos statsguardeinen.
Arbejder, der opfylder de krav til holdigheden, der er fastsat i § 2, kan forsynes med statsguardeinens kontrolstempel.
Ved indsendelse af erhvervsmæssigt fremstillede arbejder af ædle metaller, der angives at opfylde de fastsatte holdighedskrav, skal arbejderne være forsynet med holdighedsstempel og navnestempel. Ædle metaller i uforarbejdet stand kan indsendes til undersøgelse og stempling hos statsguardeinen.
Efter undersøgelsen forsynes barrer med statsguardeinens barrestempel.
For arbejdsprøver afgives en prøveattest.
Stk. 2. Arbejder af ædle metaller, der opfylder de krav, der er fastsat i Konventionen om kontrol og stempling af varer af ædle metaller af 15. november 1972, kan indsendes til statsguardeinen til stempling med Konventionens fælles kontrolstempel.
Stk. 3. Industriministeren fastsætter regler om de forhold, der er nævnt i stk. 1 og 2, herunder regler om rekvirerede undersøgelser, kontrolstemplinger og stemplernes udseende.
Industriministeren fastsætter endvidere de regler, der er nødvendige til gennemførelsen af den konvention, der er nævnt i stk. 2, samt regler der vedtages inden for rammerne af Konventionen.«.
 17. Efter § 13 indsættes:
»§ 13 a.
Arbejder, der opfylder kravene til holdigheden i § 2, og som er forsynet med Konventionens fælles kontrolstempel, skal anses for at opfylde lovens krav til stemplingen.
Stk. 2. Bestemmelsen i stk. 1 er ikke til hinder for, at statsguardeinen i enkelte tilfælde undersøger holdigheden og stemplingen af af konventionsstemplede arbejder, jfr. §§ 9 og 10.«.
 18. Efter § 13 A indsættes:
»Kapitel 3 Dækning af udgifter m.v.
§ 13 b.
Udgifterne til statsguardeinens virksomhed efter loven dækkes efter regler fastsat af industriministeren af bidrag, der pålignes indehavere af registreret navnestempel samt virksomheder, der sælger ædle metaller i uforarbejdet stand, og ved gebyrer, der opkræves for rekvireret arbejde.
Stk. 2. Virksomheder, der eksporterer arbejder af ædle metaller med konventionsstempel eller importerer konventionsstemplede arbejder af ædle metaller, skal ikke svare bidrag, for så vidt angår sådan eksport og import, dog bortset fra et fast årligt bidrag, der pålignes alle indehavere af registreret navnestempel.
 Stk. 3. Bidrag og gebyrer tillægges udpantningsret.
Industriministeren fastsætter de nærmere regler om påligningen og opkrævningen af bidragene og gebyrerne og kan herunder bestemme, at leverandører efter anmodning fra statsguardeinen skal give oplysning om bidragspligtiges køb og salg af ædle metaller i uforarbejdet eller forarbejdet stand.«.
 19. § 15 affattes således:
»§ 15. Medmindre højere straf er forskyldt efter den øvrige lovgivning, straffes med bøde den, der 1) fremstiller, sælger eller til salg udbyder arbejder af ædle metaller, emner til sådanne arbejder eller ædle metaller i uforarbejdet stand af ringere holdighed end angivet, 2) overtræder §§ 4-6 eller 8-10, eller 3) undlader at efterleve et påbud efter § 9, stk. 4. Stk. 2. I forskrifter, der udstedes af industriministeren i medfør af denne lov, kan der fastsættes straf af bøde for overtrædelse af bestemmelser i forskrifterne.
Stk. 3. For overtrædelse begået af et aktieselskab, anpartsselskab, andelsselskab eller lignende kan der pålægges selskabet som sådant bødeansvar.
Stk. 4. Undlader nogen, der er bidragspligtig i henhold til bestemmelserne i § 13 b rettidigt og i den foreskrevne form at indsende de oplysninger, der er nødvendige til fastsættelse af bidragsgrundlaget, kan statsguardeinen som tvangsmiddel pålægge de pågældende daglige eller ugentlige bøder.
Stk. 5. Dømmes en fabrikant, importør eller forhandler, med registreret navnestempel, jfr. § 6, for at have påført arbejder af ædle metaller et urigtigt holdighedsstempel, og begrunder forholdet fare for gentagne overtrædelser af loven, kan det bestemmes ved dommen, at de arbejder af ædle metaller, der er fremstillet, importeret eller forhandlet af virksomheden skal indsendes til statsguardeinen til undersøgelse af holdigheden i et nærmere bestemt omfang i en periode på indtil et år.
På sådanne undersøgelser finder reglerne i § 13 anvendelse.«.
§ 2 Loven træder i kraft den 1. januar 1988.
BEMÆRKNINGER TIL LOVFORSLAGET ALMINDELIGE BEMÆRKNINGER Lovforslaget har til formål at ændre lov nr. 499 af 29. november 1972 om kontrol med arbejder af ædle metaller m.v., således at Danmark kan tiltræde den i Wien den 15. november 1972 undertegnede Konvention om kontrol og stempling af varer af ædle metaller.
Der er samtidig foreslået forskellige ændringer i loven, der er fundet påkrævede eller hensigtsmæssige på baggrund af erfaringer, der er indvundet siden lovens ikrafttræden.
Konventionen af 15. november 1972 om kontrol og stempling af varer af ædle metaller blev underskrevet af Finland, Norge, Portugal, Stor-Britannien, Sverige, Schweiz og Østrig.
Den er senere ratificeret af de oprindeligt kontraherende stater og af Irland.
Konventionen har til formål at lette den internationale handel med varer af ædle metaller under bevarelse af den beskyttelse af forbrugerne, der er begrundet i disse varers særlige art.
Baggrunden for Konventionens tilblivelse er de forskellige krav til kvaliteten og mærkningen af varer af ædle metaller, der er gældende i de kontraherende stater, og som udgør en teknisk hindring for den frie vareudveksling.
Ifølge Konventionen ophæves denne hindring ved, at der indføres et fælles kontrolstempel for varer af ædle metaller, som kan påføres varer af vedkommende myndighed i de kontraherende stater, når det ved en undersøgelse af varerne ved analysemetoder fastlagt i Konventionen er godtgjort, at de opfylder Konventionens krav til holdigheden.
Således undersøgte og stemplede varer skal anses for at opfylde de i de kontraherende staters lovgivning fastsatte krav til holdigheden og må ikke underkastes fornyet undersøgelse eller krav om stempling i de kontraherende stater, bortset fra at der under særlige omstændigheder kan udtages kontrolprøver.
Ved Konventionen er der nedsat en permanent komitee bestående af repræsentanter for vedkommende myndigheder i de kontraherende stater.
Komiteen har bl.a. til opgave AT overvåge og vurdere Konventionens funktion, AT fremme teknisk og administrativt samarbejde mellem de kontraherende stater vedrørende forhold, der er omfattet af Konventionen og AT overveje foranstaltninger til sikring af en ensartet fortolkning og anvendelse af Konventionens bestemmelser.
Danmark var oprindeligt blandt de stater, der deltog i Konventionens udarbejdelse, men var ikke blandt underskriverne, fordi der ikke på daværende tidspunkt var tilstrækkelig erhvervsinteresse for deltagelse i et sådant arrangement.
Guldsmedefagets Fællesråd har i skrivelse af 3. juli 1984 til Industriministeriet henstillet, at der nu tages skridt til, at Danmark ratificerer Konventionen under hensyn til den lettelse af eksporten af varer af ædle metaller, der er forbundet hermed.
Det er ikke muligt nøjagtigt at forudsige, hvilket omfang undersøgelse og kontrolstempling i henhold til Konventionen af her i landet fremstillede varer af ædle metaller vil få.
Det antages, at der i begyndelsen kan blive tale om 15.000-50.000 stykker af varer af ædle metaller årligt, og en videreudvikling vil foruden af eksportmulighederne være afhængig af den effektivitet og hurtighed, hvormed Statens kontrol med ædle metaller kan udføre det således rekvirerede arbejde.
For importens vedkommende indebærer en ratifikation af Konventionen, at varer af ædle metaller, der importeres her til landet behørigt stemplet i overensstemmelse med Konventionens bestemmelser, principielt ikke vil være undergivet statsguardeinens tilsyn i henhold til lovforslagets kapitel 1. Der kan dog, hvis omstændighederne tilsiger det, blive tale om udtagelse af enkelte kontrolprøver og eftersyn af stemplingen af her i landet solgte varer af ædle metaller til kontrol af Konventionens overholdelse.
Konventionen om kontrol og stempling af varer af ædle metaller blev oprindeligt udarbejdet i EFTA-regi og af denne organisations medlemsstater.
Af disse er nu Stor-Britannien og Portugal tilsluttet Det europæiske økonomiske Fællesskab.
Irland, der deltager i Konventionen, er ligeledes tilsluttet fællesskabet.
Spørgsmålet om en harmonisering af lovgivningen om kontrol med ædle metaller i fællesskabets medlemsstater blev i løbet af 1970'erne overvejet af Kommissionen, der udarbejdede et forslag til direktiv herom.
Dette forslag var i hovedsagen baseret på de samme principper som Konventionen, men opnåede ikke fornøden tilslutning.
Forslaget blev henlagt af Kommissionen i 1977 og er ikke siden genoptaget.
Konventionsteksten med tilknyttede bilag er optaget som tillæg til bemærkningerne, således at Folketingets vedtagelse af loven må opfattes som samtykke til Danmarks tiltrædelse af Konventionen.
Det er foran omtalt, at lovforslaget udover at muliggøre tilslutning til Konventionen også indebærer visse andre ændringer af den gældende lov om arbejder (varer) af ædle metaller, hvis gennemførelse er begrundet i hidtidige erfaringer.
Disse ændringer, der fortrinsvis er begrundet i tekniske og administrative hensyn fremgår af bemærkningerne til de enkelte paragraffer.
Som det fremgår af lovforslaget, jfr. nr. 18, om navnestempelindehaveres bidragspligt, og bemyndigelsen til industriministeren til opkrævning af gebyrer for rekvireret arbejde, skal samtlige udgifter ved statskontrollens virksomhed som hidtil dækkes af institutionens indtægter.
Langt den betydeligste del af udgiftsdækningen tilvejebringes gennem bidrag, der pålignes erhvervets virksomheder efter en beregning, der hvert år foretages af statskontrollen på grundlag af virksomhedernes forbrug af ædle metaller.
Den udgiftsforøgelse, som vil være en følge af, at Konventionens bestemmelser får gyldighed her i landet, og som foreløbig anslås til ca. kr. 100.000,- årligt, vil blive opkrævet ved de gebyrer, der fastsættes som betaling for undersøgelse og stempling i henhold til Konventionen.
Den forøgede aktivitet forudsættes at indebære ansættelse af 2 timelønnede medarbejdere til udførelse af stemplingen.
Lovforslaget, der har været forelagt de interesserede erhvervs- og forbrugerorganisationer, får ikke administrative eller økonomiske konsekvenser for staten eller kommunerne.
BEMÆRKNINGER TIL DE ENKELTE PARAGRAFFER Til § 1 Til nr. 2 Bestemmelsen er uændret bortset fra, at det ædle metal palladium nu foreslås omfattet af loven.
Dette er begrundet i dette metals stigende anvendelse i smykker.
Til nr. 3 I den gældende lovs § 2, stk. 1, er kravene til mindsteholdigheden af de arbejder af ædle metaller, der er omfattet af loven, udtrykt på den måde, at kun arbejder af disse metaller, der opfylder de foreskrevne krav til mindsteholdigheden må »betegnes« som  

 arbejder af guld, sølv og platin.
Den foreslåede ændrede affattelse er i realiteten i overensstemmelse med den gældende lov - også for så vidt angår kravene til mindsteholdigheden - men det er fundet mest hensigtsmæssigt at udforme bestemmelsen, således at den i højere grad fremtræder som en legal definition.
Det er herved også taget i betragtning, at den foreslåede definition omfatter kombinationen af to eller flere ædle metaller i samme vare, hvilket ikke er tilfældet i bestemmelsens nugældende formulering.
Hvorledes varerne må betegnes og markedsføres er bestemt ved lovforslagets nr. 11.
Den gældende lov indeholder i § 2, stk. 2, bestemmelser om, under hvilke betegnelser arbejder af uædle metaller, der er påført et lag af ædle metaller (pletvarer), skal markedsføres.
Denne bestemmelse hører naturligt til i lovforslagets nr. 11, hvor den er optaget som stk. 3.
 Palladium er optaget med et mindstekrav til holdigheden på 950 0/00.
Til nr. 4 Den gældende lovs § 3 indeholder bestemmelser om holdigheden af loddemateriale og om kombinationen af ædle metaller med uædle metaller og ikke-metalliske dele.
Da dette er enkeltheder, som det på grund af den tekniske udvikling kan være nødvendigt at ændre med visse mellemrum, foreslås det, at bestemmelserne udgår af loven og optages i den bekendtgørelse, som industriministeren udfærdiger, jfr. forslagets nr. 7 og 11.
Til nr. 5 Den gældende lovs § 4 er uændret bortset fra, at palladium er optaget i bestemmelsen.
Til nr. 6 og 7 Bestemmelsen er uændret bortset fra, at palladium er optaget i bestemmelsen, og at der er givet industriministeren bemyndigelse til at give regler for stemplingen af varer, der består af to eller flere ædle metaller og af varer af ædle metaller i kombination med uædle metaller eller ikke-metalliske materialer.
Til nr. 8 Det er fundet hensigtsmæssigt at præcisere, at også personer og virksomheder, der som selvstændig næringsvirksomhed udfører reparationer af de af loven omfattede arbejder, skal anses som fabrikanter og dermed er pligtige at have et registreret navnestempel.
Dette forhold er uafklaret i den gældende bestemmelse, men hensynet til kontrollen med, at reparationsvirksomheder ikke anvender underholdige ædle metaller til reparationer af varer af ædle metaller, der opfylder kravene til holdigheden, eller på anden måde forringer varer, der er indleveret til reparation, taler for en præcisering.
Til nr. 10 Bestemmelsen svarer med enkelte ændringer til den gældende lovs § 7.
I denne er det fastsat, at lægers, tandlægers eller tandteknikeres arbejder til brug for patienter og arbejder til industrielt brug, herunder halvfabrikata, er fritaget for kravet om stempling.
Da det heraf kunne sluttes, at de omhandlede materialer iøvrigt er omfattet af loven, herunder af krav til holdigheden, hvilket ikke har været meningen, bør disse bestemmelser udgå.
Bestemmelsen om, at arbejder af ædle metaller, der som følge af deres skrøbelighed eller ringe størrelse ikke kan forsynes med stempler, er fritaget for kravet om stempling, er suppleret med en vægtgrænse på 1 g for varer af guld, platin og palladium og 3 g for varer af sølv.
Til nr. 11 Bestemmelsen i stk. 1 svarer til den gældende lovs § 8.
Da der ved markedsføringen af arbejder af ædle metaller af en lavere holdighed, end den der er foreskrevet, har været en tendens til brug af betegnelser, der leder tanken hen på den ædle vare, bør dette modvirkes ved den i stk. 2 hertil sigtende bestemmelse, hvorefter betegnelser, der angår ædle metaller ikke må anvendes ved markedsføring af arbejder, der ikke opfylder de fastsatte mindstekrav til ædelmetalindholdet.
Som stk. 3 er optaget den gældende lovs § 2, stk. 2, om pletterede varer.
I stk. 4 bemyndiges industriministeren til at fastsætte regler om bestemmelsen af holdigheden og om tilladeligheden af at anvende dele af uædelt metal eller ikke-metalliske materialer i ædelmetalarbejder.
Til nr. 12 Bestemmelsen svarer med et noget ændret ordvalg til den gældende lovs § 9.
Bemyndigelsen til industriministeren til at fastsætte regler om tilsynets udførelse er optaget i lovforslagets nr. 14.
Til nr. 13 Bestemmelsen svarer stort set til den gældende lov, idet det dog af ordvalget fremgår, at tilsynet også kan udøves for at kontrollere stemplingen.
Til nr. 16 Bestemmelsen i stk. 1 svarer til § 13, stk. 1, i den gældende lov, dog således at bestemmelsen også omtaler undersøgelse af barrer og arbejdsprøver.
De krav til holdigheden, der er fastsat i den internationale konvention, jfr. stk. 2, er følgende:
Guld: 375 0/00, 585 0/00, 750 0/00, Sølv: 800 0/00, 830 0/00, 925 0/00, Platin: 950 0/00.
Stk. 3 bemyndiger industriministeren til at fastsætte regler om rekvirerede undersøgelser og stempling samt regler, der er nødvendige til at gennemføre Konventionen, og regler, der vedtages inden for Konventionens rammer.
Til nr. 17 I denne bestemmelse er angivet virkningen af, at arbejder af ædle metaller, der opfylder holdighedskravene i forslagets nr. 3, er forsynet med konventionslandenes fællesstempel.
Konventionens krav til holdigheden er i modsætning til de danske krav i forslagets nr. 3 standardkrav og kan ikke fraviges.
De enkelte kontraherende stater er ikke forpligtet til til salg på deres marked at acceptere konventionsstemplede varer af en lavere holdighed end den, der er fastsat ved den nationale lovgivning.
For Danmarks vedkommende indebærer dette, at holdighederne 375 0/00 for guld og 800 0/00 for sølv ikke skal accepteres her i landet.
Til nr. 18 Bestemmelserne i stk. 1 og 3 svarer stort set til § 11, stk. 1-3, i den gældende lov.
I stk. 2 er det foreslået, at for virksomheder, der eksporterer arbejder af ædle metaller med det i forslagets nr. 16 omhandlede konventionsstempel eller importerer konventionsstemplede varer af ædle metaller, skal sådan eksport og import ikke indgå i det bidragspligtige grundlag.
Ædelmetalvarer, der eksporteres, efter at de her i landet er blevet undersøgt og stemplet med konventionsstemplet, kan ikke i andre konventionslande mødes med krav om nye afgifter for undersøgelse og stempling, og de pågældende virksomheder har her i landet betalt afgifter for konventionsstemplingen.
Med henblik på at undgå »dobbeltbeskatning« af  

 konventionsstemplede eksportvarer foreslås det, at virksomhederne for sådanne varers vedkommende fritages for det bidrag til statskontrollen, der fastsættes individuelt for hver virksomhed.
De omhandlede virksomheder vil fortsat for hele deres produktion være omfattet af den stikprøvekontrol, der er omhandlet i lovforslagets nr. 12.
Med hensyn til importerede konventionsstemplede varer af ædle metaller kan disse i henhold til Konventionen ikke normalt kræves undersøgt eller stemplet her i landet.
Det ville derfor være i strid med forpligtelserne i henhold til Konventionen at belægge sådanne varer med bidrag eller afgifter, der har relation til den danske kontrolordning.
Virksomheder, der importerer konventionsstemplede varer af ædle metaller, må derfor ligeledes for så vidt angår sådan import fritages for det bidrag til statskontrollen, der pålignes individuelt.
Til nr. 19 Stk. 1, 3 og 5 er i realiteten uændrede i forhold til den gældende lov.
I stk. 4 er det fundet nødvendigt til håndhævelse af fristen for indsendelse af oplysninger til brug ved fastsættelsen af det bidragspligtige grundlag at give mulighed for anvendelse af tvangsmidler i form af bøder.
Det har siden den nugældende lovs ikrafttræden hvert år voldt vanskeligheder at fremtvinge en rettidig opfyldelse af denne forpligtelse.
I henhold til de gældende bestemmelser skulle således pr. 1. januar 1986 696 personer og virksomheder på dertil udsendte formularer afgive oplysninger om forbruget/ importen af ædle metaler i forarbejdet og uforarbejdet stand.
Ved fristens udløb den 15. februar 1986 manglede der oplysninger fra henved 200 bidragspligtige, og der er ikke i gældende regler tilstrækkeligt effektive midler til at fremtvinge fristens overholdelse.
Dette indebærer væsentlige ulemper ikke blot for administrationen, men også for de bidragspligtige virksomheder, der overholder fristen.
Det bidragspligtige grundlag skal opgøres senest den 15.
 marts, for at opkrævning af 1. rate af bidraget kan ske pr. 1.
april.
Den udskrivningsprocent for bidraget, der fastsættes ud fra det kendte grundlag, bliver på grund af de manglende oplysninger større, end den skulle være, hvis det samlede grundlag var kendt.
Hertil kommer, at nogle af de bidragspligtige helt undlader at indsende oplysningerne, hvorfor de må retsforfølges ad civilretlig vej.
Statskontrollen er i princippet finansieret på samme måde som Forsikringstilsynet og Tilsynet med banker og sparekasser, og i lovgivningen på disse områder er der hjemmel til anvendelse af bøder som tvangsmiddel til at fremtvinge bl.a. indsendelse af regnskaber, der danner grundlag for påligningen af forsikringsselskabers og bankers og sparekassers bidrag til vedkommende tilsynsmyndighed.
Den offentligretlige interesse i en rettidig opfyldelse af de ved lov fastsatte forpligtelser gør sig også gældende i relation til det her omhandlede administrationsområde.
TIL § 2 Danmark har deltaget i udarbejdelsen af Konventionen om kontrol og stempling af varer af ædle metaller, og det er i konventionens artikel 13 bestemt, at Danmark kan tiltræde Konventionen blot ved at deponere et tiltrædelsesdokument hos depositaren, Sverige.
Tiltrædelsen træder i kraft 2 måneder efter, at dette er sket.
Af praktiske årsager - tilrettelæggelse af konventionsstemplingen og fastsættelse af de administrative regler, der er forudset i lovforslaget - foreslås det, at loven træder i kraft den 1. januar 1988. BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget I lov nr. 499 af 29. november 1972 om kontrol med arbejder af ædle metaller m.v., foretages følgende ændringer:
 1. Inden § 1 indsættes:
»Kapitel 1 Almindelige bestemmelser og tilsynet med virksomhederne.«.
2. I § 1 ændres »guld, sølv og platin, samt guldpletterede, sølvpletterede og platinpletterede« til: »guld, sølv, platin og palladium eller legeringer heraf samt guldpletterede, sølvpletterede, platinpletterede og palladiumpletterede«.
--/ § 1. Arbejder af ædle metaller, dvs. guld, sølv og platin, samt  

 guldpletterede, sølvpletterede og platinpletterede varer må kun  

 erhvervsmæssigt fremstilles, sælges eller udbydes til salg under iagttagelse  

 af de i denne lov indeholdte forskrifter.
Det samme gælder ædle metaller i  

 uforarbejdet stand.
/-- 3. § 2 affattes således:
»§ 2. Som arbejder af ædle metaller anses i denne lov kun arbejder, som i alle enkelte metaldele har en holdighed af mindst 585 0/00 guld, mindst 830 0/00 sølv, mindst 950 0/00 platin og mindst 950 0/00 palladium.«.
--/ § 2. Betegnelserne »guld«, »sølv« og  

 »platin« må kun anvendes for arbejder, der i alle enkelte dele  

 indeholder henholdsvis mindst 585 0/00 guld, mindst 830 0/00 sølv og mindst  

 950 0/00 platin.
Stk. 2. Arbejder af uædle metaller, der ved valsning, galvanisk plettering  

 eller på anden måde er påført et lag af guld, sølv, platin eller andre  

 platinmetaller, skal betegnes som »guldpletteret«,  

 »dublee«, »forgyldt«, »sølvpletteret«,  

 »forsølvet« eller »platinpletteret« eller betegnes med  

 andre ord, der angiver arbejdets nævnte karakter. (Ad stk. 2: Se forslaget  

 til § 8, stk. 3.) /-- 4. § 3 ophæves.
--/ § 3. Anvendt loddemateriale skal have følgende holdigheder: GULD Slaglod  

 til arbejder af guld skal være af samme holdighed som det pågældende  

 guldarbejde.
SØLV Slaglod til arbejder af sølv skal holde 1) mindst 650 0/00 sølv til arbejder i 925 0/00 sølv 2) mindst 600 0/00 sølv til arbejder i 830 0/00 sølv.
/-- --/ PLATIN Slaglod til arbejder af platin skal holde mindst 995 0/00 guld,  

 sølv, platin eller palladium.
Slaglod af lavere holdighed end det pågældende  

 ædelmetalarbejde må kun anvendes i den til sammenlodningen nødvendige mængde.
Stk. 2. Ved bestemmelsen af holdigheden af et arbejde af ædle metaller  

 tages ikke hensyn til de med arbejdet forbundne genstande, der er af andet  

 materiale end ædle metaller, for så vidt dette andet materiale enten er  

 nødvendigt af hensyn til det praktiske formål, som arbejdet skal tjene, eller  

 er synligt og ikke ved guldplettering, sølvplettering eller på anden måde er  

 givet udseende som ædle metaller. (Ad § 3: Se forslaget til § 5, stk. 6, og §  

 8, stk. 4.) /-- 5. I § 4 ændres »eller »platin«, jfr. § 2, stk. 1,»  

 til: », »platin« eller »palladium«, jfr. § 2'.
--/ § 4. Arbejder af ædle metaller, der sælges eller udbydes til salg under  

 betegnelserne »guld«, »sølv« eller »platin«,  

 jfr.
 § 2, stk. 1, skal være forsynet med et holdighedsstempel og et i henhold  

 til § 6 registreret navnestempel.
/-- 6. I § 5, STK. 3, ændres »platin skal stemplet indeholde bogstaverne »Pt.«» til: »platin eller palladium skal stemplet  

 indeholde bogstaverne henholdsvis »Pt.« og »Pd.«.'.
 7. I § 5 indsættes efter stk. 5 som nyt stykke:
»STK. 6. Industriministeren fastsætter regler om holdighedsstemplingen af de arbejder, der er nævnt i § 2, og om stemplingen af arbejder af ædle metaller, der består af to eller flere ædle metaller, eller som er forbundet med eller hvori indgår uædelt metal eller ikke-metalliske materialer.«.
--/ § 5. Holdighedsstemplet skal på tydelig måde angive arbejdets holdighed i  

 tusindedele.
 Stk. 2. Indeholder arbejder af sølv mindst 925 0/00 sølv, kan holdigheden  

 dog angives alene ved betegnelsen »Sterling«.
 Stk. 3. På arbejder af sølv kan det i stk. 1 nævnte stempel tillige  

 indeholde bogstavet »S«, og på arbejder af platin skal stemplet  

 indeholde bogstaverne »Pt.«.
 Stk. 4. På arbejder af guld kan der til den i stk. 1 foreskrevne angivelse  

 af holdigheden føjes den tilsvarende holdighedsangivelse i karat.
 Stk. 5. Andre holdighedsangivelser er ikke tilladt.
/-- 8. § 6, STK. 1, affattes således:
»§ 6. Fabrikanter og importører af arbejder af ædle metaller, jfr. § 2, skal have et registreret navnestempel, som påføres de fremstillede eller importerede arbejder af ædle metaller.
Som fabrikanter anses også personer og virksomheder, der som selvstændig næringsvirksomhed udfører reparationer af arbejder, der omfattes af loven.«.
 9. I § 6, STK. 3, 2. PKT., udgår: »må kun«.
--/ § 6. Fabrikanter og importører af arbejder af ædle metaller, der agtes  

 solgt under betegnelsen »guld«, »sølv« eller  

 »platin«, jfr. § 2, stk. 1, skal have et registreret navnestempel.  

 Dette navnestempel påføres de fremstillede eller importerede arbejder af ædle  

 metaller.
 Stk. 2. Forhandlere af arbejder af ædle metaller kan få registreret et  

 navnestempel og få arbejder, der er udført af andre, forsynet med dette  

 stempel.
Stk. 3. Benyttes forhandlerens navnestempel, bortfalder fabrikantens eller  

 importørens pligt til at forsyne arbejdet med deres navnestempel, men ikke  

 deres pligt til at have et registreret navnestempel.
Importerede arbejder af  

 ædle metaller må kun forsynes med enten importørens eller forhandlerens  

 navnestempel.
Stk. 4. Navnestemplet skal bestå af fabrikantens, importørens eller  

 forhandlerens navn eller firma eller af en forkortelse heraf.
Navnestemplet  

 registreres i et navnestempelregister, der føres af statsguardeinen.
De i  

 registeret optagne navnestempler skal tydeligt adskille sig fra hinanden.
 Stk. 5. Handelsministeren fastsætter regler om navnestemplers anmeldelse  

 til og optagelse i navnestempelregisteret og om de afgifter, der skal betales  

 for optagelse i registeret.
/-- 10. § 7 affattes således:
 »§ 7. Fritaget for kravet om stempling i § 4 er:
1) arbejder, der midlertidigt indføres som vareprøver eller til udstilling, 2) arbejder af guld, platin eller palladium, der vejer mindre end 1 g og arbejder af sølv, der vejer mindre end 3 g samt i øvrigt arbejder, der som følge af deres skrøbelighed eller ringe størrelse ikke kan forsynes med stempler, 3) importerede urkasser med indlagt urværk, 4) fyldepenne, kuglepenne, pencils og dele dertil og 5) arbejder, der godtgøres at være fremstillet før 1. juli 1961.«.
--/ § 7. Fritaget for kravet i § 4 om stempling af arbejder af ædle metaller  

 er: 1. lægers, tandlægers eller tandteknikeres arbejde til brug for  

 patienter, 2. arbejder til industrielt brug, herunder halvfabrikata, 3.  

 arbejder, der midlertidigt indføres som vareprøver eller til udstilling, 4.  

 arbejder, der som følge af deres skrøbelighed eller ringe størrelse ikke kan  

 forsynes med stempler, 5. importerede urkasser med indlagt urværk, 6.  

 fyldepenne, kuglepenne, pencils og dele dertil og 7. arbejder, der godtgøres  

 at være fremstillet før 1. juli 1961.
/-- 11. § 8 affattes således:
»§ 8. Arbejder af ædle metaller, som ikke opfylder de krav til holdigheden, der er fastsat i § 2, må ikke være forsynet med noget stempel, der angiver holdigheden, eller som kan forveksles med et holdighedsstempel.
Det samme gælder de arbejder, der er nævnt i stk. 3.
Stk. 2. Arbejder af ædle metaller, som ikke opfylder de krav til holdigheden, der er fastsat i § 2, må ikke markedsføres under betegnelser, der angår eller kan forveksles med betegnelser for de ædle metaller, der er omfattet af loven.
Stk. 3. Arbejder af uædle metaller, der ved valsning, galvanisk plettering eller på anden måde er påført et lag af guld, sølv, platin eller andre platinmetaller, skal betegnes som »guldpletteret«, »dublee«, »forgyldt«,  

 »sølvpletteret«, »forsølvet« eller »platinpletteret« eller betegnes med  

 andre ord, der angiver arbejdets nævnte karakter.
Stk. 4. Industriministeren fastsætter regler om bestemmelsen af holdigheden, og om hvorledes og i hvilket omfang det er tilladt at anvende dele af uædelt metal eller ikke-metalliske materialer i arbejder af ædle metaller.'.
--/ § 8. Arbejder af ædle metaller, som ikke opfylder de i § 2, Stk. 1, fastsatte krav til holdigheden, må ikke være forsynet med noget  

 stempel, der angiver holdigheden eller kan forveksles med et  

 holdighedsstempel.
Det samme gælder for de i § 2, stk. 2, omhandlede  

 arbejder. (Ad forslaget til § 8, stk. 3: Se den gældende lovs § 2, Stk. 2.) /-- 12. § 9 affattes således:
»§ 9. Den, som har et registreret navnestempel efter § 6, eller som sælger ædle metaller i uforarbejdet stand, er undergivet statsguardeinens tilsyn med hensyn til holdigheden af virksomhedernes beholdning af ædle metaller og arbejder af sådanne.
Stk. 2. Tilsynsmyndigheden har til enhver tid mod behørig legitimation uden retskendelse adgang til de virksomheder, der er nævnt i stk. 1, og til efter eget valg at udtage prøver af beholdninger af ædle metaller i uforarbejdet stand, af halvfabrikata af ædle metaller eller af arbejder af ædle metaller.
Stk. 3. Udtages prøver af ustemplede arbejder af ædle metaller og emner til sådanne arbejder, skal virksomheden skriftligt over for tilsynsmyndigheden oplyse, med hvilken holdighed det færdige arbejde skal stemples.
Stk. 4. Er holdigheden af et arbejde af ædle metaller mindre end den holdighed, der er anført i holdighedsstemplet, skal stemplet slettes.
Er arbejdet en del af en serieproduktion, der er udleveret til handelen, kan statsguardeinen påbyde, at de udleverede arbejder tilbagekaldes.
Opfylder det pågældende arbejde imidlertid de krav til holdigheden, der er fastsat i § 2, kan arbejdet forsynes med nyt holdighedsstempel i overensstemmelse med den konstaterede holdighed.«.
--/ § 9. Enhver virksomhed, der fremstiller, importerer eller forhandler  

 arbejder af ædle metaller, og som har et registreret navnestempel, samt  

 virksomheder, som sælger ædle metaller i uforarbejdet stand, er undergivet  

 statsguardeinens tilsyn med hensyn til holdigheden af virksomhedernes  

 beholdning af ædle metaller og arbejder af sådanne.
Stk. 2. De af tilsynet omfattede virksomheder skal give statsguardeinen  

 eller den, han bemyndiger hertil, uhindret adgang til virksomheden og til  

 efter eget valg at udtage prøver af beholdninger af ædle metaller i  

 uforarbejdet stand, af halvfabrikata af ædle metaller eller af arbejder af  

 ædle metaller.
Udtages prøver af ustemplede arbejder af ædle metaller og  

 emner til sådanne arbejder, angiver virksomheden skriftligt over for  

 statsguardeinen eller dennes fuldmægtig, med hvilken holdighed det færdige  

 arbejde skal stemples.
Stk. 3. Er holdigheden af et arbejde af ædle metaller mindre end den  

 holdighed, der er anført i holdighedsstemplet, skal stemplet slettes.
Er  

 arbejdet en del af en serieproduktion, der er udleveret til handelen, kan  

 statsguardeinen påbyde, at de udleverede arbejder tilbagekaldes.
Opfylder det  

 pågældende arbejde imidlertid de krav til holdigheden, der er fastsat i § 2,  

 stk. 1, kan arbejdet forsynes med nyt holdighedsstempel i overensstemmelse  

 med den konstaterede holdighed.
Stk. 4. Handelsministeren fastsætter regler om udtagelsen af prøver og om  

 tilsynets udførelse. (Ad § 9, stk. 4: Se forslaget til § 11.) /-- 13. § 10 affattes således:
»§ 10. Tilsynsmyndigheden har til enhver tid mod behørig legitimation uden retskendelse adgang til virksomheder, der uden at være omfattet af § 9 erhvervsmæssigt sælger arbejder af ædle metaller.
Tilsynsmyndigheden kan i forbindelse hermed foretage eftersyn og udtage prøver af beholdninger af de pågældende varer.
Stk. 2. De omkostninger, der er forbundet med prøveudtagningen efter stk. 1, til at bringe varen i salgbar stand bæres af indehaveren af det registrerede navnestempel, der er påført varen.
Mangler sådant navnestempel, bæres omkostningerne af den virksomhed, der er nævnt i stk. 1.«.
--/ § 10. Enhver, der erhvervsmæssigt sælger arbejder af ædle metaller uden at  

 være omfattet af § 9, skal give statsguardeinen eller den, han bemyndiger  

 hertil, uhindret adgang til butiks- og lagerlokaler og til eftersyn af  

 beholdninger af de pågældende varer og, såfremt det skønnes nødvendigt af  

 hensyn til tilsynet med holdigheden af de af loven omfattede arbejder,  

 udtagning af prøver.
De af prøveudtagningen forårsagede omkostninger for at  

 bringe varen i salgbar stand bæres af indehaveren af det registrerede  

 navnestempel, der er påført varen.
Mangler sådant navnestempel, bæres  

 omkostningerne af forretningsindehaveren.
/-- 14. § 11 ophæves og i stedet indsættes:
»§ 11. Industriministeren fastsætter regler om tilsynets udførelse efter §§ 9 og 10.«.
--/ § 11. Udgifterne til statsguardeinens tilsyn dækkes dels af afgifter, som  

 afkræves efter § 13, dels af bidrag, der pålignes indehaverne af registreret  

 navnestempel samt virksomheder, som sælger ædle metaller i uforarbejdet  

 stand.
 Stk. 2. Bidragene kan inddrives ved udpantning.
Stk. 3. Handelsministeren fastsætter de nærmere regler om påligningen og  

 opkrævningen af bidragene og kan herunder bestemme, at myndigheder og  

 leverandører efter anmodning fra statsguardeinen skal give denne oplysninger  

 om bidragspligtiges forbrug af ædle metaller i uforarbejdet eller forarbejdet  

 stand. (Ad forslaget til § 11: Se den gældende lovs § 9, stk. 4.) /-- 15. Efter § 12 indsættes:
»Kapitel 2 Rekvireret undersøgelse og kontrolstempling.«.
 16. § 13 affattes således:
»§ 13. Arbejder af ædle metaller kan indsendes til undersøgelse hos statsguardeinen.
Arbejder, der opfylder de krav til holdigheden, der er fastsat i § 2, kan forsynes med statsguardeinens kontrolstempel.
Ved indsendelse af erhvervsmæssigt fremstillede arbejder af ædle metaller, der angives at opfylde de fastsatte holdighedskrav, skal arbejderne være forsynet med holdighedsstempel og navnestempel. Ædle metaller i uforarbejdet stand kan indsendes til undersøgelse og stempling hos statsguardeinen.
Efter undersøgelsen forsynes barrer med statsguardeinens barrestempel.
For arbejdsprøver afgives en prøveattest.
Stk. 2. Arbejder af ædle metaller, der opfylder de krav, der er fastsat i Konventionen om kontrol og stempling af varer af ædle metaller af 15. november 1972, kan indsendes til statsguardeinen til stempling med Konventionens fælles kontrolstempel.
Stk. 3. Industriministeren fastsætter regler om de forhold, der er nævnt i stk. 1 og 2, herunder regler om rekvirerede undersøgelser, kontrolstemplinger og stemplernes udseende.
Industriministeren fastsætter endvidere de regler, der er nødvendige til gennemførelsen af den konvention, der er nævnt i stk. 2, samt regler der vedtages inden for rammerne af Konventionen.«.
--/ § 13. Arbejder af ædle metaller kan indsendes til undersøgelse hos  

 statsguardeinen.
Arbejder, der opfylder de ved § 2, stk. 1, fastsatte krav  

 til holdigheden, kan forsynes med statsguardeinens kontrolstempel.
Ved  

 indsendelse af erhvervsmæssigt fremstillede arbejder af ædle metaller, der  

 angives at opfylde de fastsatte holdighedskrav, skal arbejderne være forsynet  

 med holdighedsstempel og navnestempel. Ædle metaller i uforarbejdet stand kan  

 indsendes til undersøgelse og stempling hos statsguardeinen.
 Stk. 2. Handelsministeren fastsætter de nærmere regler for udførelsen af  

 de i stk. 1 omhandlede undersøgelser samt afgiften herfor.
/-- 17. Efter § 13 indsættes:
»§ 13 a.
Arbejder, der opfylder kravene til holdigheden i § 2, og som er forsynet med Konventionens fælles kontrolstempel, skal anses for at opfylde lovens krav til stemplingen.
Stk. 2. Bestemmelsen i stk. 1 er ikke til hinder for, at statsguardeinen i enkelte tilfælde undersøger holdigheden og stemplingen af af konventionsstemplede arbejder, jfr. §§ 9 og 10.«.
 18. Efter § 13 A indsættes:
»Kapitel 3 Dækning af udgifter m.v.
§ 13 b.
Udgifterne til statsguardeinens virksomhed efter loven dækkes efter regler fastsat af industriministeren af bidrag, der pålignes indehavere af registreret navnestempel samt virksomheder, der sælger ædle metaller i uforarbejdet stand, og ved gebyrer, der opkræves for rekvireret arbejde.
Stk. 2. Virksomheder, der eksporterer arbejder af ædle metaller med konventionsstempel eller importerer konventionsstemplede arbejder af ædle metaller, skal ikke svare bidrag, for så vidt angår sådan eksport og import, dog bortset fra et fast årligt bidrag, der pålignes alle indehavere af registreret navnestempel.
 Stk. 3. Bidrag og gebyrer tillægges udpantningsret.
Industriministeren fastsætter de nærmere regler om påligningen og opkrævningen af bidragene og gebyrerne og kan herunder bestemme, at leverandører efter anmodning fra statsguardeinen skal give oplysning om bidragspligtiges køb og salg af ædle metaller i uforarbejdet eller forarbejdet stand.«.
 --/ (Ad forslaget til § 13a, stk. 1 og 3: Se den gældende lovs § 11, stk.  

 1-3.).
/-- 19. § 15 affattes således:
»§ 15. Medmindre højere straf er forskyldt efter den øvrige lovgivning, straffes med bøde den, der 1) fremstiller, sælger eller til salg udbyder arbejder af ædle metaller, emner til sådanne arbejder eller ædle metaller i uforarbejdet stand af ringere holdighed end angivet, 2) overtræder §§ 4-6 eller 8-10, eller 3) undlader at efterleve et påbud efter § 9, stk. 4.
Stk. 2. I forskrifter, der udstedes af industriministeren i medfør af denne lov, kan der fastsættes straf af bøde for overtrædelse af bestemmelser i forskrifterne.
Stk. 3. For overtrædelse begået af et aktieselskab, anpartsselskab, andelsselskab eller lignende kan der pålægges selskabet som sådant bødeansvar.
Stk. 4. Undlader nogen, der er bidragspligtig i henhold til bestemmelserne i § 13 b rettidigt og i den foreskrevne form at indsende de oplysninger, der er nødvendige til fastsættelse af bidragsgrundlaget, kan statsguardeinen som tvangsmiddel pålægge de pågældende daglige eller ugentlige bøder.
Stk. 5. Dømmes en fabrikant, importør eller forhandler, med registreret navnestempel, jfr. § 6, for at have påført arbejder af ædle metaller et urigtigt holdighedsstempel, og begrunder forholdet fare for gentagne overtrædelser af loven, kan det bestemmes ved dommen, at de arbejder af ædle metaller, der er fremstillet, importeret eller forhandlet af virksomheden skal indsendes til statsguardeinen til undersøgelse af holdigheden i et nærmere bestemt omfang i en periode på indtil et år.
På sådanne undersøgelser finder reglerne i § 13 anvendelse.«.
--/ § 15. For så vidt strengere straf ikke er forskyldt efter anden  

 lovgivning, straffes med bøde den, der fremstiller, sælger eller til salg  

 udbyder arbejder af ædle metaller, emner til sådanne arbejder eller ædle  

 metaller i uforarbejdet stand af ringere holdighed end angivet, samt den, der  

 i øvrigt handler i strid med bestemmelserne i lovens §§ 2, 4-6 og 8-10. Det  

 samme gælder den, der ikke efterkommer et af statsguardeinen i henhold til §  

 9, stk. 3, meddelt påbud.
 Stk. 2. Er en overtrædelse begået af et aktieselskab eller lignende, kan  

 bødeansvar pålægges virksomheden som sådan.
Stk. 3. Såfremt en fabrikant, importør eller forhandler, for hvem et  

 navnestempel er registreret, dømmes for at have påført arbejder af ædle  

 metaller et urigtigt holdighedsstempel og forholdet begrunder fare for  

 gentagne overtrædelser af loven, kan det ved dommen bestemmes, at de af  

 vedkommende virksomhed fremstillede, importerede eller forhandlede arbejder  

 af ædle metaller i et nærmere bestemt omfang i en periode på indtil et år  

 skal indsendes til statsguardeinen til undersøgelse af holdigheden.
På  

 sådanne undersøgelser finder reglerne i § 13 anvendelse.
/-- § 2 Loven træder i kraft den 1. januar 1988.
PROLOGEN TIL BEKENDTGØRELSER OG CIRKULÆRER revideret 24. januar 86 :49 KONVENTION OM KONTROL OG STEMPLING AF VARER AF ÆDLE METALLER Geneve - november 1972 Indholdsfortegnelse IndledningSide I.
Omfang og anvendelse 3 II.
Kontrol og sanktioner 3 III.
Den permanente Komitee og ændringer 4 IV.
Afsluttende bestemmelser 5 Bilag I - Definitioner og tekniske krav 7 Bilag II - Kontrol ved de autoriserede kontrolmyndigheder 9 Tillæg - Eksempler på det fælles kontrolstempel 10 INDLEDNING Republikken Østrig, republikken Finland, kongeriget Norge, Den portugisiske Republik, kongeriget Sverige, Den schweiziske Forbundsstat og Det forenede kongerige Storbritannien og Nordirland; Som ønsker at lette den internationale handel med varer af ædle metaller under bevarelse af den beskyttelse af forbrugerne, der er begrundet i disse varers særlige art; Har indgået følgende aftale:
I.
OMFANG OG ANVENDELSE Artikel 1.
1. En kontraherende stats lovgivning, hvorefter varer af ædle metaller skal prøves af et autoriseret organ og stemples med officielle stempler, som angiver, at de er tilfredsstillende prøvet, eller hvorefter sådanne varer skal stemples med angivelse af den ansvarlige for varen, metallets art eller holdighed, skal anses for opfyldt for så vidt angår varer af ædle metaller, der er importeret fra en anden kontraherende stats territorium, dersom de pågældende varer er kontrolleret og stemplet i henhold til denne Konventions bestemmelser.
2. For varer, der er kontrolleret og stemplet i henhold til denne Konvention, må en importerende kontraherende stat ikke foreskrive yderligere prøvning eller stempling af den i stk. 1 nævnte art, bortset fra de kontrolprøver, der er omhandlet i art. 6.
3. Denne Konventions bestemmelser forpligter ikke en kontraherende stat til at give tilladelse til import eller salg af varer af ædle metaller, som ikke opfylder den pågældende stats minimumskrav til holdighed.
Endvidere forpligter Konventionens bestemmelser ikke en kontraherende stat, som accepterer 800 promille som holdighed for sølv, til at tillade import eller salg af varer stemplet med en holdighed af 830.
Artikel 2 I denne Konvention betyder »varer af ædle metaller« varer af  

 sølv, guld, platin eller legeringer heraf, som de er defineret i bilag I.
Artikel 3 1. Varer af ædle metaller skal for at være omfattet af art. 1:
a) forelægges en autoriseret kontrolmyndighed, der er udpeget i henhold til art. 5; b) kontrolleres af den autoriserede kontrolmyndighed i overensstemmelse med de ved bilag I og II fastlagte regler og fremgangsmåder; c) stemples med de stempler, der er foreskrevet i bilag II, herunder det fælles kontrolstempel, som er beskrevet i samme bilags punkt 8.
2. Bestemmelserne i art. 1 finder ikke anvendelse på varer af ædle metaller, som efter at være blevet stemplet som foreskrevet i bilag II, har fået disse stempler forandret eller udslettet.
Artikel 4 1. De kontraherende stater er ikke forpligtet til at lade bestemmelserne i art. 1, stk. 1 og 2, finde anvendelse på varer af ædle metaller, som efter at være forelagt en autoriseret kontrolmyndighed og prøvet og stemplet som foreskrevet i art. 3, er blevet ændret ved tilføjelse eller på anden måde.
II.
KONTROL OG SANKTIONER Artikel 5 1. Hver kontraherende stat skal udpege en eller flere kontrolmyndigheder, som skal være de eneste organer, der inden for dens territorium er bemyndiget til at udøve den kontrol med varer af ædle metaller, der er fastsat ved denne Konvention, samt til at påføre sit eget kontrolstempel og det fælles kontrolstempel.
2. Hver kontraherende stat skal underrette depositaren om de således autoriserede kontrolmyndigheder og om deres kontrolstempler og om eventuel inddragelse af autorisation.
Depositaren skal straks underrette alle andre kontraherende parter i overensstemmelse hermed.
Artikel 6 Denne Konventions bestemmelser forhindrer ikke, at den kontraherende stat gennemfører kontrolprøver på varer af ædle metaller, der bærer de i Konventionen fastsatte stempler.
Sådanne prøver skal udføres således, at de ikke er til unødig ulempe for importen eller salget af varer af ædle metaller, der er stemplet i overensstemmelse med Konventionens bestemmelser.
Artikel 7 De kontraherende stater bemyndiger herved depositaren til at lade det fælles kontrolstempel registrere hos World Intellectual Property Organization (WIPO), i henhold til bestemmelserne i Pariserkonventionen om Beskyttelse af Industriel Ejendomsret, som et nationalt holdighedsstempel for hver kontraherende stat.
Det samme skal depositaren gøre for så vidt angår en kontraherende stat, for hvem Konventionen træder i kraft på et senere tidspunkt, eller for en tiltrædende stat.
Artikel 8 1. Hver kontraherende stat skal have og opretholde lovgivning, der gør det strafbart at forfalske eller misbruge det fælles kontrolstempel, der er fastsat ved denne Konvention, eller af de autoriserede kontrolmyndigheders stempler, som er blevet notificeret i henhold til art. 5, stk. 2, samt uden tilladelse at ændre varen eller ændre eller udslette holdighedsstemplet eller navnestemplet, efter at det fælles kontrolstempel er påført.
2. Hver kontraherende stat påtager sig at indlede retsforfølgning i medfør af den i stk. 1 nævnte lovgivning, når det konstateres eller bringes til dens kundskab af en anden kontraherende stat, at der er tilstrækkeligt bevis for forfalskning eller misbrug af det fælles kontrolstempel eller de autoriserede kontrolmyndigheders stempler, eller for uberettiget ændring af varen eller ændring eller udslettelse af holdighedsstemplet eller navnestemplet, efter at det fælles kontrolstempel er påført, eller, hvor dette findes mere hensigtsmæssigt, at træffe andre passende foranstaltninger.
Artikel 9 1. Dersom en importerende kontraherende stat eller en af dens kontrolmyndigheder har grund til at antage, at en eksporterende kontraherende stats kontrolmyndighed har påført det fælles kontrolstempel uden først at have opfyldt denne Konventions relevante bestemmelser, skal den kontrolmyndighed, med hvis stempel varen angiveligt er stemplet, straks opfordres til at udtale sig, og denne kontrolmyndighed skal omgående yde al rimelig bistand til sagens undersøgelse.
Dersom der ikke opnås en tilfredsstillende løsning, kan hver af parterne henvise sagen til Den permanente Komitee ved meddelelse til dennes formand.
I så fald skal formanden indkalde til møde i Den permanente Komitee senest 1 måned efter modtagelsen af meddelelsen.
2. Hvis en sag er blevet henvist til Den permanente Komitee i medfør af stk. 1, kan komiteen, efter at have givet de implicerede parter lejlighed til at udtale sig, foreslå passende forholdsregler.
3. Dersom et i henhold til stk. 2 fremsat forslag ikke er blevet efterkommet inden for en rimelig tid, eller Den permanente Komitee har undladt at fremsætte noget forslag, kan den importerende kontraherende stat indføre et sådant særligt tilsyn med varer af ædle metaller, der er stemplet af den pågældende kontrolmyndighed, og som indføres på dens territorium, som den finder påkrævet, herunder midlertidigt nægte at anerkende sådanne varer.
Sådanne forholdsregler skal straks meddeles alle kontraherende stater og skal fra tid til anden tages op til overvejelse af Den permanente Komitee.
4. Når der foreligger gentaget og groft misbrug af det fælles kontrolstempel, kan den importerende kontraherende stat midlertidigt nægte at anerkende varer, der bærer den pågældende kontrolmyndigheds stempel, uanset om de er kontrolleret og stemplet i henhold til Konventionen.
I så fald skal den importerende kontraherende stat straks underrette alle kontraherende stater, og Den permanente Komitee skal træde sammen inden for 1 måned for at behandle sagen.
III.
DEN PERMANENTE KOMITEE og ændringer Artikel 10 1. Der nedsættes herved en permanent komitee, hvori hver kontraherende stat skal være repræsenteret.
Hver kontraherende stat har 1 stemme.
 2. Den permanente Komitee har følgende opgaver:
AT overveje og vurdere denne Konventions funktion; AT fremme teknisk og administrativt samarbejde mellem de kontraherende stater vedrørende forhold, der er omfattet af Konventionen; AT overveje foranstaltninger til sikring af ensartet fortolkning og anvendelse af Konventionens bestemmelser; AT fremme behørig beskyttelse af stemplerne mod forfalskning og misbrug; AT fremsætte forslag i forbindelse med sager, der henvises til den i medfør af bestemmelserne i art. 9, stk. 2, eller til bilæggelse af tvister, der måtte opstå i forbindelse med Konventionens anvendelse, og som forelægges for Den permanente Komitee. 3. Den permanente Komitee skal vedtage en forretningsorden for sine møder, herunder regler for indkaldelse til sådanne møder.
Komiteen skal træde sammen mindst 1 gang om året.
Første møde skal indkaldes af depositaren senest 6 måneder efter Konventionens ikrafttræden.
4. Den permanente Komitee kan afgive indstilling om et hvilket som helst spørgsmål vedrørende Konventionens gennemførelse samt fremsætte forslag om ændring af Konventionen eller dens bilag.
Sådanne indstillinger eller forslag skal fremsendes til depositaren, som skal underrette alle kontraherende stater.
Artikel 11 1. For så vidt angår forslag, der er modtaget fra Den permanente Komitee om ændring af bilagene til Konventionen, skal depositaren underrette alle kontraherende stater og opfordre deres regeringer til at give deres samtykke til de foreslåede ændringer inden for en frist på 4 måneder.
Et sådant samtykke kan gøres betinget, hvis det er nødvendigt for at opfylde interne forfatningsmæssige krav.
2. Medmindre der er modtaget et negativt svar fra en kontraherende stats regering inden for den i stk. 1 nævnte frist, træder ændringen af bilagene i kraft 6 måneder efter udløbet af denne periode, for så vidt der ikke i ændringen er optaget bestemmelse om et senere ikrafttrædelsestidspunkt, og forudsat at enhver betingelse i det i stk. 1 omtalte samtykke er opfyldt.
Depositaren skal underrette alle kontraherende stater om ikrafttrædelsen og datoen herfor.
3. For så vidt angår forslag, der er modtaget fra Den permanente Komitee om ændring af Konventionens bestemmelser, eller for så vidt angår et forslag om ændring af Konventionen eller dens bilag, som er modtaget fra en kontraherende stat, skal depositaren forelægge sådanne forslag for alle kontraherende stater til godkendelse.
4. Dersom en kontraherende stat inden for en frist på 3 måneder, regnet fra forelæggelsen af et ændringsforslag i medfør af stk. 3, anmoder om, at der indledes forhandlinger om forslaget, skal depositaren drage omsorg for, at sådanne forhandlinger finder sted.
5. Såfremt alle kontraherende stater godkender en ændring af Konventionen eller dens bilag, som er foreslået i medfør af stk.
3, træder ændringen i kraft 1 måned efter, at det sidste godkendelsesdokument er deponeret, medmindre ændringen indeholder bestemmelse om en anden dato.
Godkendelsesdokumenterne skal deponeres hos depositaren, som skal underrette alle kontraherende stater.
IV.
AFSLUTTENDE BESTEMMELSER Artikel 12 1. Denne Konvention er åben for tiltrædelse af enhver stat, der er medlem af De forenede Nationer eller af nogen af de særlige organer, eller af Den internationale Atomenergiorganisation eller er part i Statutten for Den internationale Domstol, og som har sådanne ordninger om prøvning og stempling af varer af ædle metaller, som er nødvendige for at opfylde denne Konventions krav.
2. Ansøgninger om tiltrædelse, som udtrykker vilje til at opfylde de i denne Konvention indeholdte forpligtelser, ledsaget af en beskrivelse af de kontrolmyndigheder, som den ansøgende stat agter at udpege i henhold til art. 5, skal stiles til depositaren, som skal underrette alle kontraherende staters regeringer med anmodning om deres samtykke.
3. Grundlaget for de kontraherende staters regeringers beslutning om, hvorvidt de vil give deres samtykke til tiltrædelsen, skal udelukkende være den tekniske kompetence og pålideligheden hos den kontrolmyndighed, der er beskrevet i tiltrædelsesansøgningen, samt tilstedeværelsen af lovgivning, der er nødvendig for at opfylde bestemmelserne i art. 8.
4. Regeringerne skal meddele depositaren deres svar senest 4 måneder efter, at meddelelsen om tiltrædelsesansøgning er modtaget.
En regering, der ikke svarer inden for denne frist, skal anses for at have samtykket i tiltrædelsen.
Depositaren skal meddele den ansøgende stats og de kontraherende staters regeringer, om tiltrædelsesansøgningen har fået almindelig tilslutning.
5. Såfremt alle kontraherende staters regeringer har samtykket i tiltrædelsen, kan den ansøgende stat tiltræde denne Konvention ved at deponere et tiltrædelsesdokument hos depositaren, som skal underrette alle andre kontraherende stater.
Tiltrædelsen træder i kraft 3 måneder efter deponeringen.
Artikel 13 Kongeriget Danmark og republikken Island, som har deltaget i udarbejdelsen af denne Konvention, kan tiltræde den ved at deponere et tiltrædelsesdokument hos depositaren.
Tiltrædelsen træder i kraft 2 måneder efter deponeringsdagen, dog ikke før udløbet af den 4-måneders frist, der er nævnt i art. 16, stk. 2.
Artikel 14 1. Regeringen for enhver signatarstat el ler tiltrædende stat kan ved deponeringen af sit ratifikations- eller tiltrædelsesdokument skriftligt erklære over for depositaren, at Konventionen skal finde anvendelse på alle eller en del af sådanne i erklæringen nævnte territorier, hvis udenrigsanliggender den er ansvarlig for.
Depositaren skal underrette alle andre kontraherende staters regeringer om en sådan erklæring.
2. Dersom erklæringen blev afgivet ved deponeringen af ratifikations- eller tiltrædelsesdokument, træder denne Konvention i kraft i forhold til disse territorier samtidig med, at Konventionen træder i kraft i forhold til den stat, der har afgivet erklæringen.
I alle andre tilfælde træder Konventionen i kraft i forhold til disse territorier 3 måneder efter, at depositaren har modtaget erklæringen.
3. Anvendelsen af denne Konvention på alle eller en del af disse territorier kan bringes til ophør af regeringen for den stat, der har afgivet den i stk. 1 nævnte erklæring, forudsat at den giver 3 måneders skriftligt varsel til depositaren, som skal underrette alle andre kontraherende stater.
Artikel 15 Enhver kontraherende stat kan træde tilbage fra denne Konvention ved at give 12 måneders skriftligt varsel til depositaren, som skal underrette alle kontraherende stater, eller på sådanne andre vilkår, som de kontraherende stater kan tiltræde.
Hver kontraherende stat forpligter sig til i tilfælde af tilbagetræden fra Konventionen at ophøre med anvendelse af det fælles kontrolstempel til noget formål.
Artikel 16 1. Denne Konvention skal ratificeres af signatarstaterne.
Ratifikationsdokumenterne skal deponeres hos depositaren, som skal underrette alle andre signatarstater.
2. Denne Konvention træder i kraft 4 måneder efter deponeringen af det fjerde ratifikationsdokument.
I forhold til eventuelle andre signatarstater, der deponerer deres ratifikationsdokument senere, træder Konventionen i kraft 2 måneder efter deponeringen, dog ikke før udløbet af den ovennævnte 4-måneders frist.
Til vitterlighed har de undertegnede, behørigt bemyndigede, repræsentanter underskrevet denne Konvention.
Underskrevet i Wien den 15. november 1972 i 1 eksemplar på det engelske og det franske sprog.
Begge tekster er lige autentiske og skal deponeres hos den svenske regering, som skal foranledige bekræftede genparter fremsendt til alle andre signatarstater og tiltrædende stater.
(Her følger underskrifter af repræsentanterne for Østrig, Finland, Norge, Portugal, Sverige, Schweiz og Det forenede kongerige Storbritannien og Nordirland).
 Bilag I.
Definitioner og tekniske krav 1. I denne Konvention betyder »varer af ædle metaller« varer,  

 der består af eller indeholder guld, sølv, platin eller legeringer, hvori disse indgår, og som er komplette med hensyn til alle deres metalliske dele, bortset fra:
a) varer bestående af legeringer med en holdighed på under 375 for guld, 800 for sølv eller 950 for platin; b) dele eller ukomplette halvfabrikata; c) råmaterialer, herunder barrer, plader, blik, folie, stænger, tråd, bånd og rør.
HOLDIGHEDER 2. For denne Konventions formål anerkendes følgende holdigheder:
a) for guld: 750, 585 og 375; b) for sølv: 925, 830 og 800; c) for platin: 950.
3.'Holdighed' betyder det antal vægtenheder rent guld eller sølv eller platin, der findes i 1000 vægtenheder legering.
4. Hvis holdigheden af en vare af ædelt metal er højere end en holdighed for det pågældende metal, som er nævnt i punkt 2, skal den for denne Konventions formål anses som værende af den nærmest lavere holdighed som defineret i nævnte punkt.
5. Holdigheden af alle dele af varen, bortset fra slaglod og de i medfør af punkterne 7-14 tilladte dele, må ikke være lavere end holdigheden for den pågældende vare.
ANVENDELSE AF SLAGLOD 6. Holdigheden af slaglod skal være som følger:
a) GULD: Slaglod til guldvarer skal have samme holdighed som den pågældende vare, med følgende undtagelser:
For så vidt angår guldvarer i filigran samt urkasser med en holdighed på 750 skal slagloddet indeholde mindst 740 promille guld.
For varer af hvidguld med en holdighed på 750 skal slagloddet indeholde mindst 585 promille guld.
b) SØLV: Slaglod til varer af sølv af holdighed 925 skal indeholde mindst 650 promille sølv.
Slaglod til varer af sølv af holdighed 800 og 830 skal indeholde mindst 550 promille sølv. (1 *).
c) PLATIN: Slaglod til platin skal indeholde mindst 995 promille guld, sølv, platin eller palladium.
Slaglod af lavere holdighed end den pågældende ædelmetalvare må kun anvendes i den for sammenlodningen nødvendige mængde.
Dette slaglod må ikke anvendes til forstærkning, vægtforøgelse eller fyldning.
ANVENDELSE AF DELE AF UÆDELT METAL 7. Dele af uædelt metal i ædelmetalvarer er forbudt, bortset fra følgende tilfælde:
a) Mekaniske dele i skrueblyanter, ure og armbåndsure, indre mekaniske dele i cigarettændere samt lignende mekaniske dele, hvor ædle metaller er uegnede af tekniske årsager; b) knivblade og de dele af kapselåbnere og proptrækkere og lignende genstande, som af tekniske grunde ikke kan fremstilles af ædle metaller; c) fjedre; d) hængseltråd til sølvhængsler; e) nåle til sølvbrocher.
8. Dele af uædelt metal, som er tilladt i henhold til punkt 7, litra a), c), d) og e) må ikke loddes til det ædle metal.
9. Hvor det er praktisk muligt, skal uædle metaldele stemples eller graveres med ordet »METAL« eller med en særlig betegnelse for metallet; hvor dette ikke kan lade sig gøre, skal disse dele ved deres farve skille sig klart ud fra det ædle metal.
Dette krav gælder ikke for værker til ure.
Uædelt metal må ikke anvendes udelukkende til forstærkning, vægtforøgelse eller fyldning.
BRUG AF IKKE-METALLISKE STOFFER 10. Anvendelse af ikke-metalliske dele er tilladt, når disse skiller sig klart ud fra det ædle metal, ikke er belagt eller farvet, således at de ligner ædelt metal, og når deres udstrækning er klart synlig.
Ikke-metalliske fyldmaterialer i skafter til knive, gafler og skeer er også tilladt, når sådanne fyldstoffer kun anvendes i det omfang, der er nødvendigt for sammenføjningen.
BRUG AF MERE END EET ÆDELT METAL i samme vare 11. Anvendelse af mere end eet ædelt metal i samme vare er forbudt, bortset fra følgende tilfælde:
a) Anvendelse af dele af platin i varer, der indeholder gulddele, og hvor gulddelene overstiger 50 vægtprocent af de samlede metalliske dele, forudsat at varen er stemplet som guld på gulddelen med de stempler, der er nærmere beskrevet i bilag II, punkt 5.
b) Anvendelse af dele af guld og/ eller platin i varer, der indeholder sølvdele, og hvor sølvdelen overstiger 50 vægtprocent af de samlede metalliske dele, forudsat at varen er stemplet som sølv på sølvdelen med de stempler, der er nærmere beskrevet i bilag II, punkt 5.
 c) Anvendelse af små mekaniske dele af mindre ædelt metal, f.eks.
tunger til låse, som af tekniske årsager ikke kan fremstilles af det ædlere metal, såfremt den mindre ædle del er stemplet eller graveret med en særlig betegnelse for metallet.
12. Det er tilladt at belægge sølvvarer med guld, forudsat at hele varen i sin helhed stemples som sølv.
Det er tilladt at belægge varer af hvidguld, sølv eller platin med rhodium, forudsat at varen i sin helhed stemples som henholdsvis guld, sølv eller platin.
13. Underbelægning og slutbelægning på ædelmetalvarer med andre metaller end dem, der er tilladt i henhold til punkt 12, er forbudt.
14. De i punkt 11, litra a), omtalte platindele, de i punkt 11, litra b), omtalte guld- eller platindele, de i punkt 11, litra c) omtalte dele af mindre ædelt metal samt den i punkt 12 omtalte guldbelægning skal mindst have den minimumsholdighed, der er foreskrevet for disse metaller i punkt 2.
 Bilag II.
Kontrol ved de autoriserede kontrolmyndigheder 1. En autoriseret kontrolmyndighed skal undersøge, hvorvidt varer af ædle metaller, der forelægges den til stempling med det fælles kontrolstempel, opfylder betingelserne i bilag I til denne Konvention.
ANALYSEMETODER 2. Den autoriserede kontrolmyndighed skal anvende følgende analysemetoder til prøvning af varer af ædle metaller:
GULD: Kupellation SØLV: Gay-Lussac eller Volhard eller potentiometrisk analyse PLATIN: Gravimetrisk (ammoniumchloroplatinat) eller atomabsorption eller spektrografisk eller spektrofotometrisk analyse.
3. Det antal prøver, der udtages og analyseres, skal være tilstrækkeligt til, at kontrolmyndigheden kan overbevise sig om, at alle dele af de undersøgte varer opfylder de krævede holdigheder.
4. Der tillades ingen negativ tolerance.
Kontrolmyndigheden kan dog godkende prøveresultater, der udviser en mindre afvigelse, når denne ligger inden for grænserne af de anerkendte unøjagtigheder ved de godkendte prøvemetoder.
STEMPLING 5. Følgende stempler skal påføres:
a) et registreret navnestempel som beskrevet i punkt 7; b) et tal i arabiske taltegn, der angiver varens holdighed i promille; c) den autoriserede kontrolmyndigheds stempel; d) det fælles kontrolstempel som beskrevet i punkt 8.
De under litra a) og b) nævnte stempler skal stemples eller indstøbes i genstanden.
 De under litra c) og d) nævnte stempler skal stemples i genstanden.
6. Dersom en vare består af dele, hvoraf en eller flere er hængslet eller med lethed kan adskilles fra varens hoveddel, skal ovennævnte stempler kun påføres hoveddelen.
I sådanne tilfælde skal kontrolmyndigheden, hvor det er praktisk muligt, påføre de andre dele det fælles kontrolstempel.
7. Det i punkt 5, litra a) nævnte navnestempel skal bestå af den ansvarliges navn, en forkortelse for dette, eller et symbol, der er optaget i den kontraherende stats officielle register, eller i et af dens autoriserede kontrolmyndigheders registre, inden for hvis territorium den pågældende vare kontrolleres.
8. Det fælles kontrolstempel skal bestå af en afbildning af en vægt tillige med det tal i arabiske taltegn, der angiver arbejdets holdighed i promille, i relief på en linieret baggrund, omgivet af en ramme, der viser arten af det ædle metal:
 - for guldvarer:
 - for sølvvarer:
 - for platinvarer:
Eksempler på udformningen af det fælles kontrolstempel er vist i vedføjede tillæg.
9. Hvis den autoriserede kontrolmyndighed finder, at den pågældende vare opfylder bestemmelserne i bilag I til denne Konvention, kan den autoriserede kontrolmyndighed påføre varen sit eget stempel og det fælles kontrolstempel.
Når det fælles kontrolstempel er påført, skal den autoriserede kontrolmyndighed, førend den giver varen fra sig, sikre sig, at den er fuldstændig stemplet i henhold til bestemmelerne i punkterne 5 og 6. Hvor det er muligt, placeres alle stempler i umiddelbar nærhed af hinanden.
Tillæg Eksempler på det fælles kontrolstempel For guldvarer af holdighed 750:
+++FIGUR For sølvvarer af holdighed 925:
 For platinvarer af holdighed 950:
(1 *) Som vedtaget af de kontraherende stater i henhold til den procedure, der er fastsat i Konventionens art. 11 og trådt i kraft den 14. juni 1980.
