Selvforskyldt  

 ledighed, for kort opsigelsesvarsel,  

  

 tilbagedatering til opsigelsen Ankenævnet har  

 behandlet Deres klage på møde den 31. marts 2005.
Nævnet traf  

 denne A F G Ø R E L S E De er ikke  

 selvforskyldt ledig fra den 30. september 2004 og skal derfor ikke pålægges  

 karantæne.
BEGRUNDELSE Ankenævnet har  

 lagt til grund, at   

 	  

 De efter  

 funktionærlovens regler havde et opsigelsesvarsel på 3 måneder,   

 	  

 Deres arbejdsgiver, xx  

 har opsagt Dem pr. 30. september 2004 ved brev dateret den 29. juni 2004, med  

 henvisning til manglende ordretilgang,   

 	  

 Deres arbejdsgiver har  

 fritstillet Dem pr. dags dato ved brev dateret den 16. september 2004,   

 	  

 De har oplyst, at De  

 ikke modtog opsigelsen fra Deres arbejdsgiver før samtidig med fritstillingen  

 den 16. september 2004,   

 	  

 De har oplyst, at  

 Deres arbejdsgiver over for Dem har forklaret, at han havde tilbagedateret  

 opsigelsesbrevet,  

 fordi han ikke ville betale 3 måneders løn under opsigelsen,   

 	  

 Deres advokat har  

 forhandlet skriftligt med Deres arbejdsgiver, uden at der dog er kommet et  

 forlig  

 ud af det med hensyn til Deres opsigelsesvarsel,   

 	  

 Deres arbejdsgiver den  

 27. september 2004 skrev til Deres advokat, at De som anført i Deres  

 opsigelse  

 var opsagt pr. 29. juni 2004 med fratrædelse den 30. september 2004, og at De  

 efter eget ønske var fritstillet pr. 16. september 2004,   

 	  

 Deres arbejdsgiver i  

 samme brev har anført, at han havde tilbudt at annullere opsigelse og  

 fritstilling  

 og udstede en ny opsigelse, hvis De mødte på arbejdspladsen, og at da De ikke  

 havde ønsket at tage imod dette tilbud, fastholdt arbejdsgiver, at den  

 udleverede opsigelse af 29. juni 2004 og efterfølgende fritstilling af 16.  

 september 2004 stadig var gældende,   

 	  

 De har valgt ikke at  

 lægge sag an ved domstolene, og   

 	  

 der ikke har været  

 ført en faglig sag, idet De på opsigelsestidspunktet ikke var medlem af en  

 faglig  

 organisation.
 Efter en  

 samlet vurdering af sagens omstændigheder finder ankenævnet ikke  

 tilstrækkeligt  

 grundlag for at anse opsigelsen dateret den 29. juni 2004 for tilbagedateret,  

 og dermed Dem for at være blevet afskediget den 16. september 2004.
 Ankenævnet  

 finder derimod, at det efter de foreliggende oplysninger må lægges til grund,  

 at De blev opsagt pr. 30. september 2004 ved brev dateret den 29. juni 2004.
 Ankenævnet  

 finder på grundlag heraf, at De ikke har accepteret et for kort  

 opsigelsesvarsel, og at De derfor ikke kan anses for selvforskyldt ledig.
 Ankenævnet har  

 herved lagt vægt på, at opsigelsen er dateret den 29. juni 2004, og at De har  

 fået udbetalt løn fra Deres arbejdsgiver frem til og med den 30. september  

 2004, svarende til det opsigelsesvarsel på 3 måneder, som De efter  

 funktionærlovens regler havde krav på.
 Ankenævnet har  

 desuden lagt vægt på, at De blev afskediget af grunde, som ikke væsentligst  

 skyldes  

 Dem selv, idet der i opsigelsen er henvist til manglende ordretilgang.
BEMÆRKNINGER TIL KLAGEN I forhold til  

 det anførte i klagen, om at De netop ikke har accepteret et for kort  

 opsigelsesvarsel, og at det Deres chef har foretaget sig er ulovligt,  

 bemærker  

 ankenævnet, at det som anført ovenfor ikke kan anses for godtgjort, at De  

 først  

 blev afskediget den 16. september 2004, idet Deres arbejdsgiver i brev af 27.  

 september 2004 har fastholdt, at han opsagde Dem den 29. juni 2004 med  

 fratrædelse den 30. september 2004.
Ankenævnet  

 bemærker, at såfremt det kunne anses for godtgjort, at De først blev  

 afskediget  

 den 16. september 2004, ville De efter reglerne i bekendtgørelse om  

 selvforskyldt ledighed anses for at have samtykket stiltiende i et for kort  

 opsigelsesvarsel,  

 når De ikke efterfølgende økonomisk er blevet stillet helt eller delvist som  

 om, at De var blevet afskediget med et korrekt varsel.
De skulle i givet fald  

 pålægges en effektiv karantæne på 3 uger.
 Ankenævnet  

 henviser til lov om arbejdsløshedsforsikring m.v., jf. lovbekendtgørelse nr.  

 708 af 13. august 2003 § 63, stk. 1, nr. 3, og direktoratets bekendtgørelse  

 nr.  

 514 af 17. juni 2003 om selvforskyldt ledighed, § 6, stk. 1.
 Ankenævnet  

 ændr er således direktoratets afgørelse af 18. november 2004.
På ankenævnets vegne Fuldmægtig De kan læse om  

 afgørelsens faktiske og retlige grundlag på de følgende sider.
 Kopi til:
Arbejdsdirektoratet Arbejdsløshedskasse Sagsforløb Direktoratet  

 fremstillede sagen på denne måde:
Den 6. november  

 2002 blev De ansat som lagermedarbejder hos xx.
Det fremgår af Deres  

 ansættelseskontrakt,  

 at funktionærlovens regler om opsigelse var gældende for  

 ansættelsesforholdet.
 Det fremgår af  

 et brev dateret den 29. juni 2004, at xx på grund af manglende ordretilgang  

 og  

 manglende behov for arbejdskraft så sig nødsaget til at afskedige Dem til  

 fratrædelse den 30. september 2004. Det fremgår af brevet fra arbejdsgiver,  

 at  

 der ville blive udbetalt normal løn til Dem frem til den 30. september 2004.
 Det fremgår videre  

 af et brev dateret den 16. september 2004, at det var aftalt, at De blev  

 fritstillet pr. dags dato uden ændringer i opsigelsen af 29. juni 2004.
Den 22.  

 september 2004 skrev Deres advokat til xx og bad om en fornyet opsigelse med  

 den korrekte datering den 16. september 2004, hvor opsigelsen rent faktisk  

 skete.
Deres advokat skrev til arbejdsgiver, at tilbagedateringen til den 29.  

 juni 2004 blandt andet var i strid med funktionærlovens regler, og at De i  

 henhold til disse regler havde krav på 3 måneders opsigelse.
Den korrekte  

 fratrædelsesdato  

 var derfor den 31. december 2004.
 Den 23.  

 september 2004 skrev Deres advokat til xx efter at have drøftet sagen med  

 Dem.  

 Det fremgår af brevet, at De fastholdt, at De ikke den 29. juni 2004 havde  

 modtaget nogen opsigelse fra arbejdsgiver.
 Deres advokat  

 skrev til arbejdsgiver, at De ville være indforstået med, at arbejdsgiver  

 udstedte en korrekt opsigelse dateret den 16. september 2004 med angivelse af  

 den korrekte fratrædelsesdato.
 Den 27.  

 september 2004 skrev Deres advokat til xx, at det måtte lægges til grund, at  

 De  

 var blevet opsagt i ansættelsesforholdet den 16. september 2004 med  

 fratrædelse  

 den 31. december 2004. Deres advokat skrev videre, at De havde krav på løn i  

 opsigelsesperioden frem til den 31. december 2004.
 Den 27.  

 september 2004 skrev xx til Deres advokat, at De som skrevet i Deres  

 opsigelse  

 var opsagt pr. 29. juni 2004 med fratrædelse den 30. september 2004.  

 Arbejdsgiver oplyste videre, at De efter eget ønske var fritstillet pr. 16.  

 september 2004.
Arbejdsgiver  

 skrev i brevet til Deres advokat, at arbejdsgiver havde tilbudt at annullere  

 opsigelse og fritstilling og udstede en ny opsigelse, hvis De mødte på  

 arbejdspladsen.
Da De ikke havde ønsket at tage imod dette tilbud, fastholdt  

 arbejdsgiver, at den udleverede opsigelse af 29. juni 2004 og efterfølgende  

 fritstilling af 16. september 2004 stadig var gældende.
Den 12.  

 oktober 2004 modtog a-kassen Deres ledighedserklæring efter arbejdsophøret  

 hos xx  

 den 30. september 2004. De oplyste, at arbejdsophøret skyldtes, at de  

 uretmæssigt var blevet fyret.
De oplyste videre, at De den 1. oktober 2004  

 havde tilmeldt Dem som ledig på AF.
Den 14.  

 oktober 2004 traf a-kassen afgørelse om, at De i forbindelse med Deres  

 arbejdsophør hos xx havde accepteret et for kort opsigelsesvarsel, og at De  

 derfor var selvforskyldt ledig.
A-kassen traf endvidere afgørelse om, at De  

 skulle have en effektiv karantæne på 3 uger med virkning fra den 1. oktober  

 2004.
Den 15.  

 oktober 2004 sendte De en redegørelse for tidsforløbet fra den 29. juni 2004  

 til den 16. september 2004 til Deres advokat.
Det fremgår blandt andet af  

 redegørelsen, at De tog på arbejde den 16. september 2004, men at De havde  

 besluttet, at De ville bede arbejdsgiver om en fyreseddel og evt.  

 fritstilling,  

 hvis arbejdsgiver så positivt på det.
De oplyste i redegørelsen, at det var  

 starten på hele sagen.
Den 17.  

 oktober 2004 klagede De over a-kassens afgørelse om 3 ugers karantæne, da De  

 mente, at denne afgørelse var truffet på et forkert grundlag.
De anførte, at  

 De  

 ikke havde accepteret et for kort opsigelsesvarsel, og De gjorde desuden  

 opmærksom på, at De ikke havde rejst sag mod arbejdsgiver.
 Den 27.  

 oktober 2004 skrev a-kassen til Dem og bad om yderligere oplysninger til  

 sagen.
Den 29.  

 oktober 2004 oplyste De over for a-kassen, at De ikke var medlem af nogen  

 faglig organisation, og at De derfor ikke havde anden mulighed end at  

 kontakte  

 Deres advokat for at få vejledning.
De oplyste videre, at der pr. dags dato  

 ikke var rejst sag mod arbejdsgiver, men at De påtænkte at gøre dette.
De  

 oplyste endelig, at De først den 16. september 2004 blev bekendt med, at De  

 ville blive opsagt fra stillingen hos xx.
Den 1.  

 november 2004 sendte a-kassen Deres klage til Arbejdsdirektoratet, idet  

 a-kassen ikke fandt grundlag for at ændre afgørelsen af 14. oktober 2004.
 Den 2.  

 november 2004 skrev Deres advokat til Dem, at et sagsanlæg mod arbejdsgiver  

 ville være forbundet med en for stor omkostningsrisiko, idet det ville være  

 meget vanskeligt at løfte bevisbyrden for, at arbejdsgiver havde  

 tilbagedateret  

 opsigelsen til den 29. juni 2004.
Den 9.  

 november 2004 oplyste De telefonisk over for direktoratet, at De den 16.  

 september 2004 var blevet opsagt og fritstillet af arbejdsgiver, da De denne  

 dag havde fået udleveret 2 breve fra arbejdsgiver herom.
Da De kom hjem  

 konstaterede De, at opsigelsesbrevet var dateret den 29. juni 2004, og De  

 ringede derfor til arbejdsgiver for at få dette rettet.
 De oplyste  

 over for direktoratet, at arbejdsgiver havde sagt til Dem, at han havde  

 tilbagedateret opsigelsesbrevet, fordi han ikke ville betale de 3 måneders  

 løn,  

 som De ville have ret til ved opsigelse pr. 16. september 2004. Hvad angår  

 arbejdsgivers oplysninger om, at De allerede i juni 2004 var gjort bekendt  

 med  

 opsigelsen, oplyste De, at dette ikke var korrekt, og at De først den 16.  

 september  

 2004 fik besked om opsigelsen.
De oplyste  

 endelig over for direktoratet, at De havde drøftet spørgsmålet om et  

 sagsanlæg  

 mod arbejdsgiver med Deres advokat.
På baggrund af advokatens rådgivning  

 havde  

 De besluttet ikke at rejse sag, idet De ikke turde løbe den økonomiske risiko  

 herved.
 Sekretariatet  

 er enig i fremstillingen.
Arbejds  


  

 direktoratets afgørelse Arbejdsdirektoratet  

 traf den 18. november 2004 denne afgørelse   

 De  

 er selvforskyldt ledig den 30. september 2004.
De skal derfor  

 have en karantæne på 3 uger med virkning fra den 1. oktober 2004.
Begrundelse Hvis De bliver  

 afskediget af en grund, der ikke væsentligst skyldes Deres forhold, vil De  

 som  

 udgangspunkt ikke selv være skyld, at De er blevet ledig.
 Det fremgår af  

 § 63, stk. 1, nr. 3, i lov om arbejdsløshedsforsikring mv., jf.  

 lovbekendtgørelse nr. 708 af 13. august 2003, og af § 6 i bekendtgørelse nr.  

 514 af 17. juni 2003 om selvforskyldt ledighed (bekendtgørelsen).
De vil dog  

 være selvforskyldt ledig, hvis De i forbindelse med en afskedigelse, som ikke  

 væsentligst skyldes Deres forhold, accepterer et for kort opsigelsesvarsel  

 fra  

 arbejdsgiverens side.
De anses for at have accepteret et for kort  

 opsigelsesvarsel, medmindre De økonomisk bliver stillet som om, at De var  

 blevet afskediget med et korrekt varsel.
Det fremgår af § 8, stk. 1 og 2, i  

 bekendtgørelsen.
 Det fremgår  

 dog af bekendtgørelsens § 8, stk. 3, at De ikke har accepteret et for kort  

 opsigelsesvarsel, hvis De ved afsagt dom eller kendelse eller ved forlig ved  

 de  

 almindelige domstole, ved fagretlig behandling eller ved voldgiftsbehandling  

 får erstatning for manglende opsigelsesvarsel.
 Direktoratet  

 har lagt til grund for afgørelsen, at De den 6. november 2002 blev ansat som  

 lagermedarbejder hos xx, og at det ifølge Deres ansættelseskontrakt blev  

 aftalt, at funktionærlovens regler om opsigelsesvarsel var gældende for  

 ansættelsesforholdet.
Direktoratet  

 har endvidere lagt til grund, at De den 16. september 2004 blev afskediget af  

 arbejdsgiver af en grund, som ikke væsentligst skyldtes Dem.
Det fremgår  

 således af arbejdsgivers brev om opsigelse, at opsigelsen skyldtes manglende  

 ordretilgang og deraf følgende manglende behov for arbejdskraft på lageret.
 Direktoratet  

 har lagt til grund, at De efter funktionærlovens regler havde krav på 3  

 måneders opsigelse, at den korrekte fratrædelsesdato derfor var den 31.  

 december 2004, og at De havde krav på løn indtil denne dato.
 Direktoratet  

 har endelig lagt til grund, at De ikke ved de almindelige domstole, ved  

 fagretlig behandling eller ved voldgiftsbehandling har fået erstatning for  

 manglende opsigelsesvarsel.
 Da De har fået  

 udbetalt løn fra arbejdsgiver frem til og med den 30. september 2004, er det  

 direktoratets vurdering, at De ikke økonomisk er blevet stillet som om, at De  

 er blevet afskediget med et korrekt varsel, og at De har accepteret et for  

 kort  

 opsigelsesvarsel..
 Selv om  

 opsigelsesbrevet er dateret den 29. juni 2004, og selv om arbejdsgiver den  

 27.  

 september 2004 har forklaret, at De blev opsagt den 29. juni 2004, finder  

 direktoratet det efter en samlet vurdering af sagens omstændigheder  

 godtgjort,  

 at De blev afskediget den 16. september 2004.
De har således  

 forklaret, at arbejdsgiver den 16. september 2004 gav Dem dels et brev om  

 opsigelse  

 og dels et brev om fritstilling i hånden.
De har videre forklaret, at De  

 hjemme  

 hos Dem selv konstaterede, at arbejdsgiver havde tilbagedateret  

 opsigelsesbrevet til den 29. juni 2004. De har endelig forklaret, at De  

 herefter ringede til arbejdsgiver, og at arbejdsgiver oplyste over for Dem,  

 at  

 han havde tilbagedateret brevet, fordi han ikke ville betale 3 måneders løn  

 til  

 Dem.
 På denne  

 baggrund er det direktoratets vurdering, at De er selvforskyldt ledig den 30.  

 september 2004, hvor De fratrådte Deres stilling hos xx.
De skal derfor  

 have en karantæne på 3 uger fra den 1. oktober 2004, jf. § 63, stk. 4, i lov  

 om arbejdsløshedsforsikring, og § 36, stk. 1, og § 37, stk. 1, i bekendtgørelsen.
Genoptagelse Direktoratet  

 vil eventuelt genoptage Deres sag, hvis De ved de civile domstole, i det  

 fagretlige system eller ved voldgiftbehandling får hel eller delvis  

 erstatning,  

 fordi De blev afskediget eller bortvist med urette.
Klagen til ankenævnet De har i  

 klagen den 29. november 2004 anført følgende:
 Jeg beder Dem  

 hermed venligst tage ovennævnte sag op omgående.
I denne sag  

 mener jeg, at jeg er blevet hamrende uretfærdigt behandlet. Man  

 siger fra  

 A-kasse i  , at der er en sag i gang ved min advokat.
Derfor skal jeg have  

 karantæne.
 Det er der  

 ikke.
 Man siger,  

 at jeg har accepteret for kort opsigelse.
 Det er netop  

 det, jeg ikke har.
 Hvis jeg kører  

 sag, skal jeg have karantæne, men hvis jeg ikke kører sag skal jeg også have  

 karantæne, for så accepterer jeg for kort opsigelsesvarsel.
 Hvad er da det  

 for noget pladder, og hvor er vi henne i forhold til funktionærloven.
Jeg mener, at  

 det min tidligere chef har foretaget sig i denne sag er ulovligt.
Ellers er  

 der  

 mange personer, som jeg har talt med, som heller ikke nu ved hvad der er lov  

 og  

 ret. Direktoratet  


  

 ´s bemærkninger til klagen Direktoratet  

 har i forhold til Deres klage vurderet, at der ikke er kommet nye  

 oplysninger,  

 der giver direktoratet anledning til at ændre afgørelsen.
Direktoratet har  

 afgivet følgende bemærkninger:
  På baggrund  

 af oplysningerne i sagen har direktoratet lagt til grund for afgørelsen, at  

 medlemmet blev afskediget af en grund, der ikke væsentligst skyldtes ham,  

 idet  

 han ifølge opsigelsesbrevet blev opsagt på grund af manglende ordretilgang og  

 manglende behov for arbejdskraft på lageret.
 Selv om  

 opsigelsesbrevet er dateret den 29. juni 2004, har direktoratet på baggrund  

 af  

 oplysningerne fra medlemmet endvidere lagt til grund, at han reelt blev  

 opsagt  

 den 16. september 2004.
Medlemmet har  

 således oplyst, at han den 16. september 2004 fik dels opsigelsesbrevet og  

 dels  

 brevet om fritstilling i hånden af arbejdsgiver.
Medlemmet har endvidere  

 oplyst, at arbejdsgiver over for ham oplyste, at arbejdsgiver havde  

 tilbagedateret opsigelsesbrevet, fordi arbejdsgiver ikke ville udbetale løn  

 til  

 medlemmet i den resterende del af opsigelsesperioden.
 På denne  

 baggrund er det direktoratets vurdering, at medlemmet er selvforskyldt ledig  

 den 30. september 2004, hvor han fratrådte stillingen hos xx, idet han har  

 accepteret et for kort opsigelsesvarsel.
 Direktoratet  

 har i den forbindelse lagt vægt på, at det i medlemmets ansættelseskontrakt  

 er  

 anført, at funktionærlovens regler om opsigelse var gældende for  

 ansættelsesforholdet.
 Direktoratet  

 har endvidere lagt vægt på, at medlemmet efter disse regler havde krav på et  

 opsigelsesvarsel på 3 måneder, og at han derfor havde ret til løn til og med  

 den 31. december 2004.
 Direktoratet  

 har endelig lagt vægt på, at medlemmet ikke har rejst sag om krav på  

 erstatning  

 mod arbejdsgiver via sin faglige organisation eller ved de almindelige  

 domstole.
Det skal i den  

 forbindelse bemærkes, at direktoratet i afgørelsen af 18. november 2004 har  

 gjort medlemmet opmærksom på, at direktoratet vil genoptage sagen, hvis  

 medlemmet ved domstolene, i det fagretlige system eller ved  

 voldgiftsbehandling  

 skulle få erstatning for uberettiget afskedigelse. Nyt efter klagen Intet.
Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 63. Dagpenge må ikke udbetales til  

 et medlem, hvis ledighed skyldes, 3) at  

 medlemmet afskediges af en grund, der væsentligst kan tilregnes medlemmet,  

 eller Bekendtgørelse  

 nr. 514 af 17. juni 2003 om selvforskyldt ledighed Kapitel 2 Afskedigelse mv.
 § 6.  

  

 Et medlem er selvforskyldt ledig,  

 hvis medlemmet bliver afskediget af en grund, der væsentligst skyldes  

 medlemmet.
