 I medfør af § 20 a i lov om statens uddannelsesstøtte, jf.  

 lovbekendtgørelse nr. 468 af 2. august 1988, fastsættes:
Misligholdt studiegæld, der administreres  

 af Kongeriget Danmarks § 1.  Kongeriget Danmarks Hypotekbank og  

 Finansforvaltning (Hypotekbanken) afgiver pålæg om indeholdelse i løn m.v.  

 for misligholdt studiegæld, herunder renter, omkostninger og udlagte  

 retsafgifter.
 Stk. 2.  Pålæg afgives efter forudgående vurdering af  

 skyldners personlige og økonomiske forhold.
Stk. 3.  Hypotekbanken afgiver ikke pålæg om  

 lønindeholdelse for skyldnere, der kan dokumentere, at de modtager  

 førtidspension, folkepension, efterløn, dagpenge og lignende ydelser,  

 medmindre særlige omstændigheder taler herfor.
Det samme gælder for  

 skyldnere, som af Hypotekbanken eller dennes inkassator har fået henstand med  

 tilbagebetalingen.
 Stk. 4.  Pålægget skal være skriftligt og angive  

 indholdet af §§ 2, 3, 5, stk. 4, og 6.
 Stk. 5.  Når der er truffet afgørelse om pålægget, skal  

 der gives skyldneren meddelelse herom.
§ 2.  Den, der har modtaget pålæg om indeholdelse,  

 skal indbetale indeholdte beløb til Hypotekbanken.
Indbetaling skal ske,  

 efterhånden som indeholdelse finder sted.
Beløbene forfalder til betaling den  

 1. i den kalendermåned, der følger efter indeholdelsen, og med sidste  

 rettidige betalingsdag den 15. i forfaldsmåneden.
Er sidste rettidige  

 indbetalingsdag en lørdag, søndag eller helligdag, forlænges fristen til den  

 nærmest følgende hverdag.
 Stk. 2.  Ved indbetalingen skal den  

 indeholdelsespligtige give Hypotekbanken skriftlig meddelelse om skyldners  

 CPR-nummer, navn og adresse, størrelsen af det indeholdte beløb og størrelsen  

 af det indkomstbeløb, hvoraf indeholdelsen er beregnet.
 § 3.  Den, der har modtaget pålæg om indeholdelse i  

 løn m.v., skal, hvis skyldneren ikke er eller ophører at være beskæftiget hos  

 den pågældende, eller udbetaling af indeholdelsespligtige ydelser i øvrigt  

 ophører, inden 14 dage give Hypotekbanken skriftlig underretning herom.
Stk. 2.  Den indeholdelsespligtige skal ligeledes efter  

 anmodning give Hypotekbanken alle oplysninger om skyldnerens arbejdsforhold  

 og økonomiske forhold af betydning for indeholdelsen.
Besvarelsen skal ske  

 inden 14 dage efter modtagelse af anmodningen.
 § 4.  Skyldneren skal give Hypotekbanken eller dennes  

 inkassator alle nødvendige oplysninger om personlige og økonomiske forhold af  

 betydning for indeholdelsen og for spørgsmålet om, hvorvidt der kan foretages  

 indeholdelse.
§ 5.  Fremsætter skyldner indsigelse imod beslutningen  

 om indeholdelse, afgøres spørgsmålet af Hypotekbanken.
Indsigelse indsendes  

 til Hypotekbanken inden 2 uger efter, at beslutningen er meddelt skyldneren.
 Stk. 2.  Hvis Hypotekbanken efter en fornyet vurdering  

 kan give skyldneren medhold, træffer Hypotekbanken afgørelse i sagen.
 Stk. 3.  Hvis den oprindelige beslutning ikke ændres,  

 eller hvis skyldneren fastholder sin indsigelse, sender Hypotekbanken sagen  

 til Finansministeriet, som træffer den endelige administrative afgørelse i  

 sagen.
 Stk. 4.  Indeholdelsen udsættes ikke ved skyldnerens  

 indsigelse.
§ 6.  Reglerne i kildeskattelovens § 73, stk. 7, jf. §  

 46, stk. 3, om fortrinsret for skatterestancer berøres ikke af krav efter  

 denne bekendtgørelse.
Træffer skattemyndighederne beslutning om indeholdelse,  

 går skattekravet forud.
 Stk. 2.  Krav på bidragsbetaling, der inddrives ved  

 tilbageholdelse i løn m.v. efter lov om inddrivelse af underholdsbidrag, jf.  

 lovbekendtgørelse nr. 567 af 16. november 1978, fyldestgøres efter skattekrav  

 efter stk. 1, men forud for krav efter denne bekendtgørelse.
 Stk. 3.  Har en anden myndighed truffet beslutning om  

 indeholdelse, skal den indeholdelsespligtige fyldestgøre denne myndighed,  

 såfremt beslutningen herom er truffet før en beslutning om et pålæg efter  

 denne bekendtgørelse.
 § 7.  Med bøde straffes den, der overtræder §§ 2, 3 og  

 4.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 20 a i lov om  

 statens uddannelsesstøtte pålægges selskabet som sådant bødeansvar.
Misligholdt studiegæld, der administreres  

 af Styrelsen for Statens § 8.  For misligholdt studiegæld, herunder renter og  

 omkostninger, der administreres af Styrelsen for Statens Uddannelsesstøtte,  

 finder reglerne i kapitel 1 anvendelse.
Pålæg om lønindeholdelse foretages af  

 styrelsen.
Pålægget skal være skriftligt og angive indholdet i §§ 2, 3, 6 og  

 9, stk. 2.
 Stk. 2.  Indeholdte beløb skal indbetales til styrelsen.
 Stk. 3.  Oplysninger i henhold til §§ 2, 3 og 4 skal  

 gives til styrelsen.
 § 9.  Klage over styrelsens beslutning om  

 lønindeholdelse kan skyldneren inden 4 uger efter meddelelsen herom indgive  

 til Ankenævnet for Uddannelsesstøtten, som træffer den endelige  

 administrative afgørelse i sagen.
 Stk. 2.  Indeholdelsen udsættes ikke ved skyldnerens  

 klage.
Ikrafttræden § 10.  Bekendtgørelsen træder i kraft den 15. oktober  

 1988.
