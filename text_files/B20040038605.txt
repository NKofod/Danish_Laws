Bekendtgørelse om  

 prøveafholdelse og bedømmelse af deltagere ved de maritime uddannelser I medfør af §§ 12 og 24 i lov nr. 226 af 22. april 2002 om maritime  

 uddannelser, § 29, jf. § 42, stk. 2, i lov nr. 421 af 6. juni 2002 om  

 radiofrekvenser, samt efter bemyndigelse fra økonomi- og erhvervsministeren  

 og  

 i bekendtgørelse nr. 143 af 1. marts 2000 om henlæggelse af beføjelser vedr.  

 regelfastsættelse for visse prøver til Søfartsstyrelsen og Statens  

 Luftfartsvæsen, fastsættes:
Kapitel 1 Bekendtgørelsens  

 område § 1.  

  

 Med mindre andet fremgår af bestemmelser fastsat om de enkelte uddannelser  

 og prøver finder bekendtgørelsen anvendelse ved uddannelse godkendt i medfør  

 af  

 lov nr. 226 om maritime uddannelser.
Kapitel 2 Ansvar og  

 definitioner § 2.  

  

 Ved uddannelse forstås ethvert undervisningsforløb, der er tilrettelagt  

 med henblik på at give deltageren viden, kompetencer og/eller færdigheder  

 fastlagt ved formåls- og målbeskrivelser.
Uddannelse omfatter såvel  

 længerevarende undervisningsforløb som korte kurser, uanset om de afvikles  

 som  

 grund-, videre- eller efteruddannelse.
 § 3.  

  

 Ved bedømmelse forstås en vurdering af, om deltageren har tilegnet sig den  

 viden, de kompetencer og/eller færdigheder, der er fastlagt i uddannelsens  

 formåls- og målbeskrivelser.
§ 4.  

  

 Institutionen skal i forbindelse med al uddannelse sikre, at bedømmelse,  

 iht. § 3 planlægges, gennemføres og dokumenteres.
Institutionen skal i  

 forbindelse hermed:
1)  

 	  

    

 sikre, at form og indhold af bedømmelsen er i overensstemmelse med  

 uddannelsens formål og mål samt undervisningens tilrettelæggelse, 2)  

 	  

    

 fastlægge bedømmelsernes placering i uddannelsesforløbet og formen  

 af disse, herunder prøveformer, antallet af prøver samt mulighed for  

 valgfrihed  

 mellem flere prøveformer, og 3)  

 	  

    

 bestemme vilkår for prøveafholdelse, herunder forberedelsestid og  

 hjælpemidler deltageren forudsættes at have til rådighed samt eventuelle  

 begrænsninger for, hvilke hjælpemidler der må medbringes samt antallet af  

 deltagere i gruppeprøver.
 Stk. 2.  

  

 Ved påbegyndelse af  

 et undervisningsforløb, skal institutionen sikre, at deltagerne oplyses om de  

 i  

 stk. 1 nævnte forhold.
Kapitel 3 Bedømmelses- og  

 prøveformer § 5.  

  

 Bedømmelse kan ske ved hjælp af:
1)  

 	  

    

 prøver, 2)  

 	  

    

 løbende bedømmelse, 3)  

 	  

    

 merit, eller 4)  

 	  

    

 kombinationer af nr. 1, 2 og 3.
 § 6.  

  

 Prøver kan udføres som interne prøver eller eksterne prøver.
 Stk. 2.  

  

 Institutionens  

 ledelse kan bestemme, at der i et emne sker en samlet bedømmelse på baggrund  

 af  

 flere prøver (delprøver). Hvis delprøverne ikke vægtes ens, skal vægtningen  

 være fastsat og oplyst til deltageren, før prøverne gennemføres.
 Stk. 3.  

  

 En ekstern prøve er  

 en prøve, hvor der ved bedømmelsen medvirker censorer, som:
1)  

 	  

    

 ikke er ansat af institutionen, og 2)  

 	  

    

 ikke har medvirket i uddannelsen af deltagerne i prøverne.
 Stk. 4.  

  

 I uddannelser  

 svarende til 10 ugers (20 ECTS point) varighed eller derover skal der  

 afholdes  

 mindst én ekstern individuel prøve, der dækker væsentlige dele og emner af  

 uddannelsen og især de dele, som har sikkerhedsmæssig betydning.
§ 7.  

  

 Prøver kan tilrettelægges som individuelle prøver eller gruppeprøver.
Ved  

 gruppeprøver skal der ske en individuel bedømmelse af deltageren.
 § 8.  

  

 Bedømmelser gennemføres på dansk, medmindre bedømmelsens formål er at  

 vurdere den studerendes færdigheder i et fremmedsprog.
Stk. 2.  

  

 Institutionens  

 ledelse kan tillade studerende eller hold, der ønsker det, at aflægge en  

 prøve  

 på et fremmedsprog.
Dette gælder dog ikke prøver, der forudsætter  

 fremstilling  

 på dansk.
Kapitel 4 Bedømmelse og  

 karaktergivning § 9.  

  

 Ved bedømmelsen gives karakterer efter 13-skalaen eller karakteren  

 Bestået/Ikke bestået, jf.
Undervisningsministeriets bekendtgørelse nr. 513 af  

 22. juni 1995 om karakterskala og anden bedømmelse  

 (karakterskalabekendtgørelsen).
Stk. 2.  

  

 Hvor der anvendes  

 delprøver, kan delprøver med karakteren 5 eller derover ikke tages om, når  

 emnet er bestået.
En delprøve med karakteren 03, 00 eller Ikke  

 bestået  

 bevirker, at emnet ikke er bestået, uanset hvad der er bestemt i  

 Undervisningsministeriets bekendtgørelse om karakterskala og anden  

 bedømmelse.
Stk. 3.  

  

 Dele af en  

 uddannelse, som udelukkende er godkendt på baggrund af merit, opnår  

 karakteren  

 godkendt.
Emner eller fag, som er delvist godkendt på baggrund af  

 merit,  

 gives den karakter, som opnås i forbindelse med bedømmelse i de mål, som ikke  

 er meritgodkendte.
 § 10.  

  

 Hvert fag, emne, modul eller lignende, som uddannelsen er inddelt i, skal  

 bestås hver for sig.
 Stk. 2.  

  

 Beståede dele af en  

 uddannelse kan ikke tages om.
§ 11.  

  

 Bedømmere, herunder censorer og eksaminatorer, skal gøre notater i  

 forbindelse med vurderingen af præstationen og karakterfastsættelsen til brug  

 for en udtalelse i en eventuel klagesag.
Notaterne skal opbevares, indtil  

 klagefristen er udløbet.
 Stk. 2.  

  

 Ved al bedømmelse  

 skal det sikres, at deltagerne får en ensartet og retfærdig behandling, og at  

 deres præstationer opnår en pålidelig bedømmelse, der er i overensstemmelse  

 med  

 reglerne om karaktergivning.
Kapitel 5 Merit § 12.  

  

 Søfartsstyrelsen kan fastsætte generelle regler om meritgodkendelse af  

 uddannelser eller dele af uddannelser.
§ 13.  

  

 Studerende kan opnå merit efter ansøgning, hvor det godtgøres, at de  

 krævede kvalifikationer er dokumenteret på baggrund af en anerkendt  

 uddannelse.
For at få merit skal ansøgeren dokumentere, at vedkommende har  

 opnået karakteren 6 eller derover eller karakteren bestået på  

 samme eller  

 højere niveau end den uddannelse eller dele af den uddannelse, der søges  

 merit  

 til.
 Stk. 2.  

  

 Kvalifikationer, som  

 er opnået ved andet end anerkendt uddannelse for eksempel ved  

 erhvervserfaring,  

 kan kun opnå meritgodkendelse efter særskilt bedømmelse, herunder evt.  

 aflæggelse af prøve.
 § 14.  

  

 Meritgodkendelse af danske uddannelser eller dele heraf afgøres af  

 institutionen.
 Stk. 2.  

  

 Meritgodkendelse af  

 udenlandske uddannelser eller dele heraf kan kun afgøres af Søfartsstyrelsen.
 § 15.  

  

 Merit medfører, at studerende bliver fritaget for undervisningen samt  

 bedømmelse, herunder prøver, i de uddannelsesmål, der gives merit til.
Stk. 2.  

  

 Institutionen kan  

 bestemme, at en studerende skal deltage i undervisningen, selv om den  

 pågældende opfylder visse af målene i undervisningsplanen.
Dette kan kun ske,  

 hvis det af institutionens undervisningsplanlægning fremgår, at målene indgår  

 som en del af et tværfagligt fag, emne eller modul i uddannelsen, som har til  

 formål at give den studerende en tværgående forståelse af uddannelsens  

 teoretiske og praktiske dele.
 Stk. 3.  

  

 Den studerende  

 fritages for bedømmelse iht. stk. 2, med mindre der er tale om en integreret  

 prøve, hvor det ikke er muligt at adskille mål fra hinanden.
 § 16.  

  

 Der kan ikke udstedes bevis for en maritim uddannelse på baggrund af  

 uddannelse, der udelukkende er opnået fra undervisning eller prøver i henhold  

 til bestemmelserne om en anden uddannelse.
Kapitel 6 Censorer § 17.  

  

 Institutionens ledelse udpeger censorer i forbindelse med planlægningen af  

 de enkelte prøver.
 Stk. 2.  

  

 Det skal sikres, at  

 bedømmere, herunder censorer:
1)  

 	  

    

 er i besiddelse af en uddannelsesmæssig baggrund på mindst samme  

 niveau, som den prøve vedkommende skal være censor ved, 2)  

 	  

    

 har kendskab til uddannelsens forudsætninger, mål og metoder, 3)  

 	  

    

 er i besiddelse af relevant faglig kompetence inden for det  

 område, vedkommende skal være censor ved, og 4)  

 	  

    

 kender uddannelsens anvendelsesmuligheder.
Stk. 3.  

  

 Foreligger  

 omstændigheder, som er egnet til at vække tvivl om bedømmeres upartiskhed,  

 for  

 eksempel familiemæssige relationer, kan vedkommende ikke medvirke ved  

 bedømmelsen.
Bedømmeren har pligt til at underrette institutionen herom.
 Stk. 4.  

  

 Ved eksterne prøver  

 skal institutionens ledelse bestræbe, at:
1)  

 	  

    

 der medvirker censorer fra erhvervet med relevant faglig baggrund  

 og beskæftigelse, og 2)  

 	  

    

 at der ikke forekommer gensidig censur, det vil sige, at  

 undervisere ikke gensidigt fungerer som bedømmere, herunder censorer, for  

 hinanden inden for samme prøvetermin.
 § 18.  

  

 Institutionens ledelse skal sikre, at censor får tilsendt alle relevante  

 informationer, som gør vedkommende i stand til at udføre censureringen.  

 Informationsmaterialet sendes i så god tid, at censor har mulighed for at  

 søge  

 supplerende oplysninger og evt. kommentere det tilsendte.
Kapitel 7 Afholdelse af  

 prøver med videre § 19.  

  

 Institutionens ledelse skal fastlægge fremgangsmåder, der skal sikre:
1)  

 	  

    

 at ansvarsfordelingen med hensyn til fremstilling, kontrol,  

 godkendelse og produktion af opgaver eller andet materiale, som skal anvendes  

 til bedømmelser, herunder prøver, er defineret, og 2)  

 	  

    

 at deltagere og andre uvedkommende personer ikke får kendskab til  

 opgaver eller spørgsmål med videre forinden prøveafholdelse.
 § 20.  

  

 Institutionens ledelse skal sikre, at der ikke sker snyd under  

 prøveafholdelse, herunder at skriftlige prøvebesvarelser kan identificeres.
 § 21.  

  

 Institutionens ledelse fastsætter i overensstemmelse med disse regler  

 bestemmelser om:
1)  

 	  

    

 frister, inden for hvilken indstilling til og afmelding fra prøver  

 skal finde sted, 2)  

 	  

    

 mulighed for at bruge computere ved prøverne, 3)  

 	  

    

 prøvesproget, 4)  

 	  

    

 retningslinjer i tilfælde af en studerendes sygdom, 5)  

 	  

    

 mulighed for afholdelse af ekstraordinære prøver, herunder  

 sygeprøver, 6)  

 	  

    

 retningslinier for følgerne af eksamenssnyd og manglende  

 overholdelse af reglerne for prøveafholdelse, 7)  

 	  

    

 frister for offentliggørelse af karakterer, 8)  

 	  

    

 eventuelle særlige prøvevilkår for deltagere, og 9)  

 	  

    

 retningslinier for udlevering af kopi af opgavebesvarelser og  

 anden dokumentation, som lægger til grund for bedømmelse.
 Stk. 2.  

  

 Institutionen skal  

 sikre, at deltagerne inden indstilling til en prøve er oplyst om de i stk. 1  

 nævnte numre, der endvidere skal være offentligt tilgængelige.
§ 22.  

  

 Dokumentation for bedømmelse, herunder prøver og prøvebesvarelser, skal  

 opbevares af institutionen i mindst ét år efter semesterafslutning.  

 Studerende  

 eller dimittender, der ønsker det, kan få udleveret materialet, når perioden  

 er  

 udløbet.
Materiale, hvor der ikke er sket anmodning om udlevering, kan  

 herefter  

 tilintetgøres.
 Stk. 2.  

  

 Reglerne i stk. 1  

 gælder ikke for notater udfærdiget i henhold til § 11.
 § 23.  

  

 Ved afholdelse af prøver, skal der gives en studerende, der har været  

 forhindret i at deltage i prøven på grund af sygdom, mulighed for at  

 genindstille sig til prøven i samme eller næstfølgende prøvetermin.
 § 24.  

  

 Når en prøve eller en bedømmelse ikke er bestået, skal institutionen  

 vejlede den studerende om, hvordan vedkommende kan kvalificere sig til at  

 opfylde de manglende mål.
 § 25.  

  

 Når der er fastsat en absolut tidsramme for en uddannelse, kan  

 Søfartsstyrelsen give dispensation for uddannelsesforløb, som strækker sig ud  

 over tidsrammen.
Stk. 2.  

  

 En studerende, som er  

 blevet evalueret tre gange i samme del af uddannelsen og ikke er bestået, kan  

 udelukkes fra den pågældende uddannelse.
Institutionens ledelse kan dog  

 tillade  

 flere end tre forsøg, hvis der foreligger særlige forhold.
Såfremt et ekstra  

 forsøg vil medføre, at tidsrammen for uddannelsen overskrides, jf. stk. 1,  

 skal  

 en eventuel dispensation gives af Søfartsstyrelsen.
 Stk. 3.  

  

 Når en deltager er  

 forhindret i at deltage i en bedømmelse, herunder prøve, på grund af sygdom,  

 betragtes bedømmelsen, herunder prøven, som ikke påbegyndt med hensyn til  

 antallet af forsøg.
 Stk. 4.  

  

 En studerende, som  

 udelukkes i henhold til stk. 2, kan normalt ikke starte på en tilsvarende  

 maritim uddannelse før 2 år efter bortvisningsdatoen.
 § 26.  

  

 I tilfælde af væsentlige fejl og eller mangler ved en prøve, kan  

 institutionens ledelse:
1)  

 	  

    

 i samråd med eksaminator(er) og censor(er) fastlægge retningslinier  

 for, hvordan der kompenseres for fejlen, 2)  

 	  

    

 annullere prøven og foranstalte ekstraordinær prøve, eller 3)  

 	  

    

 tilbyde omprøve.
 Stk. 2.  

  

 En studerendes  

 modtagelse af et tilbud om omprøve eller ekstraordinær prøve, jf. stk. 1,  

 betragtes ikke som en ny indstilling til prøven.
 § 27.  

  

 Søfartsstyrelsen kan pålægge en institution at annullere en bedømmelse,  

 herunder prøve, og gennemføre ekstraordinær bedømmelse, herunder prøve,  

 såfremt:
1)  

 	  

    

 der foreligger væsentlige procedurefejl i forbindelse med  

 bedømmelsesforløbet, og 2)  

 	  

    

 der findes væsentlige mangler ved bedømmelsen, herunder prøven.
 § 28.  

  

 En deltager, der i forbindelse med opgavebesvarelse eller ved en prøve  

 gribes i uretmæssigt at skaffe sig eller give en anden deltager hjælp til  

 løsning eller besvarelse af en opgave eller prøve, medbringe ikke tilladte  

 hjælpemidler eller i at udgive en andens arbejde for sit eget eller på anden  

 måde snyde, kan bortvises af institutionens ledelse.
Stk. 2.  

  

 Hvis der under eller  

 efter en bedømmelse opstår formodning om, at en deltager uretmæssigt har  

 skaffet sig eller ydet hjælp eller har udgivet en andens arbejde for sit  

 eget,  

 indberettes dette til institutionens ledelse.
Bliver formodningen bekræftet,  

 træffer institutionens ledelse beslutning om eventuel udelukkelse fra  

 bedømmelsen.  

 En udelukkelse medfører, at en eventuel karakter for den pågældende  

 bedømmelse  

 bortfalder.
Stk. 3.  

  

 Institutionens  

 ledelse kan beslutte, at den studerende skal udelukkes fra institutionen i ét  

 eller flere semestre.
Søfartsstyrelsen skal underrettes om udelukkelser af  

 denne art.
 Stk. 4.  

  

 Søfartsstyrelsen kan  

 i særligt grove tilfælde af snyd eller ved gentagelser bestemme, at  

 deltageren  

 varigt udelukkes fra uddannelsen.
 § 29.  

  

 Institutioner, der udbyder samme uddannelse, kan afholde prøver med  

 opgaver, der er fælles for institutionerne.
 Stk. 2.  

  

 Anvendelse af opgaver  

 i overensstemmelse med stk. 1 fritager ikke institutionen for ansvar i  

 henhold  

 til disse regler.
 § 30.  

  

 Mundtlige prøver er offentlige, jf. dog stk. 2.
Stk. 2.  

  

 Institutionens  

 ledelse kan ved mundtlige prøver begrænse adgangen til prøvelokalerne af  

 pladsmæssige grunde, og enkeltpersoner kan nægtes adgang eller bortvises,  

 hvis  

 dette findes nødvendigt for at sikre den fornødne ro og orden i forbindelse  

 med  

 prøven.
Institutionens ledelse kan endvidere fravige bestemmelsen i  

 stk. 1, hvis der foreligger særlige omstændigheder, herunder hvor  

 hensynet  

 til deltageren taler herfor.
 Stk. 3.  

  

 Lyd- eller  

 billedoptagelser under prøven er ikke tilladt, medmindre de indgår som en del  

 af prøveforløbet.
 Stk. 4.  

  

 Kun eksaminatorer og  

 censorer må være til stede under voteringen ved prøver.
Kapitel 8 Beviser med  

 videre § 31.  

  

 Institutionen udsteder beviser for gennemført uddannelse, herunder  

 eksamensbeviser, som er sikret mod kopiering for eksempel ved hjælp af  

 hologrammer.
 Stk. 2.  

  

 Beviser skal ud over  

 at indeholde oplysninger om den færdiguddannedes navn, personnummer og den  

 udstedende myndighed indeholde:
1)  

 	  

    

 den betegnelse uddannelsen giver ret til på dansk og på engelsk, 2)  

 	  

    

 et bilag med en karakterudskrift, der angiver de opnåede  

 resultater ved alle bedømmelser, 3)  

 	  

    

 et bilag indeholdende en beskrivelse af de uddannelseselementer,  

 der indgår i den gennemførte uddannelse.
Det skal af udskriften fremgå,  

 hvilke  

 uddannelseselementer, institutionen har meritgodkendt.
Bilaget udarbejdes på  

 dansk med en tilhørende engelsk oversættelse, 4)  

 	  

    

 angivelse af prøvesproget, hvis prøven er aflagt på et  

 fremmedsprog, og 5)  

 	  

    

 omfanget af de enkelte uddannelseselementer, jf. nr. 3, angivet i  

 timer, ECTS  point, eller tilsvarende.
 Stk. 3.  

  

 Beviser med  

 tilhørende bilag attesteres af institutionens ledelse.
 Stk. 4.  

  

 Udseende og indhold  

 af beviser, jf. stk. 1, med tilhørende bilag skal godkendes af  

 Søfartsstyrelsen.
 Stk. 5.  

  

 Til studerende, der  

 har forladt uddannelsen uden at have gennemført den, skal institutionen på  

 anmodning af deltageren udstede dokumentation for det gennemførte  

 uddannelsesforløb, herunder en liste over beståede dele af uddannelsen.
 § 32.  

  

 Når en person har gennemført en given uddannelse, registrerer  

 institutionen dette i Søfartsstyrelsens Elevadministrationssystem med  

 angivelse  

 af dato for gennemførelse og navn på den person, som har underskrevet bevis  

 for  

 uddannelsen.
Stk. 2.  

  

 Institutionen skal  

 ved indsendelse af lister til Søfartsstyrelsen rapportere hvilke personer,  

 der  

 har gennemført en uddannelse/bestået en eksamen.
Indrapporteringen skal  

 angive  

 hvilken uddannelsesplan, der er gennemført, hvilke eksamens- og  

 kvalifikationsbeviser,  

 der er udstedt i forbindelse hermed, dato for udstedelsen og CPR-nr. og fulde  

 navn på hver enkelt dimittend.
Rapporteringen skal attesteres af  

 institutionens  

 daglige leder og indsendes umiddelbart efter uddannelsens/eksamens  

 afslutning.
 § 33.  

  

 For at et uddannelses- og/eller et prøveforløb kan rekonstrueres for en  

 given person, der er eller har været studerende eller kursusdeltager på  

 institutionen, eller som har aflagt prøve på institutionen, skal  

 institutionen  

 registrere og arkivere følgende oplysninger:
1)  

 	  

    

 uddannelsesplanen, som vedkommendes uddannelse har været afviklet  

 i henhold til samt en beskrivelse af uddannelsens indhold og opbygning, og 2)  

 	  

    

 sted, dato og opnået karakter for alle aflagte prøver.
Stk. 2.  

  

 De i stk. 1 nævnte  

 oplysninger skal opbevares i mindst 20 år efter eksamensbevisets udstedelse  

 eller prøvens afslutning.
Oplysningerne kan opbevares på elektronisk medie.
 § 34.  

  

 Med henblik på tilsyn, planlægning og evaluering af et uddannelses- og  

 prøveforløb for en given person skal institutionen registrere og arkivere  

 følgende oplysninger:
1)  

 	  

    

 vedkommendes forudgående uddannelse og opfyldelse af praktik, 2)  

 	  

    

 dele af uddannelsen, som er godkendt på baggrund af  

 meritoverførsel fra andre uddannelser herunder, hvilken uddannelse, der  

 ligger  

 til grund herfor, og datoen for godkendelsen, 3)  

 	  

    

 navne på eksaminator(er) og censor(er), og 4)  

 	  

    

 sted og dato for gennemførsel af særlige kurser.
Stk. 2.  

  

 De i stk. 1 nævnte  

 oplysninger skal opbevares i mindst 2 år efter eksamensbevisets udstedelse  

 eller prøvens afslutning.
Oplysningerne kan opbevares på elektronisk medie.
Kapitel 9 Klager over  

 prøver eller bedømmelser § 35.  

  

 Institutionen udarbejder i overensstemmelse med disse regler  

 retningslinier om studerendes og kursisters muligheder for at klage over  

 bedømmelser, herunder prøver.
 Stk. 2.  

  

 De studerende og  

 kursister skal informeres om klagemuligheder og retningslinjerne for  

 fremsættelse af klager.
 § 36.  

  

 Klager over prøver eller bedømmelser, indbringes for institutionens  

 ledelse.
Stk. 2.  

  

 En klage skal  

 indgives skriftligt.
Klageren skal præcisere og begrunde klagepunkterne.  

 Klagen  

 kan vedrøre:
1)  

 	  

    

 prøve- eller bedømmelsesgrundlaget, herunder de stillede spørgsmål  

 eller opgaver i forhold til uddannelsesplanens formål og mål, 2)  

 	  

    

 prøve- eller bedømmelsesforløbet, eller 3)  

 	  

    

 bedømmelsen.
 § 37.  

  

 Klager i henhold til § 36, stk. 2, nr. 1 og 2, skal indgives senest én uge  

 efter prøvens eller bedømmelsens afholdelse, mens klager i henhold til § 36,  

 stk. 2, nr. 3, skal indgives senest én uge efter, at bedømmelsen er  

 offentliggjort.
 Stk. 2.  

  

 Institutionens  

 ledelse skal skriftligt kvittere for modtagelsen af klagen og meddele  

 klageren  

 en forventet dato for afgørelse i sagen.
 § 38.  

  

 Institutionens ledelse skal ved behandling af en klage forelægge den for  

 eksaminator(er) og censor(er) med anmodning om en udtalelse.
 Stk. 2.  

  

 Senest 1 uge efter,  

 at eksaminator(er) og censor(er) har modtaget klagen, skal deres udtalelser  

 afleveres til institutionens ledelse.
 Stk. 3.  

  

 Institutionen skal  

 hurtigst muligt forelægge bedømmernes udtalelser for klageren, der skal gives  

 lejlighed til at fremkomme med eventuelle kommentarer inden for en frist på  

 en  

 uge.
 Stk. 4.  

  

 Senest to uger fra  

 forelæggelsen, jf. stk. 3, skal institutionens ledelse have færdigbehandlet  

 klagen og afgørelsen være meddelt til klageren.
 Stk. 5.  

  

 Kan klagen ikke  

 behandles inden datoen, jf. stk. 2, skal institutionen hurtigst muligt  

 underrette klageren herom med begrundelse herfor og oplysning om, hvornår  

 klagen forventes færdigbehandlet.
 § 39.  

  

 Institutionens afgørelse, der skal være skriftlig, kan gå ud på:
1)  

 	  

    

 at annullere prøven eller bedømmelsen, 2)  

 	  

    

 at der foretages en ny bedømmelse, som kan medføre en ændring af  

 den givne karakter til en højere eller en lavere karakter, 3)  

 	  

    

 at der gives tilbud om en ny bedømmelse eller prøve evt. ved en  

 ekstraordinær prøvetermin, eller 4)  

 	  

    

 at klagen afvises.
 Stk. 2.  

  

 Institutionen kan  

 beslutte, at der ved ny bedømmelse og ved ny prøve udpeges nye bedømmere.
Stk. 3.  

  

 Såfremt klagen helt  

 eller delvist afvises, skal dette begrundes skriftligt.
Der skal i  

 forbindelse  

 hermed gives oplysning om, at institutionens afgørelse kan indbringes for  

 Søfartsstyrelsen.
 Stk. 4.  

  

 Afgørelse om ny  

 bedømmelse eller tilbud om ny prøve træffes, hvis institutionen finder, at  

 der  

 ved prøven eller bedømmelsen er forekommet væsentlige proceduremæssige fejl,  

 eller der er andre særlige omstændigheder, som giver anledning til berettiget  

 tvivl om bedømmelsen, herunder væsentlig uoverensstemmelse mellem bedømmernes  

 vurdering.
 Stk. 5.  

  

 Ny bedømmelse og ny  

 ekstraordinær prøvetermin skal finde sted snarest muligt.
 § 40.  

  

 Klager over skolens afgørelse, jf. § 39, stk. 3, skal indbringes til  

 Søfartsstyrelsen senest 2 uger efter, at den er afgivet.
 § 41.  

  

 Klager over Søfartsstyrelsens afgørelse omkring radioprøver kan indbringes  

 for Teleklagenævnet i henhold til bestemmelserne i Videnskabsministeriets  

 bekendtgørelse om Teleklagenævnets virksomhed.
 § 42.  

  

 Den studerende kan fortsætte uddannelsen under klage- og evt. ankesagens  

 behandling bortset fra de i § 28 nævnte tilfælde.
 Stk. 2.  

  

 Beviser for  

 gennemført uddannelse tilbageholdes, indtil klagen og evt. ankesagen er  

 færdigbehandlet.
Kapitel 10 Ikrafttræden § 43.  

  

 Bekendtgørelsen træder i kraft den 29. maj 2004.
