 Et medlem, beskæftiget som medhjælp i en børnehave, underviser også to  

 timer ugentligt i gymnastik.
Uanset undervisningens karakter og aflønning i forhold til  

 hovedbeskæftigelsen skal der ske timeoverførsel Ved skrivelse af 28. april 1989  

 fra De Kvindelige Arbejderes Arbejdsløshedskasse har direktoratet modtaget  

 Deres klage over en af kassen truffen afgørelse, ifølge hvilken Deres  

 arbejdstimer ved gymnastikundervisning skal påføres dagpengekortet og  

 samtidig indgå i beregningen af overskydende timer.
 Det fremgår af sagen, at De er beskæftiget som medhjælp i en  

 børnehaveklasse ved Y, og at De på grund af ferielukning på skolen i uge 7/89  

 tilmeldte Dem arbejdsformidlingen den 13. februar 1989 og anmodede kassen om  

 dagpenge i ferielukningsperioden.
 Det er videre til sagen oplyst, at De samtidig med Deres arbejde ved Y har  

 haft to timers ugentlig gymnastikundervisning, hvor De er aflønnet med kr.  

 80,- i timen.
 De har i Deres klage anført, at Deres arbejde ved gymnastikundervisning  

 ikke kan sammenlignes med overarbejde, da timelønnen kun er kr. 80,-, hvilket  

 er meget mindre end normal overarbejdsbetaling.
 De har videre anført, at der ikke er tale om arbejde under fritidsloven,  

 men foreningsarbejde af social karakter.
 Kassen har over for direktoratet fastholdt afgørelsen.
AFGØRELSE Det fremgår af arbejdsløshedsforsikringslovens § 59, stk. 2, og  

 Direktoratet for Arbejdsløshedsforsikringens bekendtgørelse nr. 91 af 13.  

 februar 1989, § 1, stk. 1, at et medlem, der i de 13 forudgående uger før  

 tilmeldingen til arbejdsformidlingen sammenlagt har haft beskæftigelse af  

 større omfang end svarende til fagets normale arbejdstid, skal have overført  

 alle overskydende timer.
 På baggrund af det i sagen oplyste kan direktoratet tiltræde den af kassen  

 trufne afgørelse med den af kassen givne begrundelse, hvorefter Deres  

 beskæftigelse ved gymnastikundervisning skal medregnes ved opgørelsen af  

 overskydende timer, jf. ovennævnte bekendtgørelse, § 1, stk. 1.
 Direktoratets afgørelse kan inden fire uger efter afgørelsens modtagelse  

 indbringes for Ankenævnet for Arbejdsløshedsforsikringen, jf. § 99, stk. 1, i  

 lov om arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
