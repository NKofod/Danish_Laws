Ankestyrelsens principafgørelse O-94-94 om lån - vilkår - opsigelse - bilstøtte - afdrag - kontanthjælpsmodtager Resume:
En enlig kontanthjælpsmodtager, der modtog bilstøtte, var forpligtet til at overholde de vilkår hvorunder han skulle tilbagebetale lånet.
Da han ikke betalte de aftalte afdrag, kunne lånet opsiges, og vægtafgiftsfritagelsen bortfalde.
 Ankestyrelsen tog ikke stilling til, om manden i øvrigt opfyldte betingelserne for støtte til køb af bil.
 Kassation:
Principafgørelsen har ikke længere vejledningsværdi Kassationsdato:
08-06-2009 Love:
Lov om social bistand - lovbekendtgørelse nr. 829 af 1. oktober 1992 - § 58, stk. 3 Sagsfremstilling:
En enlig kontanthjælpsmodtager fik i 1989 bevilget støtte til bil på ikke-erhvervsmæssigt grundlag, da den tidligere bil skulle udskiftes.
I denne forbindelse underskrev han et gældsbrev til kommunen, hvori han forpligtede sig til at tilbagebetale kr. 48.000 med kr. 667 hver måned.
I en periode på 51 måneder havde han kun afdraget et beløb svarende til 9 månedlige afdrag.
Kommunen havde gentagne gange rykket for betaling af afdrag.
Efter at kommunens socialudvalg i 1993 havde behandlet en ny ansøgning om henstand med tilbagebetaling af billånet, besluttede social udvalget, at afdragene skulle genoptages i fuldt omfang.
I modsatfald ville socialudvalget indstille til revaliderings- og pensions nævnet, at lånet skulle opsiges.
 Da der ikke efter denne afgørelse, trods skriftlig anmodning herom, blev betalt afdrag, anmodede kommunen om, at nævnet opsagde lånet, og at vægtafgiftsfritagelsen bortfaldt.
 Nævnet fulgte kommunens anmodning.
 Klagerens repræsentant anførte blandt andet i klagen til Ankestyrel sen, at situationen var den, at pågældende modtog kontanthjælp efter § 37 i bistandsloven, og således ikke havde mulighed for at afdrage på lånet.
 Afgørelse:
 Ankestyrelsen fandt, at klageren ikke var berettiget til fortsat støtte til bil, og at betingelserne for fritagelse for betaling af vægtafgift, derfor heller ikke var opfyldt.
 Ankestyrelsen lagde vægt på, at klageren havde underskrevet et gældsbrev til kommunen, hvor han forpligtede sig til at tilbagebetale kr. 48.000 med kr. 667 månedlig, første gang i juli 1989.
 Ankestyrelsen henviste til, at det fremgår af § 11, stk. 1, nr. 10 i Socialministeriets bekendtgørelse om støtte til køb af bil, at det som vilkår for lånet gælder, at de fastsatte afdragsvilkår skal overholdes.
 Ankestyrelsen henviste videre til, at det fremgår af § 13 i bekendtgørelsen, at såfremt vilkårene i § 11 ikke overholdes, kan revali derings- og pensionsnævnet træffe afgørelse om, at lånet opsiges og at vægtafgiftsfritagelse skal bortfalde.
 Der kunne ikke tages hensyn til, at klagerens forsørgelsesgrundlag aktuelt var kontanthjælp efter bistandsloven.
