Skriftlig fremsættelse (26.  

 november 2003) Fødevareministeren  

  

 (Mariann Fischer Boel) :
 Herved tillader jeg mig for  

 Folketinget at fremsætte:
Forslag til lov om hold af dyr (Lovforslag nr.
L 100).
 Ved lovforslaget samles en  

 række af Fødevareministeriets love og lovbestemmelser om hold af dyr, idet  

 fem  

 love og to  

    

  

 tekstanmærkninger foreslås  

 sammenskrevet til én lov.  

 Den således opnåede  

 forenkling af lovgivningen vil gøre den lettere tilgængelig for brugerne.
 En række bestemmelser i den  

 nugældende lov om dyrlægegerning m.v. som vedrører besætningsejerens forhold  

 foreslås overført til lov om hold af dyr.  

  

 Der opnås  

 herved en bedre strukturering af lovstoffet.
Af lovforslagets nye  

 bestemmelser kan nævnes bestemmelsen i § 64 om offentliggørelse af  

 kontrolresultater.  

  

 Bestemmelsen er parallel til Fødevarelovens § 68 og  

 agtes i givet fald administreret på samme måde.
Det er imidlertid ikke  

 hensigten generelt at offentliggøre kontrolresultater for primærbedrifter  

 eller  

 anvende smiley-ordningen på dette område.
 Ny er også bestemmelsen i  

 lovforslagets § 69.  

  

 Efter denne bestemmelse  


  

 kan  


  

 en besætningsejer  

 eller bruger, der ved dom er fundet skyldig i grov eller gentagen  

 overtrædelse  

 af loven eller regler fastsat i medfør heraf, ved dommen frakendes retten til  

 at holde dyr for bestandig eller for et nærmere fastsat tidsrum.
 Endelig bemærkes, at  

 strafferammen for særligt alvorlige overtrædelser foreslås hævet til fængsel  

 i  

 indtil 2 år.
 Idet jeg i øvrigt henviser  

 til lovforslagets bemærkninger, anbefales det til Folketingets hurtige og  

 velvillige behandling.
