(realkreditvirksomhed) I medfør af realkreditlovens § 12, stk. 7, § 101, stk. 3, § 101, stk.
4, 1. pkt. og § 102, jf. lovbekendtgørelse nr. 553 af 16. juli 1991 samt i medfør af Boligministeriets bekendtgørelse nr. 19 af 15.
januar 1990 om henlæggelse af beføjelser til Finanstilsynet fastsættes:
Indledende bestemmelser § 1.  Et kreditinstitut, der har hjemsted i et land  

 uden for De Europæiske Fællesskaber, og som er underlagt tilsyn af  

 hjemlandets myndigheder, kan med tilladelse fra Finanstilsynet drive  

 realkreditvirksomhed gennem en filial her i landet.
 Stk. 2.  For realkreditvirksomhed efter stk. 1 gælder  

 realkreditlovens § 1, stk. 3, § 3, § 5, stk. 3, § 12, kapitlerne 4-6, § 94, §  

 95, stk. 1, § 101, stk. 1-3, stk. 4, 1. pkt. og stk. 5-6, og § 102.
 Stk. 3.  Medmindre andet er hjemlet i international  

 aftale, kan Finanstilsynet afslå en ansøgning fra et kreditinstitut med  

 hjemsted uden for De Europæiske Fællesskaber, hvis danske kreditinstitutter  

 ikke har en tilsvarende ret til etablering i vedkommende land.
 § 2.  En filial kan drive virksomhed her i landet  

 gennem flere forretningssteder.
Tilladelse og anmeldelse § 3.  Oprettelse af en filial skal anmeldes til  

 Erhvervs- og Selskabsstyrelsen, jf. aktieselskabslovens § 151, stk. 1-2.
 Stk. 2.  Tilladelse meddeles af Finanstilsynet, jf.  

 realkreditlovens § 12.
 Stk. 3.  Finanstilsynet kan afslå en ansøgning om  

 tilladelse, såfremt kreditinstituttet ikke opfylder bestemmelserne i  

 realkreditlovens § 3.
 Stk. 4.  Finanstilsynet kan afslå en ansøgning om  

 tilladelse, hvis der er grund til at betvivle, at kreditinstituttets  

 administrative struktur og finansielle situation er forsvarlig som grundlag  

 for den påtænkte etablering.
 Stk. 5.  Finanstilsynet kan desuden afslå en ansøgning  

 om tilladelse, hvis en filialbestyrer:
§ 4.  Filialen skal have en registreret kapital,  

 herefter benævnt filialkapital, der mindst skal udgøre et beløb svarende til  

 150 mio. kr.
Kapitalen skal være indbetalt, inden tilladelsen gives.
§ 5.  Samtidig med indsendelse af ansøgning om  

 tilladelse fremsendes til Finanstilsynet, udover de i § 5, stk. 2, i  

 Erhvervs- og Selskabsstyrelsens bekendtgørelse nr. 462 af 18. juni 1991 om  

 anmeldelse mv. omhandlede bilag, kreditinstituttets årsregnskab for de sidste  

 3 regnskabsår.
Der skal endvidere på Finanstilsynets anmodning indsendes en  

 autoriseret oversættelse af alle til ansøgningen hørende bilag.
 Stk. 2.  Ansøgningen skal endvidere angive  

 filialkapitalens størrelse og indbetalingsform.
 Stk. 3.  Ansøgningen skal være bilagt attestation fra  

 kreditinstituttets tilsynsmyndigheder i hjemlandet for, at kreditinstituttet  

 opfylder kravene i realkreditlovens § 3, stk. 2.
 § 6.  Filialen må ikke påbegynde sin virksomhed,  

 forinden tilladelse er givet.
Ledelse § 7.  En filial skal ledes af to eller flere  

 filialbestyrere, der opfylder de i § 3, stk. 5, fastsatte krav.
Ansvarlig kapital § 8.  Ved kernekapital i en filial forstås  

 filialkapitalen, reserver og overført overskud eller underskud.
 Stk. 2.  Ved opgørelse af filialens kernekapital  

 foretages fradrag af filialens beholdning af kreditinstituttets aktier,  

 kreditinstituttets immaterielle aktiver og årets løbende underskud.
 Stk. 3.  Udover de i stk. 2 nævnte fradrag, fradrages -  

 uanset aftalte opsigelsesvarsler - filialens nettotilgodehavender i  

 kreditinstituttet og i andre selskaber og virksomheder, der er i koncern med  

 dette.
Regnskab og revision § 9.  Filialen skal føre særskilt bogholderi.
 Stk. 2.  Der skal for hvert regnskabsår udarbejdes  

 særskilt årsregnskab for den gennem filialen drevne virksomhed. Årsregnskabet  

 underskrives af filialbestyrerne og skal være påtegnet af filialens  

 revisorer.
 Stk. 3.  Det reviderede og af filialbestyrerne godkendte  

 årsregnskab skal tillige med kopi af revisionsprotokollen indsendes til  

 Finanstilsynet senest 3 måneder efter regnskabsårets udløb.
 Stk. 4.  Filialen skal indsende årsregnskabet til  

 Erhvervs- og Selskabsstyrelsen senest 4 måneder efter regnskabsårets udløb.
 § 10.  Filialbestyrerne skal senest 1 måned efter  

 godkendelse af kreditinstituttets årsregnskab, dog senest 7 måneder efter  

 regnskabsårets udløb, indsende en bekræftet afskrift af årsregnskabet med  

 tilhørende bekræftelse eller beretning fra kreditinstituttets revisorer til  

 Finanstilsynet.
 Opløsning m.v.
 § 11.  Opløsning af en filial gennemføres ved  

 likvidation, konkurs eller på anden måde, der er godkendt af Finanstilsynet.
 § 12.  En filial skal opløses, hvis den ikke længere  

 opfylder betingelserne for at få tilladelse, jf. §§ 3-5 samt § 3 og § 12 i  

 realkreditloven.
 Stk. 2.  Inddrages tilladelsen til en filial, skal  

 filialen opløses.
 § 13.  Finanstilsynet kan anmelde betalingsstandsning  

 for en filial, når hensynet til obligationsejernes interesser tilsiger det.  

 En anmeldelse om betalingsstandsning kan ikke tilbagekaldes af filialen uden  

 samtykke fra Finanstilsynet.
 § 14.  Bliver en filial insolvent, skal Finanstilsynet  

 indgive konkursbegæring.
 Stk. 2.  Efter afsigelse af konkursdekret beskikker  

 skifteretten efter forhandling med Finanstilsynet en eller flere kuratorer.  

 En af kuratorerne skal opfylde de almindelige betingelser for udnævnelse til  

 landsdommer.
Stk. 3.  Finanstilsynet har ret til at deltage i møder i  

 kreditorudvalg og i skiftesamlinger.
Udkast til regnskab og udlodning i  

 konkursboet skal sendes til Finanstilsynet.
 Stk. 4.  Omstødelsessøgsmål i henhold til konkurslovens  

 § 81, stk. 1, skal anlægges inden 12 måneder efter, at boets bestyrelse blev  

 i stand til at gøre kravet gældende.
 § 15.  Kommer kreditinstituttet under konkurs, træder  

 i likvidation eller opløses på anden måde, skal filialbestyrerne omgående og  

 senest inden fjorten dage anmelde dette til Erhvervs- og Selskabsstyrelsen og  

 til Finanstilsynet, der foranlediger filialens opløsning.
 § 16.  Inddrages kreditinstituttets tilladelse til at  

 drive kreditinstitutvirksomhed i hjemlandet, skal filialbestyrerne omgående  

 anmelde dette til Finanstilsynet, der inddrager filialens tilladelse til at  

 drive realkreditvirksomhed.
 Straffebestemmelser m.v.
 § 17.  Undlader filialens bestyrere eller revisorer i  

 rette tid at efterkomme de pligter, der efter loven påhviler dem over for  

 Finanstilsynet, kan Finanstilsynet som tvangsmiddel pålægge de pågældende  

 daglige eller ugentlige bøder, jf. realkreditlovens § 102.
 § 18.  Med bøde straffes den, der overtræder § 9, stk.  

 1, § 15 og § 16.
 § 19.  Er en overtrædelse efter §§ 17-18 begået af  

 filialen, kan der pålægges filialen som sådan bødeansvar, jf.  

 realkreditlovens § 101, stk. 4, 1. pkt.
Ikrafttræden § 20.  Bekendtgørelsen træder i kraft den 1. november  

 1991.
