Som led i Arbejdsmarkedsrådets virksomhed varetager Arbejdsmarkedsrådet opgaver i forbindelse med sager om varsling af afskedigelser af større omfang, jf. lov nr. 414 af 1. juni 1994 om varsling m.v. i forbindelse med afskedigelser af større omfang.
I medfør af lovens § 9 gives følgende retningslinier for Arbejdsmarkedsrådets virksomhed i henhold til lov nr. 414 af 1. juni 1996.
§ 1.  Når Arbejdsmarkedsrådet har modtaget meddelelse  

 efter lovens § 7 fra en virksomhed om, at virksomheden fortsat agter at  

 foretage afskedigelser af større omfang, overvejer Arbejdsmarkedsrådet, § 2.  Når Arbejdsmarkedsrådet har fået underretning  

 om, hvem der skal afskediges, undersøger Arbejdsmarkedsrådet sammen med  

 regionschefen, hvilke muligheder der er, for at finde løsninger på de  

 problemer, som afskedigelserne rejser.
Det kan være tilvejebringelse af  

 tilbud om andet arbejde, omskolingsinitiativer, opkvalificeringstilbud og  

 lignende tilbud, der kan forbedre mulighederne for at finde nyt arbejde.
§ 3.  Ud over den under §§ 1-2 omtalte  

 formidlingsvirksomhed er der ved Arbejdsministeriets bekendtgørelse nr. 1138  

 af 19. december 1995 om en varslingspulje åbnet mulighed for finansiering af  

 særlige erhvervs- og beskæftigelsesmæssige foranstaltninger i forbindelse med  

 varsling af afskedigelser af større omfang i medfør af lov nr. 414 af 1. juni  

 1996. Hvis Arbejdsmarkedsrådet finder, at en sag kan danne grundlag for  

 forslag til anvendelse af puljemidlerne, tager Arbejdsmarkedsrådet kontakt  

 til Teknologisk Informationscenter (TIC) i regionen og eventuelt til  

 Erhvervsfremme Styrelsen.
Om den nærmere fremgangsmåde med hensyn til  

 eventuel puljefinansiering henvises der til bekendtgørelsen om  

 varslingspuljen og til den vejledning, der er knyttet til bekendtgørelsen om  

 varslingspuljen.
§ 4.  Ved Arbejdsministeriets bekendtgørelse nr. 718  

 af 1. september 1995 om virksomhedsbegreb/arbejdssted og om opgørelse af  

 antal lønmodtagere efter lov om varsling m.v. i forbindelse med afskedigelser  

 af større omfang er der tillagt Arbejdsmarkedsrådet visse afgørelser, der  

 giver mulighed for dispensation med hensyn til afgrænsning af  

 virksomhedsbegrebet.
Det gælder, hvor en virksomhed har flere lokale enheder,  

 som er beliggende i to eller flere tilgrænsende regioner (§ 5, stk. 4), og  

 hvor der er tale om en statslig styrelse (§ 7, stk. 3,) eller en kommunal  

 forvaltning (§ 8, stk. 3). Arbejdsmarkedsrådets afgørelse af disse spørgsmål  

 kan efter bekendtgørelsens § 16 inden 4 uger indbringes for  

 Landsarbejdsrådet, hvilket de berørte parter orienteres om samtidig med  

 afgørelsen.
 § 5.  Opstår der lovfortolkningsspørgsmål i  

 forbindelse med Arbejdsmarkedsrådets sagsbehandling, henviser  

 Arbejdsmarkedsrådet sådanne spørgsmål til regionschefen til vejledende  

 udtalelse, eventuelt efter forelæggelse for Arbejdsmarkedsstyrelsen.
§ 6.  Arbejdsmarkedsrådet kan ikke afgøre eventuelle  

 tvister mellem arbejdsgiveren og lønmodtagerne om bestemmelserne i  

 Varslingsloven eller i øvrige love og overenskomster, der måtte gælde for  

 ansættelsesforholdet.
Uoverensstemmelser mellem arbejdsgiver og lønmodtager  

 om forhandlingsprocedurer, opsigelsesvarsler, godtgørelser for undladt  

 varsling, eller andre uoverensstemmelser mellem parterne må af  

 Arbejdsmarkedsrådet henvises til fagretlig behandling eller til indbringelse  

 for domstolene efter sædvanlig praksis.
 § 7.  Hvis Arbejdsmarkedsrådet får formodning om, at  

 der er sket overtrædelse af lovens §§ 5, 6 og 7, kan Arbejdsmarkedsrådet  

 rette henvendelse herom til politiet, idet sådan overtrædelse efter lovens §  

 12 straffes med bøde.
 § 8.  Arbejdsmarkedsrådets medlemmer er omfattet af  

 Straffelovens almindelige bestemmelser om tavshedspligt med hensyn til  

 oplysninger, som er kommet til deres kundskab ved udøvelsen af deres  

 virksomhed.
§ 9.  § 4, stk. 1, i Offentlighedsloven (aktindsigt)  

 kommer ikke til anvendelse på dokumenter i sager om varsling i forbindelse  

 med afskedigelser af større omfang, jf.
Arbejdsministeriets bekendtgørelse  

 nr. 788 af 26. september 1995.
 § 10.  Arbejdsministeriets cirkulære af 30. juli 1984  

 om arbejdsmarkedsnævnenes virksomhed ved varsling m.v. i forbindelse med  

 foretagelse af afskedigelser af større omfang ophæves.
