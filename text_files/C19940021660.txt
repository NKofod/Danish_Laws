1. Indledning Vejledningen har til formål at give arbejdsløshedskassen en oversigt over,  

 hvilke medlemmer der skal indberettes og indholdet af indberetningerne.  

 Vejledningen redegør endvidere for, hvorledes ledigheden opgøres i  

 forbindelse med de respektive indberetninger.
 Arbejdsløshedskassen skal i henhold til § 144, stk. 1, i  

 Arbejdsministeriets bekendtgørelse om en aktiv arbejdsmarkedsindsats  

 (aktivbekendtgørelsen) indberette ledige medlemmer med 20 måneders sammenlagt  

 ledighed til Arbejdsformidlingen med henblik på, at Arbejdsformidlingen kan  

 give medlemmet et tilbud i forbindelse med medlemmets minimumsrettigheder  

 efter sammenlagt 24 måneders ledighed.
 Arbejdsløshedskassen skal i henhold til samme bekendtgørelses § 144, stk.  

 2, indberette medlemmer, der har en sammenlagt ledighed på 44 måneder til  

 Arbejdsformidlingen med henblik på, at Arbejdsformidlingen er orienteret om  

 medlemmets overgang til delperiode 2 efter sammenlagt 48 måneders ledighed.
Indberetningerne sker ved elektronisk overførsel af filer.
Se herom  

 nærmere i »Beskrivelse af data fra AF-Match til a-kasserne« og  

 »Beskrivelse af data fra a-kasserne til AF-Match«  

 (databeskrivelser), der revideres løbende.
 I forbindelse med indberetningerne skal arbejdsløshedskassen vejlede  

 medlemmet, jf. direktoratets bekendtgørelse om en arbejdsløshedskasses  

 vejledningspligt, § 8, stk. 2 og 3.
 Arbejdsløshedskassen skal endvidere vurdere medlemmets rådighed, jf.  

 direktoratets bekendtgørelse om rådighed og selvforskyldt ledighed, § 27,  

 stk. 1 og 2.
2. Indberetning af medlemmer med 20 måneders  

 sammenlagt ledighed 2.1. Medlemsgruppen:
Arbejdsløshedskassen skal indberette ledige medlemmer med sammenlagt 20  

 måneders ledighed til Arbejdsformidlingen med henblik på retten til  

 minimumsrettigheder efter 24 måneders ledighed.
Ledigheden opgøres som  

 angivet under punkt 6.1.
 Indberetningen skal foretages, selvom medlemmet har haft  

 minimumsrettigheder inden opnåelse af sammenlagt 20 måneders ledighed, idet  

 Arbejdsformidlingen har kompetencen til at træffe afgørelse om retten til  

 minimumsrettigheder.
60-årige Arbejdsløshedskassen skal ikke indberette de medlemmer, som på  

 indberetningstidspunktet er fyldt 60 år.
Medlemmer på sabbat-orlov, jobtræning, etableringsydelse,  

 uddannelsesgodtgørelse eller i dagpengeperiode med fradragsfri  

 arbejdsindtægter Arbejdsløshedskassen skal ikke indberette medlemmer på sabbat-orlov,  

 jobtræning, etableringsydelse, uddannelsesgodtgørelse eller i dagpengeperiode  

 med fradragsfri arbejdsindtægter, uanset at medlemmet opnår sammenlagt 20  

 måneders ledighed i den periode, hvor medlemmet modtager en af de nævnte  

 ydelser.
Hvis medlemmet melder sig ledig efter periodens afslutning, skal der  

 ske indberetning på det tidspunkt.
 2.2 Indberetningens indhold:
 Indberetningen til Arbejdsformidlingen om mindst 20 måneders ledighed sker  

 efter de gældende databeskrivelser.
 Arbejdsløshedskassen skal samtidig oplyse datoen for, hvornår medlemmets  

ydelsesperiode i delperiode 1 tidligst kan udløbe ved uafbrudt  

 udbetaling af ydelser til medlemmet.
3. Indberetning af medlemmer med 44 måneders  

 sammenlagt ledighed 3.1. Medlemsgruppen:
 Arbejdsløshedskassen skal indberette ledige medlemmer med sammenlagt 44  

 måneders ledighed, bortset fra medlemmer, der fylder 60 år før 48 måneders  

 ledighed.
 Der skal heller ikke ske indberetning af medlemmer på sabbat-orlov,  

 jobtræning, etableringsydelse, uddannelsesgodtgørelse eller i en periode med  

 fradragsfri arbejdsindtægter jf. punkt 2.1. ovenfor.
 3.2. Opgørelse af beskæftigelseskravet - indberetningens indhold:
 Efter § 9, stk. 2, nr. 1, i bekendtgørelse om beskæftigelseskravet og  

 delperioderne skal arbejdsløshedskassen efter 44 måneders ledighed opgøre  

 medlemmets hidtidige beskæftigelse med henblik på afgørelse af, om medlemmet  

 har ret til ny delperiode 1.
 Et medlem, der har optjent ret til en ny delperiode 1, har også i den ny  

 delperiode 1 ret til et rimeligt forløb på sammenlagt 12 måneder  

 (minimumsrettigheder). Retten til et rimeligt forløb i en ny delperiode 1 kan  

 være opfyldt ved tilbud, der er givet i den tidligere delperiode 1, hvis  

 tilbudet også rækker ind i den ny delperiode 1.
 Et tilbud eller en del af et tilbud, der viser sig at være  

 placeret i både første og anden delperiode 1, vil således kunne medregnes i  

 begge perioder ved opgørelsen af minimumsrettighederne.
a.
Opfylder medlemmet beskæftigelseskravet, skal  

 arbejdsløshedskassen indplacere medlemmet i ny delperiode 1 med virkning fra  

 første ledige dag efter den beskæftigelse, der er medgået til opfyldelse af  

 beskæftigelseskravet.
 Arbejdsløshedskassen skal indberette dette til Arbejdsformidlingen ved at  

annullere den tidligere delperiode 1-indberetning og oplyse datoen for  

 indplaceringen i den ny delperiode 1, jf. ovenfor.
 Herefter skal medlemmet igen indberettes, når medlemmet har 20 måneders  

 ledighed, jf. pkt. 2.2.
b.
Opfylder medlemmer beskæftigelseskravet og efterfølgende  

 har 20 måneders ledighed, skal arbejdsløshedskassen annullere den  

 tidligere delperiode 1-indberetning og oplyse datoen for indplaceringen i den  

 ny delperiode 1, jf. pkt. 3.2.a.
 Endvidere skal arbejdsløshedskassen sende en ny 20 måneders-indberetning,  

 jf. pkt. 2.2.
c.
Opfylder medlemmet ikke beskæftigelseskravet, skal  

 arbejdsløshedskassen indberette, at den ledige forventes at overgå til  

 delperiode 2, når ydelsesperioden på 48 måneder er brugt op, jf.  

 databeskrivelserne.
 Når arbejdsløshedskassen har opgjort beskæftigelseskravet ved 44 måneders  

 måneders ledighed, skal der i den resterende del af delperiode 1 ske en  

løbende opgørelse af beskæftigelseskravet, jf. direktoratets  

 rundskrivelse nr. 104/94.
d.
Opfylder medlemmet senere beskæftigelseskravet som  

 følge af arbejde i perioden efter 44 måneders-indberetningen, men før udløbet  

 af ydelsesperioden på de 48 måneder, skal arbejdsløshedskassen annullere  

 både den tidligere indberetning ved 20 måneders ledighed og 44  

 måneders-indberetningen og oplyse datoen for indplaceringen i den ny  

 delperiode 1, jf. pkt. 3.2.a.
 Medlemmet skal igen indberettes, når medlemmet har 20 måneders ledighed,  

 jf. pkt. 2.2.
4. Referenceperioden i delperiode 1 udløber før  

 ydelsesperioden Efter § 9, stk. 2, nr. 2, i bekendtgørelse om beskæftigelseskravet og  

 delperioderne skal arbejdsløshedskassen 3 måneder før referenceperiodens  

 udløb i delperiode 1 opgøre medlemmets hidtidige beskæftigelse med henblik på  

 afgørelse af, om medlemmet har ret til en ny delperiode 1.
 Da referenceperioden kan indeholde perioder, fx ophold i udlandet, der  

 ikke er indeholdt i ydelsesperioden, kan det ske, at referenceperioden  

 udløber, og at medlemmet derfor skal overgå til delperiode 2, førend  

 medlemmet har forbrugt 44 måneder af ydelsesperioden i delperiode 1.
 Arbejdsløshedskassen skal derfor også indberette til Arbejdsformidlingen,  

 når et ledigt medlems referenceperiode udløber inden for 3 måneder, og  

 medlemmet herefter forventes at overgå til delperiode 2.
 Indberetning af medlemmet til Arbejdsformidlingen skal ske i henhold til  

 den procedure, som er beskrevet under punkt 3 om 44 måneders-indberetningen.  

 Der skal fra opgørelsestidspunktet tilsvarende ske en løbende opgørelse af  

 beskæftigelseskravet i den resterende del af delperiode 1.
5. Overgang til delperiode 2 Når ydelses- eller referenceperioden i delperiode 1 er brugt op, overgår  

 medlemmet umiddelbart herefter til delperiode 2, jf. bekendtgørelse om  

 beskæftigelseskravet og delperioderne.
a.
Arbejdsløshedskassen skal indberette tidspunktet for den  

 faktiske overgang til delperiode 2, jf. databeskrivelserne.
Samtidig  

 oplyses datoen for for det beregnede forventede udløb af denne  

ydelsesperiode.
b.
Opfylder medlemmet beskæftigelseskravet, skal  

 arbejdsløshedskassen indberette dette til Arbejdsformidlingen ved at  

annullere alle tidligere indberetninger.
 Medlemmet skal igen indberettes, når medlemmet har 20 måneders ledighed,  

 jf. pkt. 2.2.
6. Opgørelse af ledigheden 6.1. 20 måneders-indberetningen:
 Efter aktivbekendtgørelsens § 126, jf. § 125, opgøres ledighedsperioder i  

 forbindelse med 20 måneders-indberetningen i timer, der omregnes til måneder.
 Ledigheden opgøres som de timer, for hvilke den ledige har fået udbetalt  

 dagpenge eller feriedagpenge efter lov om arbejdsløshedsforsikring m.v.  

 Endvidere medregnes perioder med orlov til sabbat og perioder med tilbud  

 efter aktivbekendtgørelsen, jf. bekendtgørelsens § 125, stk. 2.
 6.1.1. For fuldtidsforsikrede svarer sammenlagt 20 måneders  

 ledighed til 3206 ledighedstimer.
 6.1.2. For deltidsforsikrede beregnes ledighedskravet på  

 baggrund af medlemmets gennemsnitlige ugentlige arbejdstid i den periode, der  

 ligger til grund for medlemmets senest beregnede dagpengesats.  

 Ledighedskravet findes herefter ved hjælp af følgende formel:
 Medlemmets gennemsnitlige ugentlige arbejdstid i den periode, der  

 ligger til grund for medlemmets seneste beregnede dagpengesats x 20 måneder x  

 4,33 uger.
 Eksempel:
Et deltidsforsikret medlem har gennemsnitligt arbejdet i 23 timer  

 ugentligt i den periode, der ligger til grund for medlemmets senest beregnede  

 dagpengesats.
Når medlemmet har været ledig i 23 timer x 20 måneder x 4,33  

 uger = 1991 ledighedstimer, skal arbejdsløshedskassen indberette medlemmet  

 til Arbejdsformidlingen.
 Uger med fuld ledighed medregnes med et antal timer, der svarer til  

 medlemmets gennemsnitlige ugentlige arbejdstid i den periode, der ligger til  

 grund for medlemmets senest beregnede dagpengesats, og uger hvor medlemmet  

 har modtaget supplerende dagpenge, medregnes med det antal timer, der er  

 udbetalt dagpenge for.
6.1.3. Hvis et medlem deltager i tilbud efter  

 bekendtgørelsens § 125, stk. 2, medregnes for fuldtidsforsikrede 37 timers  

 ledighed pr. uge.
For deltidsforsikrede medregnes et antal timer, der svarer  

 til medlemmets gennemsnitlige ugentlige arbejdstid i den periode, der ligger  

 til grund for medlemmets senest beregnede dagpengesats.
 Hvis tilbuddet starter eller slutter i løbet af en uge, medregnes hver  

 dag, som tilbuddet omfatter, med 1/5 af det timetal, hvormed en fuld uge  

 medregnes for den pågældende.
 Hvis et medlem i en periode deltager i et tilbud og samtidig modtager  

 dagpenge, skal perioden ved opgørelse af medlemmets ledighed alene medregnes  

 efter § 125, stk. 2.
 6.2. 44 måneders-indberetningen:
De 44 måneders (191 ugers) ledighed skal beregnes efter de almindelige  

 regler om opgørelse af ledighed i delperioder, jf. § 55 i lov om  

 arbejdsløshedsforsikring mv., dvs. at ledigheden i denne relation opgøres i  

 uger.
Der henvises endvidere til § 11 i direktoratets bekendtgørelse om  

 beskæftigelseskravet og delperioderne.
7. Overgangsregler Efter § 13, stk. 3, i overgangsbekendtgørelsen (Arbejdsministeriets  

 bekendtgørelse nr. 906 af 1. december 1993), skal arbejdsløshedskassen  

 indberette medlemmer til Arbejdsformidlingen, som * indplaceres i delperiode 1 med mere end 18 måneders ledighed, eller * indplaceres direkte i delperiode 2.
 Opgørelsen af ledigheden sker efter reglerne i overgangsbekendtgørelsens  

 §§ 3 og 4.
Indberetningen til Arbejdsformidlingen skal ske samtidig med, at kassen  

 sender afgørelse om indplaceringen til medlemmet, og indberetningen skal  

 indeholde oplysninger om * hvilken delperiode medlemmet indplaceres i, og * hvornår medlemmets ydelsesperiode i denne delperiode kan udløbe  

 ved uafbrudt udbetaling af ydelser til medlemmet.
 Medlemmer, som er indberettet til Arbejdsformidlingen efter reglerne om  

 indberetning ved 18 måneders ledighed eller mere i delperiode 1, skal ikke  

 indberettes efter de almindelige regler ved 20 måneders ledighed.
 For medlemmer, som indplaceres i delperiode 1 efter overgangsreglerne, men  

 med mindre end 18 måneders ledighed, skal indberetningen til  

 Arbejdsformidlingen følge de almindelige regler.
