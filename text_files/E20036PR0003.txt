 Ved lov nr. 332 af 9. maj 2003, der trådte i kraft den 1. juli 2003, er  

 der etableret et supplement til en bindende forhåndsbesked fra  

 Ligningsrådet, jf. afsnit  

 C.1.1 .  

 Således er nu muligt med virkning for indkomståret 2003 og senere  

 indkomstår for visse skattepligtige at få et bindende ligningssvar hos de  

 kommunale skatteforvaltninger, jf. afsnit  

 C.1.2 .
C.1 Bindende forhåndsbesked og bindende  

 ligningssvar C.1.1 Bindende forhåndsbesked I tilfælde, hvor der eksempelvis overdrages fast ejendom ved gave,  

 kan gavemodtager ikke få en bindende forhåndsbesked om eventuel  

 gaveafgift, idet Ligningsrådet ikke har nogen kompetence på  

 gaveafgiftsområdet.
Derimod kan gavegiver få en bindende forhåndsbesked om  

 avanceopgørelsen.
Imidlertid følger det af ejendomsavancebeskatningslovens  

 § 3, stk. 2, at er en afståelse sket ved gave eller arveforskud, skal den  

 værdi, der lægges til grund ved beregningen af gaveafgift eller  

 indkomstskat, betragtes som afståelsessum.
Da Ligningsrådet som nævnt ikke  

 har kompetence på gaveafgiftsområdet, skal der i disse  

 situationer - forinden svar afgives - indhentes en udtalelse fra den  

 regionale told- og skattemyndighed.
 Derimod kan der ikke gives bindende forhåndsbesked om  

 ejendomsvurdering, straf efter SKL § 20 eller arbejdsmarkedsbidrag.
Udover grundgebyret skal der betales for de statslige  

 skattemyndigheders tidsforbrug ved besvarelsen af spørgsmålet  

 (tillægsgebyr). Ved opgørelsen af tidsforbruget medregnes ikke kun den  

 tid, der er anvendt til egentlig sagsbehandling, men også tidsforbrug til  

 journalisering, postforsendelse og lignende ekspeditionsmæssige  

 funktioner.
Betalingen beregnes ud fra et grundbeløb på 1.100 kr. for hver  

 5 timers tidsforbrug.
I 2003 koster 5 timer 1.800 kr.
Vedrører spørgsmålet  

 "egne forhold", jf.
SSL § 20 A, stk. 1, skal der betales tillægsgebyr,  

 hvis tidsforbruget overstiger 50 timer, men kun for tidsforbrug udover 45  

 timer.
Dette indebærer, at der i disse situationer ("egne forhold") skal  

 betales for 5 timers arbejde, hvis det samlede tidsforbrug overstiger 50,  

 og for 10 timer, hvis det samlede tidsforbrug overstiger 55, og så  

 fremdeles.
Hvis spørgsmålet derimod vedrører "andres forhold", jf.
SSL §  

 20 A, stk. 2, skal der (allerede) opkræves tillægsgebyr, når tidsforbruget  

 har været på 5 timer eller derudover.
Dette indebærer, at der i disse  

 situationer ("andres forhold") skal betales for 5 timers arbejde, hvis det  

 samlede tidsforbrug ligger mellem 5 og 10 timer, og for 10 timer, hvis det  

 samlede tidsforbrug ligger mellem 10 og 15 timer, og så fremdeles.  

 Tillægsgebyret skal tilbagebetales, hvis spørgsmålet trækkes tilbage eller  

 afvises.
Told- og Skattestyrelsen udarbejder som sekretariat for Ligningsrådet  

 udkastet til den bindende forhåndsbesked, som forelægges Ligningsrådet til  

 afgørelse.
De regionale told- og skattemyndigheder udarbejder de bindende  

 forhåndsbeskeder, som den regionale told- og skattemyndighed selv afgør  

 efter bemyndigelse fra Ligningsrådet, jf.
TSS-cirkulære  

 2002-29 .
Den skatteansættende myndighed skal normalt høres.
Høringen sker ved,  

 at udkastet til den bindende forhåndsbesked sendes til den  

 skatteansættende myndighed med en frist på 8 dage.
Vedrører spørgsmålet en  

 disposition, der allerede er gennemført, skal der indhentes en udtalelse  

 fra den skatteansættende myndighed.
Hvis den skatteansættende myndighed  

 har en sag under behandling vedrørende spørgsmålet, stiller den  

 skatteansættende myndighed behandlingen af sagen i bero, indtil  

 spørgsmålet er besvaret.
Hvis den skatteansættende myndighed er en  

 kommune, skal udkastet til den bindende forhåndsbesked desuden sendes til  

 den regionale told- og skattemyndighed til orientering og eventuelle  

 kommentarer inden 8 dage.
Samtidig hermed skal udkastet sendes til  

 forespørgeren med en passende frist (fx 8 dage) med henblik på eventuelle  

 bemærkninger.
Formålet er at sikre, at de faktiske forhold er beskrevet  

 korrekt.
 En bindende forhåndsbesked skal indeholde sådanne oplysninger om det  

 faktiske og retlige grundlag for afgørelsen, at ligningsmyndigheden med  

 sikkerhed kan afgrænse forhåndsbeskedens anvendelsesområde.
 Den statslige myndighed, der har givet en bindende forhåndsbesked,  

 sender en kopi af afgørelsen til de relevante skattemyndigheder.
 Der kan i en bindende forhåndsbesked fastsættes en tidsmæssig grænse  

 for svarets bindende virkning.
En forhåndsbesked er ikke bindende for skattemyndighederne i det  

 omfang, der er sket ændringer i forudsætninger, der har været afgørende  

 for indholdet af forhåndsbeskeden.
Er der således sket ændringer i den  

 lovgivning, der har ligget til grund for forhåndsbeskeden, eller er der  

 sket ændringer i de faktiske forhold, der må anses for at have været  

 bestemmende for indholdet af forhåndsbeskeden, er skattemyndighederne ikke  

 bundet af forhåndsbeskeden.
Det kan dog forekomme, at en forhåndsbesked  

 delvis skal lægges til grund, selvom der er sket ændringer i  

 forudsætninger, der lå til grund for forhåndsbeskeden.
Det er tilfældet,  

 hvor den pågældende del af forhåndsbeskeden utvivlsomt ikke er berørt af  

 de ændrede forudsætninger.
Skatteyderen kan påberåbe sig sin bindende  

 forhåndsbesked, selv om skattemyndighederne senere har ændret praksis på  

 området.
Tilsidesættes en bindende forhåndsbesked på grund af ændrede  

 forudsætninger, kan afgørelsen herom påklages på samme måde som den  

 afgørelse, som forhåndsbeskeden ellers skulle have indgået i.
Forhåndsbeskeden er derimod ikke bindende for vedkommende  

 skattepligtige.
Det betyder, at den skattepligtige frit kan selvangive i  

 strid med en meddelt forhåndsbesked, og at han/hun har mulighed for at få  

 prøvet sagen i den almindelige klageinstansfølge.
Der kan ikke klages til andre administrative  

 myndigheder over  

 opgørelsen af det tidsforbrug, som de statslige skattemyndigheder har  

 anvendt til besvarelse af anmodningen, og som lægges til grund for  

 betalingen efter SSL § 20 B, stk. 3, jf.
SSL § 20 C, stk. 1. Derimod kan  

 Ligningsrådets afgørelser herom inden 3 måneder indbringes for domstolene,  

 jf.
SSL § 31, stk. 3, 2. pkt C.1.2 Bindende ligningssvar Loven trådte i kraft den 1. juli 2003, og der er herefter mulighed for  

 at få et bindende ligningssvar for indkomståret 2003 og senere  

 indkomstår.
 For så vidt angår fysiske personer vil disse kunne anmode om et  

 bindende ligningssvar, hvis de er eller vil blive fuldt eller begrænset  

 skattepligtige her til landet.
 Selskaber, fonde og foreninger er ikke omfattet af ordningen med  

 bindende ligningssvar, idet ikke alle kommuner foretager selskabsligning.  

 Disse selskaber mv. må derfor fortsat rette deres anmodninger om bindende  

 svar til Ligningsrådet.
Undtaget fra ordningen er tillige fysiske personers spørgsmål  

 vedrørende den skattemæssige virkning af en disposition mellem en  

 hovedaktionær og dennes selskab, jf.
SSL § 20 E, stk. 2. Undtagelsen  

 omfatter anmodninger, hvor spørgeren ejer mindst 25 pct. af aktie- eller  

 anpartskapitalen eller råder over mere end 50 pct. af stemmeværdien i  

 selskabet på tidspunktet for dispositionens gennemførelse.
Undtagelsen af  

 disse spørgsmål er begrundet i den tætte tilknytning til den skattemæssige  

 behandling af selskabet.
 Hvorvidt et spørgsmål om skattefri omdannelse af en personlig ejet  

 virksomhed til selskabsform kan besvares under ordningen, afhænger af, om  

 den konkrete besvarelse får retsvirkninger for personen eller  

 selskabet.
Anmodningen skal indeholde alle de oplysninger af betydning for svaret,  

 som står til rådighed for spørgeren, jf.
SSL § 20 F.
Hvis en anmodning om bindende ligningssvar afvises efter bestemmelsen i  

 SSL § 20 G, vil gebyret blive tilbagebetalt.
Er der derimod tale om, at  

 spørgsmålet afvises, fordi skatteyderen ikke efterkommer en anmodning fra  

 den kommunale skattemyndighed om at fremlægge yderligere oplysninger, vil  

 gebyret ikke blive tilbagebetalt.
I modsætning til ordningen med bindende forhåndsbesked fra  

 Ligningsrådet, er spørgsmål vedrørende de skattemæssige virkninger for  

 andre end spørgeren ikke omfattet af ordningen med bindende ligningssvar  

 fra kommunerne.
Dette er begrundet i kommunernes geografisk afgrænsede  

 kompetence og hensynet til en hurtig og administrative enkel ordning.
Kommunen kan endvidere afvise at besvare en anmodning om bindende  

 ligningssvar i sager, der angår betydelige beløb, jf.
SSL § 20 G, stk. 1,  

 nr. 2 Ved et betydeligt beløb forstås i 2003 ansættelsesændringer, hvor  

 indkomstgrundlaget påvirkes med ca. 5 mio.kr. eller derover.
Ved  

 opgørelsen af indkomstgrundlaget indregnes skønnet påvirkning af  

 indkomstgrundlaget for fremtidige år, i det omfang et svar har betydning  

 for flere indkomstår.
 Endvidere kan kommunen i medfør af SSL § 20 G, stk. 1, nr. 3 afvise at  

 besvare en anmodning om bindende ligningssvar, hvis det skønnes, at  

 spørgsmålet er af en sådan karakter, at det ikke kan besvares med fornøden  

 sikkerhed, eller andre hensyn taler afgørende imod en besvarelse.
Der tænkes her på situationer, hvor kommunen ud fra spørgsmålets  

 formulering ikke med fornøden sikkerhed kan fastlægge det skatteretlige  

 tema for spørgsmålet.
Der kan også være tale om, at spørgeren - eventuelt  

 efter at kommunen har bedt om yderligere oplysninger - fortsat ikke kan  

 oplyse faktum tilstrækkeligt til, at det er forsvarligt for den kommunale  

 skattemyndighed at besvare henvendelsen som et bindende ligningssvar.  

 Dette kan eksempelvis forekomme ved en utilstrækkelig beskrivelse af  

 omstændighederne ved dispositionen, eller hvor en besvarelse afhænger af  

 nogle valg, som skatteyderen endnu ikke har truffet.
Videre kan der være  

 tale om, at spørgeren ønsker en række alternative muligheder besvaret  

 således, at en besvarelse vil være at sidestille med rådgivning.
Endelig kan kommunen afvise en anmodning om bindende ligningssvar, hvor  

 andre hensyn taler afgørende imod en besvarelse.
Bestemmelsen kan  

 eksempelvis anvendes i tilfælde, hvor en besvarelse kan medføre en særlig  

 risiko for uensartede afgørelser.
Bestemmelsen kan dog ikke anvendes til  

 at afvise en anmodning om bindende ligningssvar, fordi kommunen er i tvivl  

 om den retlige vurdering.
Kommunens afvisning af at besvare en anmodning om bindende ligningssvar  

 kan ikke påklages til andre administrative myndigheder, jf.
SSL § 20 G,  

 stk. 2.
Et bindende ligningsvar er dog ikke bindende i det omfang der er sket  

 ændringer i forudsætninger, som har været afgørende for indholdet af  

 ligningssvaret, herunder ændringer i love eller bekendtgørelser, der har  

 ligget til grund for det bindende ligningssvar, jf.
SSL § 20 H, stk. 3.  

 Dette gælder således både ændringer i de faktiske forhold, der har været  

 lagt til grund ved besvarelsen af spørgsmålet, og ændringer i love og  

 bekendtgørelser, der har været lagt til grund ved besvarelsen.
Derimod vil  

 en ændret opfattelse af en fortolkning hos skattemyndighederne ikke  

 fratage svaret dets bindende virkning.
Ved myndighedernes praksisændring  

 til ugunst for spørgeren vil denne derfor fortsat kunne støtte ret på et  

 afgivet  bindende ligningssvar.
Dette gælder både i situationer, hvor  

 der er tale om en administrativ praksisændring, og hvor praksisændringen  

 skyldes en domstolsafgørelse, der ændrer hidtidig praksis.
Ifølge SSL § 20  

 H, stk. 3 er et bindende ligningssvar heller ikke bindende i sager, der  

 vedrører fortolkningen af en dobbeltbeskatningsoverenskomst, hvis en  

 udenlandsk, færøsk eller grønlandsk skattemyndighed lægger en anden  

 vurdering af det pågældende spørgsmål til grund, jf.
SSL § 20 H, stk. 3.  

 Såfremt der opstår uenighed mellem den udenlandske myndighed og de danske  

 skattemyndigheder  om anvendelsen eller fortolkningen af en  

 dobbeltbeskatningsoverenskomst, afgøres uenigheden gennem en mutual  

 agreement procedure, hvor de danske skattemyndigheders opfattelse kan  

 blive tilsidesat.
Den bindende virkning er således her betinget af, at den  

 anden kontraherende stat, som overenskomsten er indgået med, er enig i  

 fortolkningen og anvendelsen af dobbeltbeskatningsaftalen.
Besvarelser af anmodninger om bindende ligningssvar vedrørende  

 opgørelsen af afståelsessum og fordeligen heraf  efter  

 afskrivningslovens § 45 eller ejendomsavancebeskatningslovens § 4 er  

 tilsvarende direkte bindende for samtlige parter i købsaftale.
Disse  

 spørgsmål kan derfor kun besvares, hvis samtlige parter i købsaftalen  

 anmoder om bindende ligningssvar.
 Det er en forudsætning, at samtlige parter i købsaftalen er omfattet af  

 kredsen af skatteydere, der kan anmode om bindende ligningssvar efter SSL  

 § 20 E.
Svarende til, hvad der gælder ved ligningen, skal anmodningen behandles  

 af den kommunale skattemyndighed for sælger, når sælger og køber ikke  

 lignes af den samme kommunale skattemyndighed.
Er der mere end én sælger,  

 og har disse ikke samme kommunale skattemyndighed, eller er sælger ikke  

 skattepligtig her til landet, bestemmer skatteministeren , hvilken  

 skatteansættende myndighed, der behandler anmodningen.
Sælgers kommunale  

 skattemyndighed kan ikke træffe afgørelse uden forudgående høring af de  

 kommunale skattemyndigheder for de øvrige parter i købsaftalen.
 For at undgå, at et klageforløb kan medføre en asymetrisk skattemæssige  

 behandling af sælger og køber, er klagebehandlingen samordnet således, at  

 klage over det bindende ligningssvar skal ske til skatteankenævnet for den  

 kommunale skattemyndighed, som har behandlet anmodningen om bindende  

 ligningssvar.
Skatteankenævnets kendelse har direkte bindende virkning for samtlige  

 parter i købsaftalen.
Alle parter i købsaftalen bliver herved inddraget i  

 klagesagen, uanset om de ønsker at klage over svaret eller ej.
Samtlige  

 parter i købsaftalen får herved partsstatus i klagesagen.
Tilsvarende  

 gælder ved klage til Landsskatteretten.
 Hvis en af parterne i købsaftalen ikke lægger det bindende ligningssvar  

 til grund ved selvangivelsen, bortfalder virkningen af det bindende  

 ligningssvar for samtlige parter i købsaftalen.
 Da et bindende ligningssvar kan ændres ved en aftaleparts påklage,  

 og den bindende virkning kan bortfalde, hvis en aftalepart undlader at  

 lægge svaret til grund ved selvangivelsen, bør disse konsekvenser fremgå  

 af et bindende ligningssvar omfattet af SSL § 20 H,stk. 2.
En klageinstans vil i forbindelse med en klage over bindende  

 ligningssvar kunne ændre svaret såvel til gunst som til ugunst for  

 skatteyderen på samme måde som efter reglerne for klagebehandlingen  

 vedrørende det pågældende skattespørgsmål, jf. herved bl.a.
SSL § 21, stk.  

 4, 2. pkt.
Det bindende ligningssvar binder kun skattemyndighederne, og spørgeren  

 har derfor mulighed for se bort fra et modtaget bindende ligningssvar ved  

 udfyldelsen af selvangivelsen.
Der kan således klages både over indholdet  

 af det bindende ligningssvar og over en senere ansættelsesændring  

 vedrørende samme skattespørgsmål.
Svaret binder naturligvis kun  

 skattemyndighederne vedrørende det beskrevne forhold.
Det er derfor  

 vigtigt, at svaret er skriftligt og udformes præcist med henvisning til  

 spørgerens spørgsmål og beskrivelse af de faktiske forhold,  

 således at der efterfølgende undgås tvivl om spørgsmålet eller  

 rækkevidden af svaret.
 Skatteankenævnets afgørelse om bindende ligningssvar kan påklages til  

 Landsskatteretten, og sagen kan indbringes for domstolene svarende til,  

 hvad der gælder for klager over  

 skatteansættelsen.
C.2 Bindende tariferingsoplysninger og bindende  

 oprindelsesoplysninger Det legale grundlag for en BTO og en BOO er  

 Toldkodeksens  

 artikel 12 og artikel 5 - 14 i gennemførelsesbestemmelserne.
BTO'en er gældende i 6 år, medmindre den tilbagekaldes forinden.
Det  

 kan ske, hvis tariferingspraksis ændres på det pågældende vareområde.  

 BTO'en må ikke benyttes, hvis oplysningen i anmodningen om varens  

 oprindelse er ændret.
BOO'en er gældende i 3 år, medmindre den tilbagekaldes forinden.
Det  

 kan ske, hvis den fx bygger på urigtige eller ufuldstændige oplysninger  

 eller, hvis afgørelsen ikke længere er i overensstemmelse med de fastsatte  

 retsregler, fx på grund af en forordningsændring.
BOO'en må ikke benyttes,  

 hvis varens oprindelse er ændret.
 En BTO og en BOO har kun gyldighed for modtageren og kan derfor ikke  

 umiddelbart påberåbes af andre virksomheder mv.
En BTO og en BOO udstedt her i landet er også bindende for  

 toldmyndighederne i de andre EU-medlemslande.
Det betyder, at en  

 dansksproget BTO eller BOO kan fremlægges, hvis en vare ønskes fortoldet i  

 eller udført fra fx Frankrig.
Toldmyndighederne i det pågældende  

 medlemsland kan dog kræve en BTO eller en BOO oversat til landets eget  

 sprog.
Der henvises til afsnit  

 E.3.1  om  

 tolkebistand.
C.3 Generelt om uformaliserede  

 forhåndstilkendegivelser Beskrivelsen nedenfor omhandler uformaliserede  

 forhåndstilkendegivelser, der uden særlig regulering af retsvirkningerne  

 er afgivet som led i forvaltningsmyndighedernes almindelige responderende  

 og vejledende virksomhed.
Der tænkes således på situationer, hvor en  

 borger/virksomhed skriftligt eller mundtligt, direkte eller indirekte har  

 modtaget en tilkendegivelse fra en kompetent myndighed, under sådanne  

 omstændigheder, at svaret ikke er udtryk for en forvaltningsafgørelse.
Som  

 eksempel herpå kan nævnes, at en myndighed har afgivet en  

 forhåndstilkendegivelse vedrørende et konkretiseret, men ikke aktualiseret  

 faktum.
Om sondringen mellem afgørelser og responderende virksomhed, m.v.  

 henvises i øvrigt til afsnit  

B.2  

 .
 I øvrigt bemærkes, at for så vidt angår uformaliserede  

 forhåndstilkendegivelser, der har betydning for afgørelser om  

 skatteansættelser, gælder som følge af de statslige skattemyndigheders  

 revisionsbeføjelser en særlig snæver adgang til at kunne støtte ret på  

 sådanne udsagn, se nærmere under  

C.3.1 .
Den nærmere specifikation i C.3.1.1-C.3.1.5 vedrørende  

 skatteansættelser har dog også vejledende betydning for det følgende.
Om  

 retsvirkningen af uformaliserede forhåndstilkendegivelser gælder som  

 udgangspunkt, at hvis en borger/virksomhed efter sædvanlige  

 bevisbyrdeprincipper kan dokumentere indholdet af en klar og entydig  

 forhåndstilkendegivelse fra en kompetent myndighed og har indrettet sig i  

 tillid hertil, vil tilkendegivelsen være bindende for myndigheden ved en  

 senere forvaltningsafgørelse.
Som eksempel kan nævnes TfS 2000, 1019 LSR,  

 hvor der ikke kunne opkræves fratrukket købsmoms med tilbagevirkende  

 kraft, fordi virksomheden havde indrettet sig i tillid til en  

 tilkendegivelse fra det daværende tolddirektorat om, at der var tale om  

 momspligtig virksomhed.
I sagen  

 SKM2002.678.VLR  

 kunne et selskab støtte ret på, at selskabet i tillid til et udsagn fra en  

 kommune ikke havde indeholdt og indbetalt udbytteskat, til trods for, at  

 kommunen ikke havde saglig kompetence om dette spørgsmål.
Retten lagde  

 efter omstændighederne til grund, at det hverken for selskabet eller  

 dettes rådgivere fremstod som åbenbart, at kommunen savnede saglig  

 kompetence eller svævede i en vildfarelse.
Anderledes  

 SKM2003.44.LSR ,  

 hvor den afgiftspligtige ikke kunne støtte ret på, at en region under et  

 kontrolbesøg ikke havde korrigeret en afgiftsberegning.
Det blev lagt til  

 grund, at der ikke var sket en egentlig prøvelse af det pågældende  

 spørgsmål, således at der ikke var tale om en tilstrækkelig klar og  

 entydig tilkendegivelse.
Selv om borgeren/virksomheden kan dokumentere en  

 tilkendegivelse og har indrettet sig i tillid hertil, vil den dog ikke  

 være bindende for myndigheden, hvis en af følgende betingelser er  

 opfyldt:
I relation til den førstnævnte betingelse kan der henvises til  

 SKM2002.356.LSR ,  

 hvor regionen udtrykkeligt havde taget forbehold om, at den indrømmede  

 momsfrihed for sponsorindtægter ikke havde virkning for efterfølgende  

 år.
I relation til sidstnævnte betingelse kan henvises til dommen  

 SKM2002.275.VLR ,  

 hvor den afgiftspligtige ikke kunne støtte ret på, at der tidligere  

 ulovmedholdeligt var udbetalt afgiftsgodtgørelse.
Af dommen  

 SKM2001.391.VLD fremgår, at et selskab mente at kunne støtte ret på et  

 tilsagn fra en region om indrømmelse af toldgodtgørelse.
Retten udtalte,  

 at spørgsmålet om retsbeskyttede forventninger skulle afgøres efter  

 EU-reglerne, fordi spørgsmålet om tilbagebetaling af told udtømmende er  

 reguleret i EU-retten.
På dette grundlag fandtes selskabet ikke at kunne  

 støtte ret på tilsagnet, fordi EF-domstolens praksis er, at en praksis i  

 en medlemsstat, der strider mod EU-rettens regler, ikke kan skabe en  

 berettiget forventning om en bedre retsstilling.
På linje hermed er  

 afgørelsen  

 SKM2002.164.LSR ,  

 hvor Landsskatteretten fandt, at art. 220, stk. 1, i EF-toldkodeksen var  

 til hinder for, at en importør kunne støtte ret på, at en region havde  

 undladt at opkræve tillægstold af kyllingbrystfileter fra Thailand.
Det  

 var afgørende for udfaldet af sagen, at det blev lagt til grund, at  

 regionen ikke havde begået fejl som anført i toldkodeksens art. 200, stk.  

 2, b.
Tilsvarende resultat og begrundelse i  

 SKM2002.376.LSR .   

 Se ligeledes  

 SKM2001.547.LSR ,  

 hvor der ikke kunne støttes ret på en urigtig tilkendegivelse fra den  

 kompetente myndighed told- og skatteregionen om kompenserende  

 momsregulering i forbindelse med salg af driftsmidler.
Det synes at fremgå  

 af afgørelsen, at det har været udslagsgivende, at der var tale om  

 lovfortolkning.
Se derimod  

 SKM2002.117.ØLR ,  

 hvor der kunne støttes ret på et urigtigt udsagn fra en region som den  

 kompetente afgørelsesmyndighed om, at der kunne afløftes moms af  

 udgifterne til transitflypassagerer.
Det fremgår af dommens præmisser, at  

 det må antages at have haft betydning, at forståelsen og ordlyden af art.  

 15, nr. 13, i 6. momsdirektiv efter rettens opfattelse ikke var ganske  

 klar.  Hvis der ikke kan støttes ret på en forhåndstilkendegivelse  

 som følge af dennes ulovmedholdelighed, kan der eventuelt blive tale om  

 erstatningsansvar for den myndighed, der har afgivet det urigtige svar,  

 hvis de almindelige erstatningsbetingelser er opfyldt, jf. herved  

 SKM2001.616.VLR ,  

 hvor et erstatningskrav mod Skatteministeriet blev afvist, fordi fejlen  

 var begået af en kommune.
Erstatningsansvar forudsætter, at det kan lægges  

 til grund, at myndigheden har begået en ansvarspådragende fejl, der har  

 bevirket et økonomisk tab for borgeren/virksomheden.
 En forhåndstilkendegivelse vil endvidere ikke være bindende ved en  

 senere forvaltningsafgørelse, hvis forudsætningerne for svaret  

 efterfølgende er bristet, fx som følge af relevante ændringer i  

 borgerens/virksomhedens forhold eller ændringer i lovgivningen.
Derimod antages en ændring af myndighedens administrative praksis ikke  

 at være en bristende forudsætning for forhåndstilkendegivelsen, medmindre  

 borgeren/virksomheden med et passende varsel har modtaget underretning  

 herom, inden han/hun har indrettet sig i tillid til  

 forhåndstilkendegivelsen.
En sådan praksisændring vil derfor alene kunne  

 gøres gældende med fremtidig virkning efter et passende varsel, der på  

 rimelig og forsvarlig måde giver borgeren/virksomheden mulighed for at  

 tilpasse sig ændringen.
I jo større omfang borgeren/virksomheden har  

 disponeret definitivt på grundlag af forhåndstilkendegivelsen, desto  

 mindre vil der være mulighed for en sådan ændring med fremtidig  

 virkning.
 Om domspraksis vedrørende de grundlæggende forvaltningsretsprincipper  

 om retsvirkningerne af uformaliserede forhåndstilkendegivelser henvises  

 til Retssikkerhedsudvalgets redegørelse udgivet i februar 1996, s. 88-93,  

 der er medtaget som  

 bilag 5 , og hvor der er gennemgået  

 udvalgte domme vedrørende diverse ministerområder.
C.3.1 Særligt om uformaliserede  

 forhåndstilkendegivelser vedrørende skatteansættelser Efter retspraksis kan ligningsmyndighedernes muligheder for at forhøje  

 selvangivelsen undtagelsesvis begrænses af, at skattemyndighederne  

 positivt har givet en skatteyder en retsbeskyttet forventning.
Retspraksis  

 stiller dog særdeles høje krav til kvalificeringen af forventningen.
Der  

 ses i den følgende beskrivelse af forventningsprincippet bort fra svar  

 afgivet efter reglerne i skattestyrelsesloven om bindende forhåndsbesked,  

 som umiddelbart er bindende for skattemyndighederne, jf. afsnit  

 C.1.  Er der derimod tale  

 om andre svar eller tilkendegivelser fra skattemyndighederne, vil disse  

 som udgangspunkt ikke binde myndighederne ved den senere ligning, da der  

 eksisterer en almindelig adgang til at revidere skatteansættelser med  

 respekt af fristreglerne i SSL §§ 34 og 35.
Efter retspraksis kan der imidlertid under særlige omstændigheder være  

 tale om, at skattemyndighederne er afskåret fra at revidere og forhøje en  

 ansættelse, der er foretaget på grundlag af en individuel urigtig  

 forhåndstilkendegivelse fra en skattemyndighed.
Der henvises herom nærmere  

 til  

 C.3.1.1  -  

 C.3.1.5 .  

 I dommen TfS 2000, 871 HD havde den skattepligtige påberåbt sig et  

 udleveret notat udarbejdet af Told- og Skattestyrelsen om den  

 skattemæssige behandling af udlejning af lystbåde.
Den skattepligtige fik  

 ikke medhold, fordi notatet generelt omhandlede en række ensartede sager,  

 således at der ikke var tale om en individuel tilkendegivelse til den  

 skattepligtige.
I den omvendte situation, hvor en tilkendegivelse på  

 afgivelsestidspunktet er i overensstemmelse med gældende ret, vil den ikke  

 senere kunne påberåbes, hvis forudsætningerne for tilkendegivelsen er  

 bristet, jf.
TfS 2000, 543 ØLD.
I denne sag var det gjort gældende, at der  

 ikke var grundlag for dansk beskatning af pensionsydelser fra Danmark  

 vedrørende en person bosiddende i Nigeria, fordi der var udstedt erklæring  

 om trækfritagelse. Østre Landsret fastslog, at allerede fordi  

 trækfritagelserne var afgivet på et tidspunkt, hvor der ikke var hjemmel  

 til beskatning i Danmark, var de ikke til hinder for beskatning i Danmark  

 efter etablering af hjemmel hertil.
Til forskel fra de her omhandlede  

 situationer, hvor den skattepligtige ønsker at påberåbe sig en individuel  

 forhåndstilkendegivelse, kan der være tale om, at de skattepligtige kan  

 støtte ret på skattemyndighedernes generelle praksis som beskrevet i fx  

 ligningsvejledningen eller et cirkulære på grundlag af en almindelig  

 lighedsgrundsætning, jf. nærmere under  

E.1  

 .
Efter domspraksis er det navnlig tilkendegivelser fra de centrale  

 skattemyndigheder, der kan føre til, at en skattepligtig får medhold efter  

 det såkaldte forventningsprincip, selv om tilkendegivelsen ikke kan anses  

 for at være i overensstemmelse med gældende praksis.
De ledende domme,  

 hvor en skattepligtig har kunnet støtte ret på en tilkendegivelse fra en  

 central skattemyndighed, er UfR 1969, 108 HD, ("tilkendegivelsen" bestod i  

 en landsskatteretskendelse om manglende næringsbeskatning, der havde  

 direkte betydning for andre skattepligtige, der solgte grunde fra den  

 samme udstykning), UfR 1976, 658 HD, (tilkendegivelsen om at kursgevinster  

 ikke var skattepligtige hidrørte fra Finansministeriet), ØLD af 11. sep.  

 1981 (Medd. fra Skd. 1982, s. 53, i hvilken sag det daværende  

 Statsskattedirektorat forudsætningsvis havde godkendt en  

 lempelsesberegning) og TfS 1994, 477 ØLD (det daværende  

 Statsskattedirektorat havde forudsætningsvis godkendt rentefradrag ved at  

 anerkende et andelsprojekts erhvervsmæssige realitet).
 Der synes derimod ikke at eksistere en tilsvarende mulighed for at  

 kunne støtte ret på en tilkendegivelse fra en told- og skatteregion, jf.  

 TfS 1993, 420 VLD og TfS 1998, 74 VLD (der kunne ikke støttes ret på  

 regionens tilkendegivelse om anvendelse af investeringsfondsmidler). Der  

 vil dog under alle omstændigheder kunne støttes ret på en tilkendegivelse  

 fra en told- og skatteregion i samme omfang, som der kan støttes ret på en  

 tilkendegivelse fra en kommunal skattemyndighed.
 Er der tale om tilkendegivelser fra kommunale skattemyndigheder  

 eksisterer der som følge af de statslige skattemyndigheders  

 revisionskompetence en særlig snæver adgang til at støtte ret på  

 tilkendegivelsen, se nedenfor  

 C.3.1.6.  Uafhængigt af, om der er tale  

 om en tilkendegivelse fra en central skattemyndighed eller ej, viser  

 retspraksis, at en række grundlæggende betingelser under alle  

 omstændigheder skal være opfyldt, hvis der skal kunne støttes ret på  

 tilkendegivelsen, jf. nedenfor under  

 C.3.1.1  -  

 C.3.1.5 .
C.3.1.1 Indflydelse på den skattepligtiges  

 dispositioner Retspraksis kan sammenfattes således, at der for det første skal være  

 tale om, at tilkendegivelsen har været egnet til at have indflydelse på  

 den skattepligtiges efterfølgende dispositioner, således at den  

 skattepligtige ville lide tab, hvis tilkendegivelsen ikke kan lægges til  

 grund.
Denne betingelse er ikke opfyldt, hvis det må lægges til grund, at  

 den skattepligtige, uanset tilkendegivelsen, ville have disponeret på  

 samme måde, jf.
TfS 1994, 551 VLD (den skattepligtige havde heller ikke  

 inden tilkendegivelsen samlet dokumentation for de pågældende udgifter til  

 plejebørn) og TfS 1999, 601 ØLD (trods tilkendegivelsen om betingelserne  

 for skattefri rejsegodtgørelse havde virksomheden ikke forsøgt at indrette  

 sig herefter). Betingelsen er heller ikke opfyldt, hvis den skattepligtige  

 først får et tilsagn om en bestemt skattemæssig behandling af en  

 disposition på et tidspunkt, hvor den skattepligtige disposition er  

 foretaget, jf. afgørelserne TfS 1995, 489 VLD, TfS 1997, 11 LSR, TfS 1998,  

 394 HD og  

 SKM2002.561.ØLR .  

 Det samme gjorde sig gældende i sagen TfS 2000, 140 ØLD, hvor den  

 skattepligtige mente at kunne støtte ret på en ændret årsopgørelse, hvori  

 indgik et fradrag, der senere blev nægtet.
Rettens begrundelse for, at der  

 ikke kunne støttes ret på årsopgørelsen var, at den skattepligtige  

 allerede tidligere havde foretaget de dispositioner, der var grundlag for  

 fradraget, hvorfor modtagelsen af årsopgørelsen ikke kunne sidestilles med  

 en situation, hvor en skattepligtig efter sagsbehandling i en  

 skattemyndighed modtager en tilkendegivelse og disponerer og indretter  

 sine forhold herefter.
Se tilsvarende  

 SKM2001.616.VLR  

 og  

 SKM2003.132.ØLR ,  

 der drejede sig om den erhvervsmæssige status for et stutteri, der var  

 erhvervet i 1988, men hvor den påberåbte tilkendegivelse først var  

 givet i 1994.
C.3.1.2 Entydig og positiv  

 tilkendegivelse Det er for det andet en betingelse, at der er tale om en entydig og  

 positiv tilkendegivelse.
At tilkendegivelsen skal være entydig betyder  

 dels, at den skal knytte sig til et specifikt behandlet spørgsmål, dels at  

 en skattepligtig ikke uden videre kan støtte ret på, hvad en myndighed  

 synes at have forudsat uden en mere entydig tilkendegivelse herom, jf.
TfS  

 1997, 414 HD.
I denne sag havde ligningsmyndigheden tidligere afstået fra  

 beskatning på grundlag af en spekulationsbetragtning, hvilket ikke var til  

 hinder for, at der senere blev gennemført næringsbeskatning.
Se  

 tilsvarende  

 SKM2002.312.ØLR ,  

 hvor en indkaldelse og gennemgang af bogføringsmaterialet ikke kunne tages  

 som udtryk for, at kommunen havde taget stilling til, at et tab på  

 debitorer var fradragsberettiget.
Se endvidere TfS 1999, 405 ØLD, hvor der  

 bl.a. blev lagt vægt på, at selv om ligningsmyndigheden havde taget  

 stilling til den talmæssige opgørelse af resultatet af  

 udlejningsvirksomheden, rummede dette ikke en samtidig anerkendelse af, at  

 virksomheden havde erhvervsmæssig karakter.
Tilsvarende  

 SKM2002.126.LSR ,  

 hvor det blev lagt til grund, at ligningsmyndighedens tilkendegivelse  

 alene drejede sig om beløbets størrelse og ikke tog stilling til i  

 hvilket omfang, der var tale om repræsentationsudgifter.
Endelig kan  

 henvises til  

 SKM2001.407.LSR ,  

 hvor den momsmæssige behandling af et administrationsvederlag ikke  

 indebar, at der med tilstrækkelig entydighed var tilkendegivet eller  

 forudsat noget om den skattemæssige behandling af vederlaget.
At en  

 tilkendegivelse skal være positiv betyder, at skattemyndighedernes  

 passivitet overfor et vedvarende selvangivet punkt ikke er til hinder for,  

 at punktet korrigeres med tilbagevirkende kraft, alene med respekt af  

 almindelige forældelsesregler.
Der kan henvises til dommene TfS 1995, 505  

 ØLD, TfS 1997, 100 HD, TfS 1997, 331 VLD, TfS 1999, 555  

 ØLD, SKM2001.236.ØLD og  

 SKM2002.201.VLR ,  

 hvor der i alle afgørelser er lagt udtrykkelig vægt på, at  

 ligningsmyndighedens passivitet i forhold til den skattepligtiges  

 selvangivelsesdispositioner ikke var udtryk for en positiv  

 tilkendegivelse, hvorfor en adgang til at korrigere selvangivelserne alene  

 var begrænset af skattestyrelseslovens fristregler.
Tilsvarende  

 SKM2002.524.VLR ,  

 hvor den skattepligtige som køber af en bygning ikke kunne støtte ret på,  

 at den tidligere ejer havde afskrevet på bygningen.
C.3.1.3 Tilkendegivelsen klar og uden  

 forbehold For det tredje er det en betingelse, at tilkendegivelsen har en  

 tilstrækkelig klarhed, hvilket ikke var tilfældet i dommene TfS 1990, 214  

 HD og TfS 1997, 781 VLD, og kan dokumenteres af den skattepligtige.
Fx.  

 kunne de skattepligtige i TfS 1997, 364 og 365 ØLD, og i TfS 1999, 142 LSR  

 ikke løfte bevisbyrden for, at myndighederne havde afgivet en mundtlig  

 tilkendegivelse.
Endelig gælder det, at tilkendegivelsen skal være uden forbehold, jf.  

 herved TfS 1999, 426 VLD, hvor der blev lagt vægt på, at der var taget et  

 udtrykkeligt forbehold, hvorfor der ikke kunne støttes ret på  

 tilkendegivelsen.
I retspraksis er det blevet sidestillet med et  

 forbehold, hvis tilkendegivelsen er ledsaget af en bemærkning om, at  

 spørgsmålets endelige besvarelse afhænger af udfaldet af klagebehandling i  

 sædvanlig instansfølge, jf. dommene UfR 1973, 18 HD, TfS 1989, 491 HD og  

 TfS 1997, 937 HD.
C.3.1.4 Tilkendegivelsens adressat For det fjerde er det normalt en betingelse, at der er identitet mellem  

 modtageren af tilkendegivelsen, og den der påberåber sig tilkendegivelsen.  

 Dette udgangspunkt kan dog fraviges, hvis andre end modtageren af  

 tilkendegivelsen er omfattet af det samme konnekse forhold, jf. dommene  

 UfR 1969, 108 HD, hvor en sælger af en grund kunne støtte ret på en  

 tidligere landsskatteretskendelse, der havde givet en medinteressent  

 medhold i, at der ikke skulle ske næringsbeskatning og TfS 1994, 477 ØLD,  

 hvor alle deltagerne i et andelsselskab kunne støtte ret på en singulær  

 tilkendegivelse fra det daværende Statsskattedirektorat om, at projektet  

 kunne anerkendes som erhvervsmæssigt.   

Udgangspunktet om  

 identitet blev derimod ikke fraveget i en situation, hvor et moderselskab  

 ikke fik medhold i, at der kunne støttes ret på en tilkendegivelse til  

 datterselskabet om dettes status som næringsdrivende med handel med aktier  

 og værdipapirer, jf.  

 SKM2003.335.VLR  

.
C.3.1.5 Urigtige og bristende  

 forudsætninger For det femte er det en betingelse, at tilkendegivelsen ikke kan  

 tilsidesættes som følge af urigtige eller bristende forudsætninger.
Efter omstændighederne vil et varsel eller en generel praksisændring  

 ikke kunne ændre virkningen af en tilkendegivelse, nemlig hvis den  

 skattepligtige har indrettet sig afgørende efter tilkendegivelsen, jf.
TfS  

 1984, 138 ØLD, hvor Skatteministeriet tog bekræftende til genmæle.
I  

 modsætning hertil kan anføres dommen TfS 1998, 469 ØLD, hvor en tidligere  

 etableret retsbeskyttet forventning vedrørende et andelsprojekts  

 erhvervsmæssige realitet kunne bringes til ophør med fremtidig virkning,  

 fordi det blev lagt til grund, at den skattepligtige havde muligheden for  

 at udtræde af projektet uden tab.
