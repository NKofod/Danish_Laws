Fuld omkostningsgodtgørelse, når  

 told- og skatteforvaltningen vil ændre en kommunal ansættelse Told- og Skattestyrelsen er blevet opmærksom på, at der har  

 været tvivl om, hvorvidt der kan ydes fuld godtgørelse af  

 udgifter til sagkyndig bistand i forbindelse med, at told- og  

 skatteforvaltningen vil ændre en kommunal ansættelse uden, at den  

 kommunale skatteforvaltning har foretaget en egentlig behandling af  

 selvangivelsen eller det pågældende punkt.
 I forbindelse med behandlingen af en række klagesager har styrelsen  

 truffet afgørelse om, at der kan ydes omkostningsgodtgørelse i  

 sådanne tilfælde med følgende begrundelse:
 Efter skattestyrelseslovens § 33A, stk. 2, 1. pkt. er godtgørelsen  

 på 100 pct. af de godtgørelsesberettigede udgifter, hvis  

 udgifterne ifølge regning skal betales eller er betalt i anledning af,  

 at told- og skatteforvaltningen vil ændre en kommunal ansættelse,  

 jf. § 14, stk. 4, 2. pkt.
En kommunal skatteansættelse foreligger ved en  

 årsopgørelse.
Er en årsopgørelse udsendt, og  

 ønsker told- og skatteforvaltningen at ændre  

 skatteansættelsen, sker dette med hjemmel i skattestyrelseslovens § 14,  

 stk. 4, 2. pkt.
Retten til den fulde omkostningsgodtgørelse  

 gælder således uanset, om der tidligere er sket en egentlig  

 ligningsmæssig behandling i kommunen eller ej af selvangivelsen eller  

 det punkt, som ønskes ændret.
 Bestemmelsen havde den samme formulering i de tidligere gældende  

 regler om omkostningsgodtgørelse bortset fra en lavere  

 godtgørelsesprocent på 85.
