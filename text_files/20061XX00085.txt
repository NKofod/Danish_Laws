Skriftlig fremsættelse (15. november 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af færdselsloven og pasloven (Befordring af børn på motorcykel og  

 trehjulet knallert, måling og vejning af børn, reservation af  

 parkeringspladser  

 til bestemte køretøjer og betaling af pasgebyr) (Lovforslag nr.
L 71).
 Lovforslaget har for det første til formål at sikre, at  

 børn, der befordres på motorcykel eller knallert, anvender enten  

 sikkerhedssele  

 eller styrthjelm med henblik på at beskytte de pågældende børn mod risiko for  

 tilskadekomst i trafikken.
Da børn under 5 år kan være for små til at anvende  

 styrthjelm, indeholder lovforslaget således et forslag om at forbyde  

 befordring  

 af børn under denne alder på motorcykel og trehjulet knallert, hvor der ikke  

 er  

 sikkerhedssele.
Det foreslås samtidig, at føreren af en motorcykel eller  

 knallert forpligtes til at påse, at enhver passager i alderen 5-14 år   

 og ikke  

 som efter de gældende regler alene passagerer i alderen 8-14 år   

 anvender  

 styrthjelm, hvor der ikke er sikkerhedssele.
 Overtrædelse af det foreslåede forbud mod befordring af børn  

 under 5 år vil i henhold til lovforslaget  ligesom overtrædelse af  

 førerens  

 pligt til at påse, at barnet anvender styrthjelm medføre et klip i  

 kørekortet.
 Lovforslaget har for det andet til formål at sikre en  

 effektiv håndhævelse af reglerne om sikkerhedsudstyr til børn, der befordres  

 i  

 bil mv.
Færdselslovens §  

 80 a,  

 som trådte i kraft den 1. maj 2006, indeholder regler om anvendelse af  

 sikkerhedsudstyr  

 til børn, der befordres i bil, på knallert eller på motorcykel.
Barnets højde  

 og vægt er i mange tilfælde bestemmende for, hvilket sikkerhedsudstyr barnet  

 skal anvende.
Endvidere er barnets højde i visse tilfælde bestemmende for,  

 hvor  

 barnet skal placeres i køretøjet.
 På den baggrund foreslås det, at politiet får hjemmel til at  

 foretage måling og vejning af børn med henblik på at kontrollere, om føreren  

 har iagttaget sin pligt til at påse, at mindre børn anvender korrekt  

 sikkerhedsudstyr og er korrekt placeret.
 Endvidere foreslås det, at der indføres hjemmel for  

 vejbestyrelser og vejmyndigheder til  når særligt tungvejende hensyn  

 taler  

 herfor  med politiets samtykke at reservere parkeringspladser til  

 bestemte køretøjer,  

 der anvendes af personer med handicap.
 Baggrunden for forslaget er et ønske fra bl.a.  

 invalideorganisationer om, at der skabes hjemmel til at oprette individuelle  

 handicapparkeringspladser, f. eks. i nærheden af en handicappet persons bolig  

 eller arbejdsplads.
Endelig foreslås det, at bestemmelsen i pasloven om, at der  

 allerede ved indgivelsen af en pasansøgning skal betales et gebyr for  

 udstedelse af pas, ophæves.
Formålet med dette forslag er at give kommunerne  

 mulighed for frit at tilrettelægge betalingsprocedurerne i forbindelse med  

 pasansøgninger, når de som led i kommunalreformen den 1. januar 2007  

 overtager  

 ekspeditionsopgaverne i forbindelse med ansøgninger om pas.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
