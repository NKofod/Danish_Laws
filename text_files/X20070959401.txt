Privat ankenævn - momspligt Spørgsmål Er Ankenævnet på  

 Energiområdets virksomhed omfattet af momspligten? Svar Ja.
Beskrivelse af de faktiske forhold Repræsentanter  

 for energibranchen besluttede sammen med en forbrugerorganisation i 2004 at  

 oprette  

 det private ankenævn, Ankenævnet på Energiområdet, der skal behandle  

 forbrugerklager vedrørende køb og levering af el, gas og varme.  

 Energibranchen  

 ønskede endvidere, at nævnets sekretariatsbetjening blev varetaget af det  

 sekretariat i Konkurrencestyrelsen, der betjener Energitilsynet.
 Ved lov nr. 494  

 af 9. juni 2004 (lovforslag L236A 2003) blev der ved en ændring af  

 elforsyningslovene givet mulighed for at oprette et privat ankenævn på  

 energiområdet, og der blev givet hjemmel til, at Energitilsynets sekretariat  

 i  

 Konkurrencestyrelsen kan fungere som sekretariat for ankenævnet, der er  

 godkendt i medfør af kapitel 2 i lov om forbrugerklager.
Lovændringen  

 giver Energistyrelsen hjemmel til at opkræve betaling af energiselskaberne  

 til  

 dækning af nævnets udgifter.
Udgifterne forbundet med ankenævnets etablering  

 og  

 drift betales af energiselskaberne efter regler fastsat af økonomi- og  

 erhvervsministeren.
Kompetencen til at fastsætte udgiftsregler er siden  

 overført til familie- og forbrugsministeren, der også fastsætter nærmere  

 regler  

 om betaling af sagsomkostninger (klagegebyr og virksomhedsgebyr) efter lov om  

 forbrugerklager.
Ankenævnet har  

 påbegyndt sin virksomhed den 1. november 2004. Før denne dato behandlede  

 Energitilsynet og Forbrugerklagenævnet klager, der udspringer af civilretlige  

 tvister mellem forbrugere og energiselskaber.
Det er disse sager, der nu  

 behandles af Ankenævnet på Energiområdet.  Ankenævnet skal skønsmæssigt  

 behandle ca. 200 sager om året.
 Ankenævnets  

 indtægter er fastlagt i vedtægterne, der er godkendt af familie- og  

 forbrugerministeren.  Indtægterne består af gebyrindtægter og en såkaldt  

 generel udgiftsdækning.
 Gebyrindtægterne  

 opkræves efter følgende retningslinjer:
Den del af  

 ankenævnets budget, der ikke dækkes af disse gebyrindtægter, opkræves hos  

 energiselskaberne sammen med selskabernes betaling for Energitilsynets  

 virksomhed efter regler i betalingsbekendtgørelser, der er udstedt i medfør  

 af  

 energiforsyningslovene.
Betalingen er fastsat ud fra det enkelte selskabs  

 omsætning af energi.
Denne betaling har derfor ingen direkte sammenhæng med  

 antallet af sager i ankenævnet.
Det følger af  

 tre bekendtgørelser om betaling for myndighedsbehandling efter lovene om  

 elforsyning,  

 varmeforsyning og naturgasforsyning, at det er Energistyrelsen, der opkræver  

 betalingen, herunder til dækning af det private ankenævns udgifter.
Denne  

 betaling opkræves altså på ankenævnets vegne.
Det fremgår af  

 bekendtgørelserne,  

 at der som udgangspunkt ikke opkræves moms af virksomhedernes betaling, men  

 at  

 den del af betalingerne, der skal dække ankenævnets udgifter, opkræves med  

 moms.
Det vil fremgå direkte af opkrævningerne.
Ankenævnet  

 betaler Konkurrencestyrelsen for sekretariatsbistand efter reglerne om  

 indtægtsdækket virksomhed.
Konkurrencestyrelsen opkræver moms af betalingen  

 for  

 sekretariatsbistanden.
Ankenævnet har også andre momsbelagte udgifter.
 Ankenævnet har  

 ikke hidtil pålagt sine gebyrer moms og er ikke blevet momsregistreret.  

 Ankenævnet  

 ønsker imidlertid at kunne overføre sine momsudgifter på brugerne af nævnet.  

 Ankenævnet har tidligere i november 2004 rettet henvendelse til SKAT om  

 nævnets  

 momsforhold, men spørgsmålet er ikke i den forbindelse blevet afklaret.
Spørgers eventuelle opfattelse ifølge anmodning og bemærkninger til  

 sagsfremstilling Ankenævnet på  

 energiområdet er et privat ankenævn, der leverer ydelser i form af afgørelser  

 af tvister mellem forbrugere og energiselskaber.
Ankenævnet opkræver vederlag  

 herfor i form af dels gebyrer, dels anden betaling, der samlet finansierer  

 nævnets virksomhed.
Levering af  

 ydelser mod vederlag er afgiftspligtig efter momsloven, jf. lovens § 4, stk.  

 1.  

 Der er ikke fastsat særlige krav til vederlagets form.
Ydelser mod vederlag i  

 form af gebyrer eller samlede betalinger til dækning af en leverandørs  

 omkostninger er derfor som udgangspunkt også momspligtige, medmindre en af  

 lovens sær- eller fritagelsesbestemmelser finder anvendelse.
Momspligten  

 omfatter efter lovens § 3, stk. 1, alle personer, der driver selvstændig  

 økonomisk virksomhed.
Med henvisningen til "selvstændig" undtages  

 lønmodtagere og andre, der står i et arbejdstagerforhold, jf. 6.  

 momsdirektivs  

 artikel 4, stk. 4.
Økonomisk  

 virksomhed er alle former for virksomhed, herunder virksomhed som  

 tjenesteyder.  

 Formålet med eller resultatet af virksomheden er uden betydning ved  

 afgrænsningen af økonomisk virksomhed.
Dette fremgår af direktivets artikel  

 4,  

 stk. 1 og 2. Der er således tale om en meget bred afgrænsning af  

 "økonomisk virksomhed". Den omfatter både private og offentlige  

 virksomheder  

 og institutioner m.v., når blot der præsteres varer og ydelser mod vederlag.  

 Det er uden betydning, hvad formålet med virksomheden er, og om virksomheden  

 drives med gevinst for øje.
Blot der kan siges at blive drevet virksomhed.
Løsning af  

 interessekonflikter mod vederlag kan anses for en ydelse, der efterspørges af  

 sagens parter.
Den adskiller sig i princippet ikke fra andre ydelser, bortset  

 fra det forhold, at denne type ydelser normalt præsteres af offentlige  

 institutioner Ankenævnet er en  

 juridisk person, der må anses for at drive økonomisk virksomhed.
Offentlige  

 virksomheder er som udgangspunkt også momspligtige.
Offentlige institutioner  

 er  

 dog kun - uden for det egentlige forsyningsområde - momspligtige, i det  

 omfang  

 de leverer varer eller ydelser i konkurrence med erhvervsvirksomheder.
Det  

 fremgår af § 3, stk. 2, nr. 3.
 For at blive  

 anset for en ikke-momspligtig person skal to betingelser altså være opfyldt.  

 Personen skal være offentlig, og aktiviteten må ikke blive drevet i  

 konkurrence  

 med almindelige erhvervsvirksomheder.
Ankenævnet på  

 Energiområdets virksomhed drives ikke i konkurrence med erhvervsvirksomheder,  

 men ankenævnet er ikke en offentlig institution, selv om nævnets oprettelse  

 og  

 virke m.v. er retligt reguleret.
Ankenævnet er derfor heller ikke omfattet af  

 undtagelsen efter lovens § 3, stk. 2, nr. 3.
 Endelig er  

 ankenævnets virksomhed ikke særlig fritaget for momspligten efter  

 bestemmelserne i momslovens § 13.
 Ankenævnet er  

 derfor også momspligtigt af sine leverancer mod vederlag.
 Den del af  

 ankenævnets indtægter, der opkræver gennem Energistyrelsen, opkræves i øvrigt  

 også med moms efter de tre bekendtgørelser, der er henvist til ovenfor.
 Spørger har  

 samtykket i, at Skatterådets svar vil kunne offentliggøres uden  

 anonymisering.
SKATs  

 indstilling og begrundelse Momslovens § 3  

 er affattet således:
 "  

  

 § 3.  

  

 Afgiftspligtige  

 personer er juridiske eller fysiske personer, der driver selvstændig  

 økonomisk  

 virksomhed.
 Stk. 2. Som afgiftspligtig person anses endvidere:
 1) Enhver person, der lejlighedsvis  

 leverer et nyt transportmiddel til et andet EU-land, jf. § 11,  

 stk. 4.
 2) Offentlige forsyningsvirksomheder.
 3) Andre statslige, regionale 1) og  

 kommunale institutioner, for så vidt de leverer varer og ydelser i  

 konkurrence  

 med erhvervsvirksomheder.
Stk. 3.  Flere personer, der registreres under et, jf. § 47,  

 stk. 4, anses som en afgiftspligtig person.
Har en afgiftspligtig person  

 flere virksomheder, der registreres hver for sig, jf. § 47, stk. 3,  

 2. pkt., anses hver af de selvstændigt registrerede virksomheder som en  

 afgiftspligtig person." Momslovens § 4, stk. 1, er affattet således:
"Der  

 betales afgift af varer og ydelser, der leveres mod vederlag her i landet.  

 Ved  

 levering af en vare forstås overdragelse af retten til som ejer at råde over  

 et  

 materielt gode.
Levering af en ydelse omfatter enhver anden levering." Artikel 2, stk.  

 1, litra d), i Rådets direktiv 2006/112/EF af 28. november 2006 om det fælles  

 merværdiafgiftssystem (herefter Momssystemdirektivet) er affattet således:
 "1. Følgende  

 transaktioner er momspligtige:
 ...
c) levering af  

 ydelser, som mod vederlag foretages på en medlemsstats område af en  

 afgiftspligtig  

 person, der handler i denne egenskab" Momssystemdirektivets  

 artikel 9, stk. 1, er affattet således:
 "1. Ved  

 "afgiftspligtig person" forstås enhver, der selvstændigt og uanset  

 stedet udøver økonomisk virksomhed uanset formålet med eller resultatet af  

 den  

 pågældende virksomhed.
Ved  

 "økonomisk virksomhed" forstås alle former for virksomhed som  

 producent, handlende eller tjenesteyder, herunder minedrift og landbrug, samt  

 virksomhed inden for liberale og dermed sidestillede erhverv.
Ved økonomisk  

 virksomhed forstås navnlig udnyttelse af materielle eller immaterielle goder  

 med henblik på opnåelse af indtægter af en vis varig karakter." Direktivets  

 artikel 13, stk. 1, er affattet således:
 "1. Stater,  

 regioner, amter, kommuner og andre offentligretlige organer anses ikke som  

 afgiftspligtige personer for så vidt angår virksomhed eller transaktioner,  

 som  

 de udøver eller foretager i deres egenskab af offentlig myndighed, også selv  

 om  

 de i forbindelse med denne virksomhed eller disse transaktioner modtager  

 gebyrer, afgifter, bidrag eller vederlag.
 Når de udøver  

 sådanne former for virksomhed eller foretager sådanne transaktioner, skal de  

 dog  

 betragtes som afgiftspligtige personer for så vidt angår disse former for  

 virksomhed eller disse transaktioner, såfremt deres fritagelse for  

 afgiftspligten ville føre til konkurrenceforvridning af en vis betydning.
Under alle  

 omstændigheder anses offentligretlige organer som afgiftspligtige personer  

 for  

 så vidt angår de i bilag I anførte former for virksomhed, medmindre den  

 udøvede  

 virksomhed er ubetydelig." Bestemmelserne i  

 Momssystemdirektivet svarer til 6. momsdirektivs artikel 2, stk. 1, og  

 artikel 4,  

 stk. 1-2 og 5.
 6. momsdirektivs  

 artikel 2, nr. 1, er affattet således:
 "Merværdiafgift  

 pålægges:
1. Levering af  

 goder og tjenesteydelser, som mod vederlag foretages i  

  

 indlandet af en afgiftspligtig person, der optræder i denne egenskab." Direktivets artikel  

 4, stk. 1-2 og 5 er affattet således:
 "1. Som  

 afgiftspligtig person anses enhver, der selvstændigt og uanset stedet udøver  

 en  

 af de i stk. 2 nævnte former for økonomisk virksomhed uanset formålet med  

 eller  

 resultatet af den pågældende virksomhed.
2. De former for  

 økonomisk virksomhed, der er omhandlet i stk. 1, er alle former for  

 virksomhed  

 som producent, handlende eller tjenesteyder, herunder minedrift og landbrug,  

 samt virksomhed inden for liberale og dermed sidestillede erhverv.
Som  

 økonomisk virksomhed anses blandt andet transaktioner, der omfatter  

 udnyttelse  

 af materielle eller immaterielle goder med henblik på opnåelse af indtægter  

 af  

 en vis varig karakter.
 ...
 5. Stater,  

 regioner, amter, kommuner og andre offentligretlige organer anses ikke som  

 afgiftspligtige  

 personer for så vidt angår virksomhed eller transaktioner, som de udøver  

 eller  

 foretager i deres egenskab af offentlig myndighed, også selv om de i  

 forbindelse med denne virksomhed eller disse transaktioner modtager gebyrer,  

 afgifter, bidrag eller vederlag.
 Når de udøver  

 sådanne former for virksomhed eller foretager sådanne transaktioner, skal de  

 dog betragtes som afgiftspligtige personer for så vidt angår disse former for  

 virksomhed eller disse transaktioner, såfremt deres fritagelse for  

 afgiftspligten  

 ville føre til konkurrencefordrejning af en vis betydning.
 Under alle  

 omstændigheder anses de ovennævnte organer som afgiftspligtige  

  

 personer for så vidt angår de i bilag D opregnede former for virksomhed,  

 medmindre den udøvede virksomhed er ubetydelig.
Medlemsstaterne  

 kan anse den virksomhed, som udøves af ovennævnte  

  

 organer, og som er fritaget for afgift i henhold til artikel 13 eller 28, som  

 virksomhed udøvet i egenskab af offentlig myndighed." For så vidt  

 angår spørgsmålet, om ankenævnet kan anses for at levere ydelser mod vederlag  

 til energiselskaberne, uanset at betalingen fra selskaberne ikke har direkte  

 sammenhæng med antallet af sager i ankenævnet, så må problemstillingen efter  

 SKATs opfattelse svare til problemstillingen vedrørende, om en forening eller  

 lignende kan anses for at levere ydelser mod vederlag til sine medlemmer, når  

 medlemmernes bidrag til foreningen er uafhængigt af medlemmets faktiske brug  

 af  

 foreningens faciliteter.
EF-domstolen har  

 taget stilling til sidstnævnte spørgsmål i sagen C-174/00, Kennemer Golf  

 &  

 Country Club.
Domstolen udtaler i dommens præmisser 39-42 følgende:
"39. Det  

 fremgår af Domstolens praksis, at beskatningsgrundlaget for en tjenesteydelse  

 udgøres af alt, hvad der modtages som modydelse for tjenesteydelsen, og at  

 der,  

 for at en tjenesteydelse kan beskattes, skal være en direkte sammenhæng  

 mellem  

 den udførte tjenesteydelse og den modtagne modværdi (jf. dommen i sagen Apple  

 and Pear Development Council, præmis 11 og 12, og dom af 3.3.1994, sag  

 C-16/93,  

 Tolsma, Sml.
I, s. 743, præmis 13). En tjenesteydelse kan derfor kun  

 beskattes,  

 såfremt der mellem tjenesteyderen og modtageren består et retsforhold, der  

 vedrører en gensidig udveksling af ydelser, idet det af tjenesteyderen  

 modtagne  

 vederlag udgør den faktiske modværdi af den ydelse, som leveres til  

 modtageren  

 (jf.
Tolsma-dommen, præmis 14).
40. Hvad angår  

 den sag, som verserer for den forelæggende ret, ændrer den omstændighed,  

 således som Kommissionen har anført, at det årlige bidrag udgør et fast beløb  

 og således ikke har sammenhæng med hver personlig anvendelse af golfbanen,  

 ikke  

 det forhold, at der sker gensidig udveksling af ydelser mellem medlemmerne af  

 en sportsforening som den i hovedsagen, og denne forening.
De ydelser, som  

 foreningen leverer, består nemlig i at stille sportskomplekset såvel som de  

 fordele, der er forbundet hermed, til permanent rådighed for medlemmerne og  

 ikke i lejlighedsvis at levere ydelser på medlemmernes anmodning.
Der  

 eksisterer  

 således en direkte sammenhæng mellem de årlige bidrag, som medlemmerne  

 betaler  

 til en sportsforening som den i hovedsagen, og de ydelser, som denne leverer.
 41. Den  

 fortolkning, som den nederlandske regering har foreslået, ville desuden, som  

 også Det Forenede Kongeriges regering med rette har påpeget, have som  

 konsekvens, at næsten alle tjenesteydere ville kunne undgå at betale moms ved  

 at anvende faste priser og således tilsidesætte de principper for  

 afgiftspålæggelse, der danner grundlag for det fælles momssystem, som er  

 indført ved sjette direktiv.
42. Første del  

 af andet spørgsmål, litra a), skal derfor besvares med, at sjette direktivs  

 artikel 2, stk. 1, skal fortolkes således, at de årlige bidrag, som betales  

 af  

 medlemmerne af en sportsforening som den i hovedsagen omhandlede, kan udgøre  

 modydelsen for tjenesteydelser leveret af denne forening til trods for, at  

 medlemmer, som ikke eller ikke regelmæssigt benytter foreningens faciliteter,  

 ikke desto mindre er forpligtet til at betale årligt bidrag." SKAT finder på  

 denne baggrund, at ikke alene de gebyrer, som ankenævnet oppebærer, men også  

 de  

 generelle bidrag, som Energistyrelsen opkræver fra energiselskaberne på  

 ankenævnets  

 vegne, må anses for vederlag.
Ankenævnet kan derfor anses for at levere  

 ydelser  

 mod vederlag.
 SKAT finder  

 tilsvarende, at ankenævnets behandling af civilretlige tvister mellem private  

 forbrugere og energiselskaber kan anses for omfattet af begrebet økonomisk  

 virksomhed i momslovens § 3, stk. 1, jf. 6. momsdirektivs artikel 4, stk. 2,  

 og  

 Momssystemdirektivets artikel 9, stk. 1, hvorefter økonomisk virksomhed  

 omfatter alle former for virksomhed som producent, handlende eller  

 tjenesteyder,  

 herunder minedrift og landbrug, samt virksomhed indenfor liberale og dermed  

 sidestillede erhverv.
 SKAT finder  

 ikke, at ankenævnets virksomhed er omfattet af momslovens § 3, stk. 2, nr. 3,  

 jf. undtagelsen fra den generelle momspligt i 6. momsdirektivs artikel 4,  

 stk.  

 5, og Momssystemdirektivets artikel 13, stk. 1.
Der henvises her  

 til, at EF-domstolen i en række domme - jf. f.eks. dommene i sagerne  

 C-358/97,  

 C-359/97, C-276/97 C-408/97 og C-260/98 - har fastslået, at to betingelser  

 skal  

 være opfyldt, for at der er momsfritagelse for ydelser, der leveres af  

 offentlige myndigheder.
De to betingelser, der skal være opfyldt samtidig er,  

 at virksomheden udøves af et offentligretligt organ, og at virksomheden  

 varetages af dette organ i egenskab af offentlig myndighed.
Domstolen har  

 udtalt, at en virksomhed, der udøves af en privatperson, ikke er fritaget for  

 moms, blot fordi den består i at foretage handlinger, som henhører under den  

 offentlige myndigheds kompetence.
Det er en betingelse for momsfritagelse, at  

 den, der leverer ydelsen, er en integreret del af det offentlige  

 forvaltningsapparat.
 Som et privat  

 ankenævn opfylder ankenævnet ikke betingelsen om at være et offentligretligt  

 organ, jf. f.eks. det forhold, at Folketingets Ombudsmand siden 1997 har  

 fundet  

 at være inkompetent overfor 5 andre private ankenævn med den begrundelse, at  

 nævnene ikke udgjorde organer inden for den offentlige forvaltning.
 SKAT finder  

 således, at det stillede spørgsmål kan besvares bekræftende.
Skatterådets  

 afgørelse og begrundelse Skatterådet  

 tiltræder SKATs indstilling.
Svaret er  

 bindende for skattemyndighederne i følgende periode 1. januar 2005 -  

 31. december 2009.
 Note:
