 Resume (udarbejdet af Socialministeriet) Et fastsat erhvervsevnetab  

 efter lov om social pension og erstatningsansvarsloven kan ikke uden videre  

 overføres til behandlingen af en sag efter arbejdsskadeforsikringsloven, da  

 kriterierne efter de tre love ikke er identiske.
Østre Landsrets dom 26. januar 1995 (11. afd.) (Stampe Jakobsen, Jørn Andersen (kst.), Charlotte Meincke (kst.)).
 Under denne sag, der er anlagt den 3. juni 1993, har sagsøgeren, Snedker-  

 og Tømrerforbundet i Danmark som mandatar for T, påstået sagsøgte, Den  

 Sociale Ankestyrelse, tilpligtet at anerkende, at sagsøgeren har krav på  

 erstatning efter arbejdsskadeforsikringsloven svarende til 65 %  

 erhvervsevnetab.
 Sagsøgte har påstået frifindelse.
 Sagens omstændigheder er følgende:
Sagsøgeren, der siden 1954 har været ansat i en række snedker- og  

 tømrervirksomheder, var i årene 1954-1958 og 1962-1975 som tømrer og snedker  

 til dels beskæftiget med limning af bordplader og vægfinertræplader.
Fra 1984  

 var sagsøgeren beskæftiget som gulv- og tæppepålægger under anvendelse af  

 opløsningsmiddelholdige lime.
Efter henvisning fra sagsøgerens egen læge, dr.
Knud Andreasen, udtalte  

 overlæge dr.med.
M.A.
Dalby, neurologisk afdeling, Århus Kommunehospital, i  

 en erklæring af 8. januar 1987, at sagsøgeren havde »et organisk  

 psykosyndrom med nervøse symptomer og hukommelses- og indlærringssvækkelse,  

 sandsynligvis på baggrund af en kronisk organisk  

 opløsningsmiddelforgiftning.'På overlægens anbefaling blev sagsøgeren henvist  

 til neuropsykologisk undersøgelse på Arbejdsmedicinsk Klinik, der den 27.  

 oktober 1987 stillede diagnoserne:
»encephalopathia toxica chronica« (hjerneskrumpning p.g.a.  

 giftpåvirkning) »degeneration n. acustici ex occupatione« (arbejdsbetinget  

 hørenedsættelse), og henviste sagsøgeren til Hørecentralen.Hørecentralen udtalte den 29.  

 januar 1988:
 »Obyektivt:
Aures bilat.: indblik til normalt stillede trommehinder og øregange Cavum nasi et oris: i.a.
 Hals: i.a.
Audiogram: viser tydelige støjskade og der udfyldes anmeldelse til  

 sikringsstyrelsen.« Arbejdsmedicinsk Klinik konkluderede herefter den 9. februar 1988, at  

 sagsøgeren havde »en let toksisk encephalopathi som følge af mange års  

 eksposition for opløsningsmiddelholdige lime.« Sagsøgeren anmeldte i 1988 til Sikringsstyrelsen både hørelidelsen og  

 opløsningsmiddelskaden.
Styrelsen nægtede at anerkende hørelidelsen, idet  

 hørenedsættelsen ikke var så stor, at den kunne anerkendes efter  

 arbejdsskadeforsikringsloven.
Derimod anerkendte styrelsen den 18.august 1988  

 opløsningsmiddelforgiftningen, som den 28. september 1988 vurderedes til en  

 mengrad på 15%. Den Sociale Ankestyrelse forhøjede ved afgørelse af 18. maj  

 1989 mengraden til 20 %.
 Ved afgørelse af 4. februar 1990 fik sagsøgeren tilkendt mellemste  

 førtidspension efter lov om social pension § 14, stk.2, nr.1. Revaliderings-  

 og Pensionsnævnet havde ved sagens behandling lagt vægt på, at sagsøgerens  

 erhvervsevne på grund af helbredsmæssige forhold var nedsat med omkring 2/3.
Til brug for behandlingen af pensionssagen havde dr.
Andreasen den 6.  

 oktober 1988 foretaget statusbedømmelse af sagsøgeren, hvoraf fremgik, at  

 sagsøgeren burde aflastes i perioder, og at en overgang til andet erhverv  

 sikkert ville bedre prognosen betydeligt på længere sigt.
Dr.Andreasen  

 foretog herudover den 8. juni 1989 en generel helbredsundersøgelse af  

 sagsøgeren og konkluderede:
 »Socialmedicinske behandlingsmuligheder:
 Jeg vurderer at han overhovedet ingen restarbejdsevne har i noget som  

 helst erhverv, og anbefaler derfor at han tildeles højeste invalidepension.
 Prognose:
Som anført er der ikke sket nogen bedring efter at patienten ikke længere  

 eksponeres for opløsningsmidler.
Snarere synes der på trods heraf, at være en  

 vedvarende progression i symptomerne.« Arbejdsskadestyrelsen havde ved afgørelse af 12. december 1989 vurderet  

 sagsøgerens erhvervsevnetab til 50%, hvilken afgørelse indbragtes for Den  

 Sociale Ankestyrelse, der den 16. august 1990 traf følgende afgørelse:
 »Arbejdsskaden skønnes at have medført tab af erhvervsevne på 50 %.
 Ankestyrelsen har ved sin afgørelse lagt vægt på, at menet som følge af  

 arbejdsskaden er sat til 20%, og på den omstændighed, at den tilkendte  

 pension også er tilkendt Dem for en hørelidelse, der ikke er en følge af den  

 anerkendte lidelse.
Ankestyrelsen tiltræder således Arbejdsskadestyrelsens afgørelse.« Det fremgik af afgørelsesskrivelsen til sagsøgeren, at akterne fra  

 pensionssagen var indgået i Ankestyrelsens vurdering.
Sagsøgeren anmodede den 24. februar 1992 Arbejdsskadestyrelsen om at  

 genoptage sagen med henblik på anerkendelse af og erstatningsudmåling for  

 hørelidelsen.
Styrelsen nægtede ved skrivelse af 23. marts 1992 genoptagelse  

 under hensyn til, at der ikke forelå oplysning om, at hørelidelsen skulle  

 være blevet forværret siden Styrelsens afgørelse i 1988. Denne afgørelse blev  

 af sagsøgeren indbragt for Den Sociale Ankestyrelse, der den 29. september  

 1992 tiltrådte Arbejdsskadestyrelsens afslag og begrundelsen herfor.
Advokat Benny Rosberg anmodede på sagsøgerens vegne den 8. februar 1993  

 Arbejdsskadestyrelsen om en udtalelse og vurdering af sagsøgerens  

 erhvervsevnetab efter erstatningsansvarsloven.
Styrelsen udtalte i skrivelse  

 af 31. marts 1993, at man vurderede erhvervsevnetabet til 65 %, jf.  

 erstatningsansvarslovens § 5.
 På forespørgsel fra sagsøgte til brug for nærværende sag udtalte  

 Arbejdsskadestyrelsen i skrivelse af 16. juli 1993 følgende om forskellen på  

 erhvervsevnetabsprocenten fastsat i henhold til erstatningsansvarsloven  

 sammenholdt med arbejdsskadeforsikringsloven:
»Vi lægger ved afgørelser om erhvervsevnetab efter  

 arbejdsskadeforsikringslovens § 27 udelukkende vægt på arbejdsskadens følger.  

 Modsat sker en pensionstilkendelse efter pensionsloven efter en samlet  

 vurdering af de helbredsmæssige og sociale forhold.
Det er forklaringen på,  

 at vi i mange tilfælde kommer frem til et andet resultat vedr. tab af  

 erhvervsevne end kommunerne og revaliderings- og pensionsnævnene.
Vi træffer  

 vores afgørelser uafhængigt af disse myndigheder.
Ved udmålingen af erhvervsevnetab efter erstatningsansvarsloven lægges der  

 ikke samme vægt på forudbestående (ikke-arbejdsbetingede) lidelser som efter  

 arbejdsskadeforsikringsloven.
Hvis forudbeståcnde lidelser ikke ses at have  

 haft indflydelse på skadelidtes arbejdsevne allerede før  

 ulykkestilfældet/erhvervssygdommen og ikke senere alligevel måtte antages at  

 ville medføre nedsættelse af erhvervsevnen, vil sådanne lidelser ikke have  

 nogen betydning i forbindelse med udmålingen af erhvervsevnetabet.
En anden grund til forskel i vurderingen af erhvervsevnetab efter  

 arbejdsskadeforsikringsloven og erstatningsansvarsloven er, at der efter  

 erstatningsansvarsloven ikke er mulighed for at give en løbende ydelse,  

 ligesom der ikke kan revideres.
Eneste genoptagelsesmulighed er  

 erstatningsansvarslovens § 11. En udtalelse efter erstatningsansvarsloven  

 skal gives, når helbredstilstanden må anses for at være stationær.  

 Stationærtidspunktet er det tidspunkt, hvor der ikke kan ventes yderligere  

 forbedring.
Der skal ikke afventes resultat af revalidering eller lignende.
Under henvisning til den konkrete sag skal vi udtale, at der ved vores  

 fastsættelse af erhvervsevnetabsprocenten efter erstatningsansvarsloven ikke  

 er indgået en anerkendelse af en eventuel hørelidelse.« Arbejdsskadestyrelsen uddybede på foranledning af sagsøgte ved skrivelse  

 af 28. september 1993 ovennævnte udtalelse således:
 »For så vidt angår spørgsmålet om betydningen af forudbestående  

 lidelser skal svaret herpå i vores brev af 16. juli 1993 opfattes som  

 generel.
Alt hvad der redegøres for i brevet er generelt bortset fra sidste afsnit  

 hvor vi udtaler, at der ved vores fastsættelse af erhvervsevnetabsprocenten  

 efter erstatningsansvarsloven i T's sag ikke er indgået en anerkendelse af en  

 eventuel hørelidelse.« Der er under domsforhandlingen afgivet forklaring af sagsøgeren og af  

 souschef Pauli Bording, Revaliderings- og Pensionsnævnet i Århus Statsamt.
Sagsøgeren har forklaret, at han »altid« har haft dr.
Andreasen  

 som læge.
Lægen tilrådede ham i 1988 at ophøre med arbejdet.
Hørelidelsen  

 generer ham kun, når mange taler i munden på hinanden.
Han har ikke arbejdet,  

 siden han fik pension, og hans helbredstilstand er uforandret.
Han har ikke  

 været undersøgt siden 1987/1988.
Souschef Pauli Bording har forklaret, at han ikke har deltaget i  

 behandlingen af nærværende sag og kun kan udtale sig generelt om nævnets  

 praksis ved behandlingen af samme type sager.
Revaliderings- og  

 Pensionsnævnet har en lægekonsulent ansat, og nævnet vil typisk anvende  

 dennes oplæg.
Både udskrivningsarket fra Arbejdsmedicinsk Klinik og  

 helbredsundersøgelsen fra sagsøgerens egen læge vil indgå i konsulentens  

 vurdering.
I den aktuelle afgørelse indgår alene hjernepåvirkningen.
En  

 hørenedsættelse vil sædvanligvis ikke medføre erhvervsevnetab.
 »Lettere demens« vil alt efter omstændighederne kunne give  

 mellemste førtidspension.
Sagsøgeren har til støtte for sin påstand gjort gældende, at det efter  

 Revaliderings- og Pensionsnævnets afgørelse af 4. februar 1990 sammenholdt  

 med Arbejdsskadestyrelsens udtalelse af 31. marts 1993 må lægges til grund,  

 at sagsøgerens faktiske erhvervsevnetab er 2/3. Det må endvidere lægges til  

 grund, at sagsøgerens hjerneskade er af en sådan art, at han ikke realistisk  

 kan forventes på ny at komme i arbejde.
Det bestrides, at der er hjemmel til  

 at foretage fradrag for en eventuel forudgående lidelse, og sagsøgerens  

 situation må bedømmes uden en eventuel konkurrerende skadesårsag, når denne  

 ikke selvstændigt kunne betegnes som en arbejdsskade.
Var der lagt vægt på  

 andre årsager end hjerneskaden, skulle dette have været anført i afgørelsen.  

 Det er endvidere efter ombudsmandens vurdering tvivlsomt, om det er  

 lovmedholdeligt at foretage fradrag for forudgående lidelser.
Måtte  

 landsretten desuagtet finde, at der forelå en sådan forudgåcnde lidelse,  

 gøres det gældende, at praksis tilsiger, at der ikke sker fradrag herfor,  

 idet hørelidelsen er af mindre betydning.
Det gøres endvidere gældende, at  

 sagens afgørelse i medfør af arbejdsskadeforsikringslovens § 13 må falde ud  

 til sagsøgerens gunst, medmindre det anses for overvejende sandsynligt, at  

 erhvervsevnetabet har en anden årsag, som så skulle have været anført i  

 begrundelsen.
Sagsøgte har til støtte for sin påstand gjort gældende, at der af sagsøgte  

 er truffet en korrekt afgørelse.
Sagsøgte har ud fra sagens lægelige  

 oplysninger skønnet, at sagsøgeren havde en lettere demens med en vis  

 resterende arbejdsevne, og har skønsmæssigt vurderet erhvervsevnetabet til  

 50%. Sagsøgerens hørelidelse er ikke indgået l dette skøn.
Domstolene må være  

 tilbageholdende med at tilsidesætte det lægelige skøn, medmindre det er  

 ulovmedholdeligt eller åbenbart urimeligt.
En lettere demens ville efter  

 sædvanlig praksis alene medføre forhøjet almindelig førtidspension, og det er  

 kun muligt at gisne om grundlaget for forhøjelsen af pensionen.
Ved  

 tilkendelsen af pension indgår flere momenter end ved tilkendelsen af  

 erstatning efter arbejdsskadeforsikringsloven, og sagsøgte er ikke i sit skøn  

 bundet af pensionssagens afgørelse.
 Landsretten udtaler:
 Der findes ikke at være tilstrækkeligt grundlag for at antage, at sagsøgte  

 ikke har foretaget en selvstændig samlet konkret vurdering af sagsøgerens  

 fremtidige erhvervsevne.
 Herefter, og da landsretten ikke finder grundlag for at tilsidesætte det  

 udøvede skøn, gives der sagsøgte medhold i frifindelsespåstanden.
 Ingen af parterne betaler sagsomkostninger til den anden part.
 Højesterets dom.
 Den indankede dom er afsagt af Østre Landsret.
 I pådømmelsen har deltaget fem dommere: Pontoppidan, Else Mols, Riis,  

 Wendler Pedersen og Jørgen Nørgaard.
 Appellanten, Snedker- og Tømrerforbundet i Danmark som mandatar for T, har  

 gentaget sin påstand.
 Indstævnte, Den Sociale Ankestyrelse, har påstået stadfæstelse.
 I et lægeskøn af 5. januar 1990 til brug for revaliderings- og  

 pensionsnævnet hedder det sammenfattende: »Ansøgeren lider af følgerne  

 efter hjernepåvirkning med organiske opløsningsmidler og erhvervsevnen må  

 anses for nedsat med mere end 2/3«, Der er for Højesteret mellem  

 parterne enighed om, at hverken revaliderings- og pensionsnævnet eller Den  

 Sociale Ankestyrelse ved fastsættelsen af erhvervsevnetabet efter henholdsvis  

 lov om social pension og arbejdsskadeforsikringsloven har tillagt T's  

 hørelidelse betydning.
 Appellanten har for Højesteret særligt gjort gældende, at  

 Arbejdsskadestyrelsens udtalelse af 31. marts 1993 i henhold til  

 erstatningsansvarslovens § 10 og revaliderings- og pensionsnævnets afgørelse  

 af 4. februar 1990 - i alt fald sammenholdt med læge Andreasens  

 helbredsundersøgelse af T den 8. juni 1989 og lægeskønnet af 5. januar 1990 -  

 bevirker, at der foreligger et påvist tab af erhvervsevne på 65 %, jf. den  

 dagældende arbejdsskadeforsikringslovs §§ 13 og 27, og at ankestyrelsen ikke  

 har godtgjort, at overvejende sandsynlighed taler imod, at dette tab er en  

 følge af den anerkendte arbejdsskade, opløsningsmiddelforgiftning.
Den Sociale Ankestyrelse har for Højesteret særligt gjort gældende, at  

 hverken Arbejdsskadestyrelsens udtalelse af 31. marts 1993 eller  

 revaliderings- og pensionsnævnets afgørelse af 4. februar 1990 - der i  

 overensstemmelse med praksis i pensionssager burde være faldet ud til  

 tilkendelse af forhøjet almindelig førtidspension - er bindende for  

 ankestyrelsen.
Ankestyrelsen har ved sin afgørelse af 16. august 1990 taget  

 udgangspunkt i, at T's arbejdsskade består i en lettere demens, og har i  

 overensstemmelse med praksis vedrørende sådanne arbejdsskader ansat  

 erhvervsevnetabet til 50 %, jf. den dagældende arbejdsskadeforsikringslovs §  

 27. Der er intet grundlag for at tilsidesætte dette skøn.
 Højesterets bemærkninger.
Revaliderings- og pensionsnævnets afgørelse af 4. februar 1990 og  

 Arbejdsskadestyrelsens udtalelse af 31. marts 1993 kan hverken hver for sig  

 eller sammen bevirke, at der vedrørende T foreligger et påvist tab af erhvervsevne på  

 65 % i arbejdsskadeforsikringslovens forstand.
For så vidt angår  

 revaliderings- og pensionsnævnets afgørelse er der tale om en i forhold til  

 Den Sociale Ankestyrelse underordnet myndigheds anvendelse af regler i lov om  

 social pension, §§ 14 og 15, som har delvis andre kriterier for nedsat  

 erhvervsevne end arbejdsskadeforsikringsloven.
Hvad angår  

 Arbejdsskadestyrelsens vurdering i henhold til erstatningsansvarslovens § 10  

 er der tale om en udtalelse, som ikke kunne påklages til ankestyrelsen, og  

 som - i det omfang udtalelsen måtte være udtryk for, at Arbejdsskadestyrelsen  

 har inddraget T's hørelidelse i sin vurdering - i bedømmelsen af  

 erhvervsevnetabet inddrager en lidelse, som ikke er en arbejdsskade i  

 arbejdsskadeforsikringslovens forstand.
 Højesteret finder heller ikke i øvrigt grundlag for at tilsidesætte  

 ankestyrelsens skøn og stadfæster derfor dommen.
Højesteret finder, at appellanten heller ikke for Højesteret bør pålægges  

 sagsomkostninger til ankestyrelsen.
Der er herved lagt vægt på, at  

 ankestyrelsens begrundelse for afgørelsen af 16. august 1990 var  

 utilstrækkelig og delvis urigtig, og at Arbejdsskadestyrelsens skrivelser af  

 16. juli og 20. september 1993 vedrørende styrelsens udtalelse om T's  

 erhvervsevnetab efter erstatningsansvarsloven ikke indeholder en  

 tilfredsstillende begrundelse for forskellen mellem styrelsens vurdering af  

 erhvervsevnetabet efter henholdsvis arbejdsskadeforsikringsloven og  

 erstatningsansvarsloven.
 Thi kendes for ret:
 Landsrettens dom stadfsestes.
 Ingen af parteme skal betale sagsomkostninger for Højesteret til den anden  

 part.
