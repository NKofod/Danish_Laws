Den manglende overholdelse af fristen for indgivelse af selvangivelsen  

 måtte tilskrives klagerens egne forhold.
Nævnet fandt, at revisor i  

 almindelighed må kunne rette henvendelse til skattevæsen, toldvæsen og  

 pengeinstitut uden på forhånd at indhente klientens samtykke i tilfælde, hvor  

 sådan henvendelse må anses for naturlig eller ligefrem påkrævet for, at  

 revisor på forsvarlig vis kan løse den stillede opgave.
De indklagede  

 revisorer frifundet.
Under denne sag har Johnny Flindt ved skrivelser af 3. og 21. juni 1994  

 anmodet nævnet om at tage stilling til en klage over registreret revisor  

 Yvonne Uldall og registreret revisor Kim Jensen.
Således som klagen  

 foreligger for nævnet, vedrører den dels en klage over, at de indklagede uden  

 tilladelse har rettet henvendelse til klagerens kreditorer, og dels en klage  

 over, at klagerens selvangivelse for 1992 blev indleveret for sent.
 Erhvervs- og Selskabsstyrelsen har oplyst, at Yvonne Uldall blev optaget i  

 registeret for registrerede revisorer den 8. august 1984 og Kim Jensen den  

 21. januar 1993.
Klageren, der driver et låseservicefirma, forsøgte i 1987 forgæves at få  

 gennemført en betalingsstandsning, hvilke førte til, at han i januar/februar  

 1992 antog Censor Revision A/S ved registreret revisor Yvonne Uldall som  

 revisor.
Klageren havde som de største kreditorer Ishøj kommune med 450.000  

 kr., og som han i februar 1992 fik en specialaftale med om nedsættelse af  

 gælden til 80.000 kr. med betaling over 5 år, toldvæsenet med ca. 250.000 kr.  

 og Den Danske Bank med 96.000 kr., der efter aftale med banken blev afdraget  

 med et mindre uangivent beløb om året og ikke blev påskrevet renter.
Det fremgår af en skrivelse af 27. februar 1992 fra Censor Revision A/S  

 v/registreret revisor Yvonne Uldall og registreret revisor Rudi Ovesen  

 vedrørende » igangsætning af arbejdsopgaverne », - at der foretages udarbejdelse af bogføring, første gang for perioden 1.  

 januar til 31. januar 1992 og derefter hvert kvartal til brug for kvartalsvis  

 momsopgørelse, og ydes assistance med konteringen for denne  

 bogføringsperiode, samt - at der for indkomståret 1992 og fremover udarbejdes indkomst- og  

 formueopgørelse med årsregnskab for virksomheden.
Det fremgår af sagen, at klageren den 1. april 1992 til Censor Revision  

 A/S fremsendte status pr. 31. december 1991 og saldo pr. 31. marts 1992 for  

 virksomheden.
Dernæst fremgår det, at advokat C.C.
Jørgensen ved skrivelse af  

 14. april 1992 til Censor Revision A/S under henvisning til en telefonsamtale  

 dagen forinden opgjorde klagerens gæld til Provinskredit A/S til 74.277,52  

 kr., og at der på en faktura af 25. maj 1992 fra Censor Revision A/S til  

 klageren bl.a. er anført vedrørende det udførte arbejde, at der er rettet  

 henvendelser til Ishøj kommune.
 Til brug for udarbejdelsen af årsregnskabet for 1992 anmodede Censor  

 Revision A/S v/registreret revisor Yvonne Uldall og registreret revisor  

 Anne-Bell Kruuse ved skrivelse af 23. december 1992 klageren om at foretage  

 optælling af varebeholdninger samt en fortegnelse over igangværende arbejder  

 for fremmed regning, hvilket klageren besvarede ved skrivelse af 24. januar  

 1993, og hvoraf det tillige fremgår, at klageren havde en gæld til Den Danske  

 Bank på 200.164,01 kr.
Til brug for udarbejdelsen af indkomst- og formueopgørelse for 1992  

 anmodede Censor Revision A/S v/registreret revisor Yvonne Uldall og  

 registreret revisor Anne-Bell Kruuse ved skrivelse af 24. februar 1993  

 klageren om at aflevere regnskabsmateriale for 1992 inden den 15. marts 1993.  

 Ved skrivelse af 18. april 1993 fremsendte klageren selvangivelse til  

 udfyldelse.
Censor Revision A/S v/registreret revisor Yvonne Uldall og  

 registreret revisor Kim Jensen rykkede ved skrivelse af 21. maj 1993 klageren  

 for fremsendelse af materialet under henvisning til fristen for rettidig  

 indsendelse af selvangivelsen den 10. juni 1993 og påny ved skrivelse af 1.  

 juni 1993.
Det fremgår af sagen, at D.
Eichen fra Ishøj kommune ved skrivelse af 24.  

 maj 1993 meddelte klageren, at » Jeg har d.d. talt med Kim Jensen fra  

 Center-revision, der ønskede en restance opgørelse.
Vi aftalte at en sådan  

 blev sendt til Dem og at De så kunne aflevere materialet til Kim  

 Jensen«.
Samme dag blev klageren af Ishøj kommune tilsagt til  

 udlægsforretning som følge af en restance på 440.958,6o kr., hvilket beløb  

 omfattede underholdsbidrag, personlige skatter og forbrugsrenteafgift.
 Censor Revision A/S v/registreret revisor Yvonne Uldall og registreret  

 revisor Kim Jensen anmodede ved skrivelse af 27. maj 1993 bl.a. klageren om  

 en opgørelse over eventuelle restancer for året 1992 herunder den samlede  

 restance pr. 31. december 1992. Den 2. juni 1993 fremsendte klageren følgende  

 skrivelse til Censor Revision A/S:
 » Jeg gør opmærksom på at der er afleveret opgørelse af rente og  

 div poster til selvangivelsen for firmaet.
 Jeg gør venligst opmærksom på at jeg ikke går ind for at der foretages  

 revision på de indsendte kassebilag, da det ville være unødvendig for mig at  

 udfylde disse og dette ville være en uoverskuelig stor omkostning.
I har den 24. maj bedt Ishøj kommune om saldo over tidligere års restance  

 opgørelser uden at jeg er blevet underettet og det kostede mig en stævning på  

 over 361.000 som jeg i øjeblikket prøver at forhandle mig ud af.
Det var en  

 særaftale om et beløb som tidl var eftergivet«.
 Den 7. juni 1993 anmodede klageren ved anmodning udfærdiget af Censor  

 Revision A/S ligningsmyndighederne om henstand med indsendelse af  

 selvangivelsen for 1992, hvilket blev meddelt den 9. juni 1993 til den 30.  

 juni 1993.
Censor Revision A/S v/registreret revisor Yvonne Uldall og registreret  

 revisor Kim Jensen rykkede påny for materiale - herunder materiale som de  

 indklagede havde rekvireret fra Greve kommune vedrørende skyldige restancer -  

 til brug for udarbejdelse af årsregnskab og selvangivelse ved skrivelse af  

 23. juni 1993 og anførte, at udarbejdelse af årsregnskab og selvangivelse på  

 grund af det manglende materiale ikke var påbegyndt.
Ved skrivelse af 16.  

 september 1993 meddelte skatteforvaltningen i Ishøj kommune, at såfremt  

 klagerens selvangivelse ikke var modtaget inden 14 dage, ville klagerens  

 ansættelse blive foretaget ved et skøn og klagerens skatter forhøjet med 5% i  

 henhold til skattekontrollovens bestemmelser.
Denne skrivelse fremsendte  

 klageren til Censor Revision A/S ved skrivelse af 18. september 1993.
 Censor Revision A/S v/registreret revisor Yvonne Uldall og registreret  

 revisor Kim Jensen udfærdigede for 1992 indkomst- og formueopgørelse for  

 klageren, hvor det fremgår af revisionserklæringen af 25. oktober 1993:
 » Efter aftale har vi til brug for opgørelsen af den  

 skattepligtige indkomst og formue for året 1992 udarbejdet efterfølgende  

 indkomst- og formueopgørelse på grundlag af foreviste bilag og meddelte  

 oplysninger i øvrigt.
 Vedrørende indkomst- og formueopgørelsen skal vi oplyse, at renteindtægter  

 og renteudgifter er opført i overensstemmelse med foreviste bilag.  

 Indestående i pengeinstitutter og prioritetsgæld er afstemt med foreviste  

 bilag. ... ».
 I formueopgørelsen pr. 31. december 1992 er klagerens gæld opgjort til  

 ialt 1.193.858. Heraf udgør 235.596 kr. prioritetsgæld, 46.942 kr.  

 pantebrevsgæld, 426.735 kr. anden gæld, der i følge noten til  

 formueopgørelsen udgør skyldige skatter med 398.015 kr. og pålignet B-skat  

 for 1992 med 28.720 kr., samt 484.585 kr. vedrørende gæld i klagerens  

 låsefirma.
Endvidere udfærdigede Censor Revision A/S v/registreret revisor Yvonne  

 Uldall og registreret revisor Kim Jensen regnskab for året 1992 for  

 Ishøj/Vestegnens Låseservice v/Johnny Flindt.
Det fremgår af  

 revisionspåtegningen af 25. oktober 1993, at regnskabet udviser en overskud  

 på kr. 63.853 og en egenkapital på kr. -375.441. I følge regnskabet udgør  

 firmaets langfristede gæld 127.091 kr., hvoraf 26.927 kr. skyldes til  

 Provinskredit og 100.164 kr. skyldes til Den Danske Bank.
Udkast til indkomst- og formueopgørelsen for 1992 og udkast til regnskabet  

 for 1992 for firmaet blev fremsendt til klageren til godkendelse ved  

 skrivelse af 8. november 1993. Det fremgår heraf, at slutskatten, såfremt  

 selvangivelsen godkendtes, ville medføre en overskydende skat på 15.909 kr.,  

 og at der ikke kunne forventes udbetalt overskydende skat, idet der ville  

 blive foretaget modregning i skyldige skatter.
Klageren godkendte regnskabet  

 for 1992 ved skrivelse af 21. november 1993 til Censor Revision A/S att.
Kim  

 Jensen, der fremsendte de færdige regnskaber ved skrivelse af 23. november  

 1993 til klageren.
 Ved skrivelse af 3. januar 1994 meddelte advokatfirmaet Aasmul-Olsen, Elo  

 Pedersen og & Partnere klageren, at klagerens gæld til den Den Danske  

 Bank var taget til incasso og opgjorde fordringen til 179.172,53 kr.
 Af regnskabet for perioden 1. januar 1993 til 31. december 1993, som  

 klageren fik tilsendt i januar 1994, fremgår bankgælden til Den Danske Bank  

 med 175.741 kr.
 Klageren modtog ved skrivelse af 12. april 1994 fra Ishøj kommune  

 meddelelse om, at hans årsopgørelse for indkomståret 1992 udviste en  

 overskydende skat på 55.751,00 kr., som blev anvendt til delvis dækning af  

 restancen vedrørende personlige skatter.
Klageren har anført, at sagen primært er en klage over, at de indklagede  

 på trods af, at han havde oplyst de indklagede om, at han ikke ønskede, at  

 der blev rettet henvendelse til hans kreditorer, rettede henvendelse til Den  

 Danske Bank i november/december 1993, og har nærmere henvist til, 1. at de indklagede ved at rette henvendelse til skatteforvaltningen i  

 Ishøj kommune den 24. maj 1993 er skyld i, at skatteforvaltningen samme dag  

 afsendte en tilsigelse om betaling af restskat på 360.519,60 kr. samt ved at  

 rette henvendelse til Den Danske Bank i december 1993 er skyld i, at klageren  

 samme måned modtog en skrivelse fra banken om betaling af 179.172,53 kr.  

 incl. renter for de sidste 8 år, 2. at selvangivelsen for året 1992 - uagtet at de indklagede modtog alt  

 regnskabsmateriale på forlagende - først blev afleveret i december 1993 med  

 den følge, at klageren blev ansat midlertidig til en indtægt på 200.000 kr.,  

 der siden medførte et tab for klageren på 8.626 kr. som betaling for  

 morarenter.
Indklagede registreret revisor Yvonne Uldall har anført, at baggrunden for  

 indklagedes tiltræden som revisor for klageren var, at klageren i en årrække  

 ikke havde aflagt bogføring eller årsregnskaber, som opfyldte lovgivningens  

 krav, og at klageren af ligningsmyndighederne var pålagt at aflevere  

 regnskaber.
Der blev ikke i aftalebrevet fastsat begrænsninger for  

 indhentning af nødvendige regnskabsmæssige oplysninger, men dette blev først  

 anført af klageren på et møde den 14. oktober 1993, og siden denne dato har  

 henvendelse til kreditorerne ikke fundet sted.
Indklagede revistreret revisor  

 Yvonne Uldall har nærmere henvist til, ad 1) Den af klageren hævdede aftale med Ishøj kommune blev ikke oplyst i  

 forbindelse med Censor Revisions tiltræden som revisor for klageren.
Klageren  

 har været bekendt med, at der i perioden 27. februar 1992 til 3. maj 1992  

 blev rettet henvendelse til Ishøj kommune, jf. honorarnotaen af 25. maj 1992.  

 Denne henvendelse blev foretaget af registreret revisor Anne-Bell Kruuse  

 Strøyer Christensen.
Den 24. maj 1993 rettede registreret revisor Kim Jensen  

 henvendelse til Ishøj kommune med henblik på at få oplyst størrelsen af  

 skyldige personskatter til brug for opførelsen af disse i indkomst- og  

 formueopgørelsen for 1992.
ad 2) Klageren blev flere gange rykket for fremsendelse af materiale til  

 brug for udarbejdelsen af regnskabet, og klageren er således selv skyld i, at  

 indkomst- og formueopgørelsen er indgivet for sent.
Endvidere er den udførte  

 slutskatteberegning korrekt.
Indklagede registreret revisor Kim Jensen, har bekræftet, at han rettede  

 henvendelse til Ishøj kommune den 24. maj 1993, og at der ikke forud var  

 anmodet om tilladelse hertil.
Han har endvidere anført, at klageren primo  

 juni 1993 meddelte, at han ikke ønskede kontakt til hans kreditorer.
 Disciplinærnævnet skal udtale:
 Det lægges til grund, at klageren i begyndelsen af 1992 anmodede  

 indklagede om for indkomståret 1992 at udarbejde indkomst- og formueopgørelse  

 med årsregnskab for klagers firma, at klager og hans firma i de umiddelbart  

 forudgående år ikke havde foretaget bogføring eller aflagt årsregnskaber, der  

 opfyldte lovgivningens krav, samt at de af klageren selv meddelte oplysninger  

 ikke var tilstrækkelige til at kunne danne grundlag for indklagedes  

 regnskabsudarbejdelse.
 Endvidere lægges det til grund, at indklagede Yvonne Uldall er  

 medindehaver af det revisionsfirma, der betjente klageren, mens indklagede  

 Kim Jensen var ansat i firmaet og virkede som daglig kontaktperson til  

 klageren.
 Nævnet finder, at en revisor i almindelighed må kunne rette henvendelse  

 til skattevæsen, toldvæsen og pengeinstitut uden på forhånd at indhente  

 klientens samtykke i tilfælde, hvor sådan henvendelse må anses for naturlig  

 eller - som i det foreliggende tilfælde - ligefrem påkrævet for, at revisor  

 på forsvarlig vis kan løse den stillede opgave, alt under forudsætning af, at  

 klienten ikke udtrykkeligt har forbudt revisor at foretage sådan henvendelse.
Det er ubestridt, at indklagede Kim Jensen den 24. maj 1993 rettede  

 henvendelse til Ishøj kommune vedrørende klagerens skattegæld.
Efter det  

 foreliggende - herunder indholdet af indklagedes skrivelse af 27. februar  

 1992 til klageren angående indklagedes tiltræden og arbejdsopgaver samt det  

 forhold, at klageren ikke havde protesteret mod de af indklagede ifølge  

 fakturaen af 25. maj 1992 tidligere foretagne henvendelser til kommunen -  

 findes det ikke godtgjort, at klageren tidligere end ved den af indklagede  

 Kim Jensen oplyste meddelelse fra juni 1993 havde forbudt indklagede at  

 henvende sig til klagerens kreditorer.
For så vidt angår klagepunkt 1 om  

 henvendelsen den 24. maj 1993 til kommunen frifinder nævnet derfor indklagede  

 Kim Jensen.
 Mod indklagede Kim Jensens benægtelse findes det ikke godtgjort, at han i  

 december 1993 - på et tidspunkt, hvor han i øvrigt havde afsluttet  

 udarbejdelsen af regnskab og opgørelser for 1992 - skulle have rettet  

 henvendelse til Den Danske Bank vedrørende klagerens gæld til denne.  

 Indklagede Kim Jensen frifindes derfor ligeledes vedrørende klagepunkt 2.
 Hvad dernæst angår klagepunkt 3 lægger nævnet til grund, at indklagede Kim  

 Jensen i første halvår af 1993 flere gange rykkede klageren for  

 regnskabsmateriale, at indklagede Kim Jensen i den anledning på klagerens  

 vegne fik udsættelse til den 30. juni 1993 med selvangivelsen, at klageren  

 først den 18. oktober 1993 fremkom med det sidste materiale, og at  

 selvangivelsen derpå blev udarbejdet og indgivet i december 1993. Under disse  

 omstændigheder finder nævnet, at den manglende overholdelse af fristen for  

 selvangivelsens indgivelse må tilskrives klagerens egne forhold, hvorfor  

 indklagede Kim Jensen frifindes.
 Da der således ikke er begået fejl af sagsbehandleren, indklagede Kim  

 Jensen, er der allerede af den årsag ikke grundlag for at pålægge dennes  

 chef, indklagede Yvonne Uldall, disciplinært ansvar, hvorfor også Yvonne  

 Uldall frifindes for de rejste klagepunkter.
 T h i b e s t e m m e s :
 Registreret revisor Yvonne Uldall og registreret revisor Kim Jensen  

 frifindes.
