(Til Kriminalforsorgens tjenestesteder) Efter drøftelse i Justitsministeriets Centrale Samarbejdsudvalg for  

 Kriminalforsorgen har Justitsministeriet, Direktoratet for Kriminalforsorgen,  

 fastsat følgende retningslinier for bibeskæftigelse, som Kriminalforsorgens  

 personale har adgang til at påtage sig.
 Reglerne om personalets bibeskæftigelse har til hovedformål at hindre, at  

 der opstår konflikt mellem arbejdet i Kriminalforsorgen og bibeskæftigelsen,  

 herunder at det er arbejdet i Kriminalforsorgen, der er hovedbeskæftigelsen,  

 hvorfor der skal stilles krav om loyalitet over for denne beskæftigelse.
§ 1 Kriminalforsorgens personale kan have bibeskæftigelse, medmindre det  

 skønnes, at bibeskæftigelsen af hvervet er uforenelig med den pågældendes  

 ansættelse i Kriminalforsorgen, herunder betingelserne i § 2. For det  

 tjenestemandsansatte personale gælder desuden reglerne i tjenestemandslovens  

 § 17.
§ 2 Personalet kan kun påtage sig bibeskæftigelse på følgende vilkår:
§ 3 Tjenestestedets leder skal underrettes om bibeskæftigelse, herunder om  

 beskæftigelse som selvstændig erhvervsdrivende i en periode, der tilsigtes at  

 vare eller faktisk varer over 1 måned.
 Stk. 2.  Hvis institutionens leder vurderer, at de i §§  

 1 og 2 nævnte betingelser ikke er opfyldt, sendes indstilling til  

 Justitsministeriet, Direktoratet for Kriminalforsorgen, 1. kontor.  

 Direktoratet for Kriminalforsorgen tager herefter stilling til, om  

 bibeskæftigelsen kan godkendes.
§ 4 Personalet kan pålægges at frasige sig bibeskæftigelse, såfremt  

 betingelserne i §§ 1 og 2 ikke opfyldes eller overholdes.
§ 5 Personalet må ikke påtage sig de former for beskæftigelse, der er nævnt i  

 bilaget eller hermed beslægtede bibeskæftigelser, selvom bibeskæftigelsen er  

 af midlertidig karakter eller ulønnet.
§ 6 Bestemmelserne i dette cirkulære berører ikke reglerne for ansattes  

 varetagelse af borgerligt ombud og organisationsarbejde m.v., herunder  

 mulighederne for tjenestefrihed til varetagelse af sådanne hverv.  

 Bestemmelserne indskrænker endvidere ikke personalets hidtidige adgang til at  

 påtage sig ulønnede tillidshverv eller udføre ulønnet arbejde i idræts-,  

 fritids- og kultursammenhæng m.v.
§ 7 Cirkulæreskrivelsen træder i kraft straks.
 Stk. 2.  Personale, der på ikrafttrædelsesdatoen har  

 indberetningspligtig beskæftigelse, skal snarest og senest 1 måned efter  

 cirkulærets ikrafttræden indberette dette til tjenestestedets leder.
 E.B.
Lene Møller-Nielsen Bilag Kriminalforsorgens personale kan ikke påtage sig bibeskæftigelse som eller  

 beskæftigelse i: butiksdetektiv og andre former for detektivvirksomhed,  

 dørvogter, ved inkassovirksomhed, vagtselskaber og i værtshusbranchen,  

 herunder beskæftigelse i bodegaer og diskoteker (i modsætning til egentlige  

 spiserestauranter).
 Listen er ikke udtømmende.
 Andre bibeskæftigelser end de nævnte kan efter en konkret vurdering findes  

 uforenelig med ansættelse i Kriminalforsorgen, jfr. §§ 1 og 2.
 Ved bedømmelsen heraf skal der foretages en vurdering af, hvorvidt  

 bibeskæftigelsen:
- vil stride mod kravet til den ansattes værdighed, - vil lægge for stort beslag på den ansattes arbejdskraft og/eller - vil indebære risiko for interessekonflikter.
