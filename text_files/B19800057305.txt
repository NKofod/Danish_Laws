 I henhold til § 330, stk. 2, i lov om rettens pleje, jfr.  

 lovbekendtgørelse nr. 1 af 2. januar 1980, fastsættes:
 § 1.  Fri proces meddeles efter en konkret bedømmelse  

 af, om ansøgeren skønnes at have rimelig grund til at føre proces, og om han  

 ikke uden at lide væsentlige afsavn kan betale de omkostninger, der er  

 forbundet med sagen, jfr. retsplejelovens § 330.
 § 2.  Fri proces bør i almindelighed ikke meddeles,  

 hvis ansøgerens socialindkomst overstiger følgende grænser:
 forsørgere 110.000 kr.
 ikke-forsørgere 83.000 kr.
 med tillæg af 15.000 kr. for hvert barn under 18 år, som forsørges af  

 ansøgeren.
 Stk. 2.  Afviger ansøgerens aktuelle indkomst- og  

 formueforhold ifølge de foreliggende oplysninger væsentligt fra det, der er  

 lagt til grund ved opgørelsen af socialindkomsten, skal de aktuelle indkomst-  

 og formueforhold lægges til grund.
 § 3.  Ved ansøgning om fri proces skal ansøgeren så  

 vidt muligt vedlægge meddelelse fra skattemyndighederne om socialindkomstens  

 størrelse og oplyse antallet af børn, der forsørges af ansøgeren.
 Stk. 2.  I forbindelse med behandlingen af en ansøgning  

 om fri proces kan det pålægges ansøgeren at tilvejebringe yderligere  

 oplysninger om sine økonomiske forhold, f. eks. ved fremlæggelse af genpart  

 af selvangivelse eller skatteregnskab.
 § 4.  Hvis ansøgeren er gift og lever sammen med sin  

 ægtefælle, er summen af ægtefællernes socialindkomst afgørende for, om  

 betingelserne i § 2 kan anses for opfyldt, jfr. dog stk. 2.
 Stk. 2.  Såfremt den ene ægtefælles socialindkomst efter  

 lov nr. 257 af 16. juni 1980 om socialindkomst § 2, stk. 3, er ansat til kr.  

 0, fradrages i den anden ægtefælles socialindkomst det negative beløb, der er  

 opgjort efter samme lovs § 2, stk. 1 og 2.
Stk. 3.  I ægteskabssager ses der bort fra den anden  

 ægtefælles indkomst- og formueforhold.
I ægtemandens socialindkomst kan der  

 ske et fradrag efter en skønsmæssig ansættelse af hustruens formueandel i  

 overensstemmelse med principperne i socialindkomstlovens § 4. På tilsvarende  

 måde kan den sambeskattede hustrus socialindkomst forhøjes i forhold til  

 hendes formueandel.
 Stk. 4.  Er ansøgeren under 18 år, skal der normalt  

 tillige tages hensyn til forældrenes økonomiske forhold.
 § 5.  Uanset reglerne i § 2 kan fri proces  

 undtagelsesvis meddeles, såfremt ansøgeren skønnes at have et ganske særligt  

 behov for bistand, eller sagens omkostninger skønnes at blive ekstraordinært  

 store.
 § 6.  Fri proces bør ikke meddeles, hvis  

 omkostningerne ved sagen skønnes at blive uvæsentlige i forhold til  

 ansøgerens socialindkomst.
 Stk. 2.  Stk. 1 finder dog ikke anvendelse for så vidt  

 angår forbrugere i tilfælde, hvor afgørelsen om fri proces træffes i medfør  

 af retsplejelovens § 335 a.
 § 7.  Er ansøgning om fri proces indgivet af flere,  

 skal der ved afgørelsen tillige tages hensyn til, om de i fællesskab er i  

 stand til at bære de omkostninger, der er forbundet med sagen.
 Stk. 2.  Det samme gælder, selv om ansøgningen kun er  

 indgivet af en enkelt, når sagens udfald har betydning for flere.
 § 8.  Bekendtgørelsen træder i kraft den 1. januar  

 1981.
 Stk. 2.  Bekendtgørelse nr. 606 af 1. december 1978 om  

 fri proces ophæves.
