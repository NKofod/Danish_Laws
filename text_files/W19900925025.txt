Ansøger havde taget ophold i udlandet sammen med ægtefællen.
Da  

 ægtefællen ikke er omfattet af en bestemmelse i folketingsvalglovens § 2,  

 fandt Valgretsnævnet, at ansøger ikke var omfattet af § 2, stk. 2.
Valgretsnævnet har modtaget Deres ansøgning af 2. september 1990 om  

 optagelse på folketingsvalglisten.
De har i ansøgningen oplyst, at De bor  

 sammen med Deres ægtefælle, som opholder sig midlertidigt i udlandet af en af  

 de i folketingsvalglovens § 2, stk. 2, anførte grunde.
 I skrivelse af dags dato har Valgretsnævnet meddelt Deres ægtefælle, at  

 nævnet finder, at hans ophold i udlandet ikke falder ind under  

 folketingsvalglovens § 2, stk. 2, om personer, der trods midlertidigt ophold  

 i udlandet har en sådan tilknytning til det danske samfund, at grundlovens og  

 folketingsvalglovens krav om fast bopæl i riget anses for opfyldt.
 Da optagelse på valglisten af en »samlevende« ægtefælle  

 forudsætter, at den anden ægtefælle er omfattet af en af bestemmelserne i  

 folketingsvalglovens § 2 om midlertidigt ophold i udlandet, kan nævnet ikke  

 imødekomme Deres ansøgning.
 Denne ansøgning er truffet med hjemmel i § 16, stk. 2, jf. § 2, stk. 2, i  

 folketingsvalgloven (lov nr. 271 af 13. maj 1987). Afgørelsen kan ikke  

 indbringes for anden administrativ myndighed, jf. samme lovs § 17, stk. 4.
