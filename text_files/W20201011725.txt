Offererstatningslovens § 6 a  nedsættelse eller bortfald på grund af egen skyld eller accept af risiko, nævnets j. nr. 18-520-01851 Skadevolder havde i forbindelse med et slagsmål tildelt ansøger et knytnæveslag i ansigtet.
Ansøger fremsatte i denne forbindelse krav om godtgørelse for svie og smerte samt erstatning for udgifter til personlige ejendele.
Landsretten havde fundet det bevist, at skadevolder havde tildelt ansøger et knytnæveslag i ansigtet.
På baggrund af forklaringerne i sagen fandt landsretten det imidlertid ikke bevist, hvorvidt det var ansøger eller skadevolder, der slog først.
Retten lagde vægt på, at slaget var tildelt under slagsmål, og at der forelå så formildende omstændigheder, at der var grundlag for at lade skadevolders straf bortfalde i medfør af straffelovens § 248.
Erstatningsnævnet besluttede at lade erstatningen bortfalde under henvisning til, at ansøger havde udvist egen skyld, jf. offererstatningslovens § 6 a.
Nævnet lagde i den forbindelse vægt på, at Landsretten havde ladet skadevolders straf bortfalde i medfør af staffelovens § 248.
