Afvisning  

 af anmodning om genoptagelse på baggrund af udtalelse fra Retslægerådet af  

 den  

 1. oktober 2003 af tidligere sag, afgjort i 1998, hvor der ikke var fundet  

 grundlag for kritik af den indklagede sundhedsperson Nævnet fandt ikke grundlag for at imødekomme  

 anmodningen om genoptagelse af sagen, hvor nævnet traf afgørelse den 6.  

 februar  

 1998.
Nævnet oplyste, at grundlag for at genoptage en sag  

 afhænger af, om der i forhold til den oprindelige behandling af sagen er  

 kommet  

 væsentlige nye oplysninger, som må antages at kunne medføre en ændret  

 bedømmelse af sagen.
Det skal forstås således, at der skal være tale om nye  

 oplysninger, som ikke allerede forelå i udtalelser, journalnotater eller  

 andre  

 af sagens akter, da nævnet traf afgørelse i sagen.
Disse nye oplysninger skal  

 tillige være så væsentlige, at de måske kan føre til et andet resultat.
 Nævnet oplyste i den forbindelse, at det er et  

 disciplinært organ, der i henhold til § 14 i lov om sundhedsvæsenets  

 centralstyrelse har mulighed for at fremsætte kritik overfor den indklagede  

 sundhedsperson.
Nævnet fandt i den forbindelse, at der i forbindelse  

 med en afgørelse af, hvorvidt en sag kan genoptages til fornyet  

 realitetsbehandling i nævnet, må tages hensyn til det påklagede forholds  

 alder  

 såvel som den tid, der er forløbet mellem den oprindelige afgørelse og  

 modtagelsen af en anmodning om genoptagelse.
Det var herunder nævnets  

 opfattelse, at en sundhedsperson, når nævnet har undladt at fremsætte kritik  

 overfor denne, i høj grad bør kunne indstille sig på nævnets afgørelse.
 Det var på denne baggrund nævnets opfattelse i relation  

 til afgørelser truffet af Patientklagenævnet, hvorved der ikke er fundet  

 grundlag for kritik, at muligheden for genoptagelse som udgangspunkt aftager  

 i  

 takt med hvor lang tid, der er forløbet imellem den oprindelige afgørelse og  

 modtagelse af anmodning om genoptagelse, ligesom det påklagede forholds alder  

 bør tages i betragtning.
Det påklagede forhold fandt sted i perioden fra den 22.  

 april til den 14. maj 1997, hvilket var mere end 7 år, før nævnet modtog  

 patientens anmodning om genoptagelse.
Patientklagenævnet traf afgørelse den  

 6.  

 februar 1998, hvilket var mere end 6 år, før genoptagelsesanmodningen blev  

 indgivet.
Nævnet oplyste i anledning, at § 22, stk. 1, i lov om  

 sundhedsvæsenets centralstyrelse blev ændret ved lov nr. 428 af 10. juni  

 2003,  

 således at der blev indført en 5-årig frist for indgivelse af en klage til  

 Patientklagenævnet.
Denne absolutte forældelsesfrist fik virkning fra den 1.  

 november 2003. Reglen har den virkning, at nævnet ikke kan behandle klager  

 indgivet efter den 1. november 2003, hvis klagen er indgivet mere end 5 år  

 efter det forhold, der klages over.
Der er ingen mulighed for at se bort fra  

 forældelsesfristen.
 Om end reglen i § 22, stk. 1, ikke finder anvendelse på  

 en anmodning om genoptagelse, var det dog på baggrund af lovændringen nævnets  

 opfattelse, at nævnet ved stillingtagen til, om en sag skal genoptages, kan  

 stille særlige krav til eventuelle nye oplysningers væsentlighed, hvis  

 anmodningen  

 om genoptagelse er indgivet mange år efter, at det påklagede forhold har  

 fundet  

 sted.
Nævnet lagde desuden vægt på, at Patientklagenævnet ved  

 sin afgørelse af 6. februar 1998 tog specifikt stilling til, hvorvidt  

 manglende  

 podning af operationssårene den 7. maj 1997 kunne anses som en overtrædelse  

 af  

 lægelovens § 6, hvilket nævnet fandt, ikke var tilfældet.
Nævnet fandt  

 imidlertid, at det havde været hensigtsmæssigt, om speciallægen havde podet  

 og  

 indrettet den medicinske behandling herefter.
 Patientklagenævnet havde således taget stilling til det  

 spørgsmål om podning, som Retslægerådet havde besvaret under spørgsmål 4.
 På denne baggrund samt under henvisning til det  

 påklagede forholds alder, tidspunktet for nævnets oprindelige afgørelse samt  

 det forhold, at Patientklagenævnet er et disciplinært organ, der kan  

 fremsætte  

 kritik af sundhedspersoner, fandt nævnet ikke grundlag for at genoptage den  

 sag, hvor nævnet traf afgørelse den 6. februar 1998.
 Det forhold, at erstatningssagen senere er forligt med  

 det resultat, at der er udbetalt erstatning til patienten, kunne ikke anses  

 at  

 ændre herved, idet anerkendelse af et erstatningskrav efter nævnets  

 opfattelse  

 ikke nødvendigvis var udtryk for, at lægelovens § 6 er overtrådt.
