 I medfør af § 82 i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste, at følgende definitioner benyttes om  

 lufttrafiktjeneste:
1. Definitioner ACAS (Airborne Collision Aviodance System):
 Et i luftfartøjet installeret system, som baseret på signaler fra  

 SSR-transponder, der opererer uafhængigt af jordudstyr, forsyner piloten med  

 råd i forhold til konfliktende luftfartøjer, som er udstyret med  

 SSR-transponder.
 Afhængig, automatisk overvågning (Automatic Dependent Surveillance  

 (ADS)):
 En overvågningsteknik baseret på, at luftfartøjer via data link automatisk  

 fremsender data, der stammer fra deres navigations- og positionssystemer, og  

 som indeholder luftfartøjsidentifikation, positionsangivelse i fire  

 dimensioner samt yderligere relevante data.
 AFIS (Aerodrome flight information service):
 Flyvepladsflyveinformationstjeneste.
 AFIS-enhed (Aerodrome flight information service unit):
 En enhed, som yder flyveinformationstjeneste for flyvepladstrafik.
 AIP (Aeronautical information publication):
 Publikation udgivet af en stat eller efter bemyndigelse af en stat og  

 indeholdende sådanne oplysninger af varig natur, som er af væsentlig  

 betydning for luftfarten.
 Air-Taxiing (Air-taxiing):
 En helikopters bevægelse normalt under jordeffekt (ground effect) over  

 flyvepladsens område med en fart mindre end 37 km/t (20 KT).
Anm.: Den aktuelle højde kan variere, og nogle helikoptere kræver  

 air-taxiing over 8 m (25 FT) GND for at reducere jordeffekt turbulens eller  

 for at sikre frigang for underhængende last Alarmeringstjeneste (Alerting service):
 En tjeneste, der har til opgave at underrette henholdsvis kontrolcentral  

 eller flyveinformationscentral og redningscentral om luftfartøjer, der har  

 behov for eftersøgnings-og redningstjeneste, samt i nødvendigt omfang at  

 assistere disse.
 Alternativ flyveplads (Alternate aerodrome):
En flyveplads, hvortil et luftfartøj kan fortsætte, når fortsættelse til  

 eller landing på bestemmelsesstedet ikke er mulig eller ikke skønnes  

 tilrådelig.
Alternative flyvepladser omfatter:
a.
Start alternativ flyveplads (Take-off alternate):
 En alternativ flyveplads, på hvilken et luftfartøj kan lande, hvis det  

 bliver nødvendigt kort efter start, og startflyvepladsen ikke kan benyttes.
b.
Rute alternativ flyveplads (En-route alternate):
 En flyveplads, på hvilken et luftfartøj kan lande, hvis der opstår en  

 unormal situation eller nødsituation undervejs på ruten.
c.
Ankomst alternativ flyveplads (Destination alternate):
 En flyveplads, hvortil et luftfartøj kan fortsætte, hvis det ikke er  

 muligt eller ikke skønnes tilrådeligt at lande på bestemmelsesstedet.
 Anm.: Startflyvepladsen kan også være en rute alternativ flyveplads  

 eller en ankomst alternativ flyveplads.
 ATS-luftrum (ATS airspace):
 Se under lufttrafiktjenesteluftrum.
 ATS-myndighed (ATS authority):
 Den myndighed, der af vedkommende stat er udpeget som ansvarlig for, at  

 der udøves lufttrafiktjeneste i et bestemt luftrum.
 ATS-rute (ATS route):
 En nærmere fastsat rute oprettet for at kanalisere lufttrafik, hvor dette  

 er nødvendigt for at udøve lufttrafiktjeneste.
 Anm.: Udtrykket »ATS-rute« anvendes for at betegne en  

 luftvej, en kontrolleret eller ikke-kontrolleret rute, en ind- eller  

 udflyvningsvej, etc.
 Bane (Runway):
 Et på en landflyveplads afmærket, rektangulært område til brug ved landing  

 og start med luftfartøjer.
 Banesynsvidde (Runway Visual Range - RVR) :
 Den afstand, over hvilken en pilot i et luftfartøj på en banes centerlinie  

 kan se enten banens markeringer, banekantlysene eller banens centerlinielys.
 Basedrej (Base turn):
Et drej udført af et luftfartøj under indledende indflyvning for at  

 begynde mellemliggende indflyvning eller slutindflyvning.
Flyvevejene før og  

 efter drejet er ikke sammenfaldende.
 Beholden kurs (Track):
 Retningen af et luftfartøjs flyvevej i et givet punkt, udtrykt i grader  

 fra nord (retvisende, misvisende eller grid).
 Beredskabsfase (Alert phase):
En situation, hvor der næres frygt for et luftfartøjs og de ombordværendes  

 sikkerhed.
Kodebetegnelse ALERFA.
 Beregnet ankomsttidspunkt (Estimated time of arrival - ETA):
 IFR-flyvninger: Det tidspunkt, på hvilket luftfartøjet beregnes at ville  

 ankomme over et angivet punkt, som er fastsat i relation til  

 navigationshjælpemidler, og hvorfra en instrumentindflyvningsprocedure agtes  

 påbegyndt, eller hvis der ikke findes navigationshjælpemidler i tilknytning  

 til bestemmelsesstedet, det tidspunkt på hvilket luftfartøjet beregnes at  

 ville ankomme over bestemmelsesstedet.
 VFR-flyvninger: Det tidspunkt, på hvilket luftfartøjet beregnes at ville  

 ankomme over flyvepladsen.
 Beregnet tidsforbrug (Total estimated elapsed time):
 IFR-flyvninger: Den tid, der beregnes at skulle bruges fra start og  

 indtil ankomst over et angivet punkt, som er fastsat i relation til  

 radionavigationshjælpemidler, og hvorfra en instrumentindflyvningsproc edure  

 agtes påbegyndt, eller hvis der ikke findes navigationshjælpemidler i  

 tilknytning til bestemmelsesstedet, den tid, der beregnes at skulle bruges  

 fra start og indtil ankomst over bestemmelsesstedet.
 VFR-flyvninger: Den tid, der beregnes at skulle bruges fra start og  

 indtil ankomst over bestemmelsesstedet.
 Betydningsfuldt punkt (Significant point):
 Et nærmere angivet geografisk punkt eller sted anvendt til at angive en  

 ATS-rute eller et luftfartøjs flyvevej eller til andre navigations-eller  

 lufttrafiktjenestemæssige formål.
 Egenfart (True airspeed - TAS):
 Et luftfartøjs fart gennem luften på et givet tidspunkt.
 Fareområde (Danger area):
 Et nærmere afgrænset luftrum, inden for hvilket der på angivne tidspunkter  

 kan forekomme virksomhed, som er til fare for luftfartøjer under flyvning.
 Fast opkoblet forbindelse (Permanent dial line):
 En permanent forbindelse, der er etableret uden om det offentlige telenet,  

 og som forbinder to brugere med hinanden uden mellemliggende manuelle  

 omstillingsfaciliteter.
 FL (Flight Level):
 Flyveniveau.
 Flyvebesætningsmedlem (Flight crew member):
 Et certificeret besætningsmedlem, der er pålagt opgaver af betydning for  

 føringen af et luftfartøj i flyvetiden.
 Flyvehøjde (Level):
 Fællesbetegnelse for et luftfartøjs position i lodret linje under  

 flyvning, udtrykt i højde over jorden, højde over havet eller i flyveniveau.
 Flyveinformationscentral (Flight information centre - FIC):
 En enhed, som udøver flyveinformations- og alarmeringstjeneste.
 Flyveinformationsregion (Flight information region - FIR):
 Et nærmere afgrænset luftrum, inden for hvilket der udøves  

 flyveinformations- og alarmeringstjeneste.
 Flyveinformationstjeneste (Flight information service - FIS):
 En tjeneste, der har til opgave at give råd og oplysninger af betydning  

 for flyvningers sikre og effektive udførelse.
 Flyvekontrolenhed (Air traffic control unit):
 Fællesbetegnelse omfattende kontrolcentral, indflyvningskontrol og  

 kontroltårn.
 Flyvekontrolinstruktion (Air traffic control instruction):
 Direktiver udstedt af en flyvekontroltjenesteenhed for at kræve, at en  

 pilot udfører en angiven handling.
 Flyvekontroltjeneste (Air traffic control service - ATC):
En tjeneste, der har til opgave a. at forebygge sammenstød mellem luftfartøjer, b. at forebygge sammenstød på manøvreområdet mellem luftfartøjer og  

 hindringer og c. at fremme og regulere lufttrafik.
 Flyvemaskine (Aeroplane):
 Et kraftdrevet luftfartøj, som er tungere end luft, og som under flyvning  

 hovedsagelig bæres oppe af aerodynamiske reaktioner på flader, der forbliver  

 faste, så længe flyvebetingelserne ikke ændres.
 Flyveniveau (Flight level - FL):
 Flade med konstant lufttryk, som bestemmes med trykværdien 1013,2 hPa  

 (1013,2 mb) som udgangspunkt, og som er adskilt fra andre sådanne flader med  

 bestemte trykintervaller.
Anm. 1: En trykhøjdemåler, kalibreret i overensstemmelse med  

 standardatmosfæren og a. indstillet på QNH-værdi, angiver højde over havet, b. indstillet på QFE-værdi, angiver højde over det til QFE-værdien  

 svarende referenceplan eller c. indstillet på trykket 1013,2 hPa (1013,2 mb), kan anvendes for at  

 angive flyveniveauer.
 Anm. 2: Udtrykkene »højde« og »højde over havet«,  

 anvendt i anm. 1 ovenfor, angiver højdemålerværdier og ikke geometriske  

 højder.
 Flyveplads (Aerodrome):
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyvepladsflyveinformationstjeneste (Aerodrome flight information  

 service):
 Flyveinformationstjeneste for flyvepladstrafik.
 Flyvepladstrafik (Aerodrome traffic):
 Al trafik på en flyveplads' manøvreområde og al trafik i luften i nærheden  

 af en flyveplads.
 Anm.: Et luftfartøj er i nærheden af en flyveplads, når det befinder  

 sig i, går ind i eller forlader dennes trafikrunde.
 Flyveplan (Flight plan):
 Specificerede oplysninger vedrørende et luftfartøjs påtænkte flyvning  

 eller en del heraf, afgivet til en lufttrafiktjenesteenhed.
 Flyverådgivningstjeneste (Air traffic advisory service):
 En tjeneste, som udøves i luftrumsklasse F, for at sikre adskillelse  

 mellem IFR-flyvning, hvor dette er muligt.
 Flyvesigtbarhed (Flight visibility):
 Sigtbarheden fremefter fra cockpittet i et luftfartøj under flyvning.
 Flyvestatus (Flight status):
 Angivelse af, om et bestemt luftfartøj kræver særlig behandling af  

 lufttrafiktjenesteenheder.
 Flyvevej (Track):
Den lodrette projektion på jordens overflade af et luftfartøj under  

 flyvning.
Retningen i et givet punkt udtrykkes i grader fra nord (retvisende,  

 misvisende eller grid).
 Forbudt område (Prohibited area):
 Et nærmere afgrænset luftrum over en stats territorium eller territoriale  

 farvand, inden for hvilket flyvning er forbudt.
 Formationsflyvning (Formation flights):
 Flyvning, hvor to eller flere luftfartøjer flyver med visuel reference til  

 hinanden, og hvor afstanden mellem luftfartøjerne er nedsat, således at  

 luftfartøjerne i forhold til anden lufttrafik udgør en sammenhængende  

 flyvning.
 Forplads (Apron):
 Et på en landflyveplads afgrænset område, som er beregnet til  

 luftfartøjers ophold under optagning eller afsætning af passagerer eller  

 gods, tankning, parkering eller vedligeholdelse.
 Forpladstjeneste (Apron management service):
 En tjeneste, der har til opgave at regulere kørsel med luftfartøjer og  

 køretøjer samt andre aktiviteter på forpladsen.
 Forventet afgangstidspunkt (Estimated off-block time):
 Tidspunktet, på hvilket luftfartøjet forventes at påbegynde udkørsel til  

 start.
 Forventet indflyvningstidspunkt (Expected approach time):
 Tidspunktet, på hvilket en flyvekontrolenhed forventer, at et ankommende  

 luftfartøj efter en forsinkelse vil forlade ventepunktet for at fuldføre  

 indflyvning til landing.
 Anm.: Det aktuelle tidspunkt, på hvilket ventepunktet forlades, vil  

 være afhængig af indflyvningsklareringen.
 Gennemgangshøjde (Transition altitude - TA):
 Den højde over havet, i eller hvorunder et luftfartøjs lodrette position  

 (flyvehøjde) kontrolleres med reference til middelvandstanden.
 Godkendt flyveplads (Approved aerodrome):
 En flyveplads, der af Statens Luftfartsvæsen er godkendt til en særlig  

 aktivitet.
 Gældende flyveplan (Current flight plan):
 Flyveplanen inklusive eventuelle ændringer, fremkommet ved senere  

 klareringer.
 Højde (Height):
 Den lodrette afstand fra et angivet referenceplan til et niveau, et punkt  

 eller en genstand betragtet som værende et punkt.
 Højde over havet (Altitude):
 Den lodrette afstand fra middelvandstanden til et niveau, et punkt eller  

 en genstand betragtet som værende et punkt.
 IFR (Instrument flight rules):
 Instrumentflyveregler.
 IFR-flyvning (IFR flight):
 Flyvning udført i overensstemmelse med instrumentflyvereglerne.
 Indflyvningskontrol (Approach control office - APP):
 En enhed, som yder flyvekontroltjeneste for ankommende og afgående  

 flyvninger ved en eller flere flyvepladser.
 Indflyvningskontroltjeneste (Approach control service):
 Flyvekontroltjeneste for ankommende og afgående flyvninger.
 Indhentende luftfartøj (Overtaking aircraft):
 Et luftfartøj, der nærmer sig et andet luftfartøj bagfra under en vinkel,  

 der er mindre end 7053 målt fra det indhentede luftfartøjs længdeakse.
 Indikeret hastighed (Indicated airspeed -IAS):
 Den hastighed, der aflæses på fartmåleren.
 Indleveret flyveplan (Filed flight plan):
 Flyveplanen, som den er indleveret af luftfartøjschefen eller dennes  

 stedfortræder til en lufttrafiktjenesteenhed, og uden efterfølgende  

 ændringer.
 Instrumentindflyvningsprocedure (Instrument approach procedure):
En serie forudbestemte manøvrer, som udføres under anvendelse af  

 flyveinstrumenter.
Manøvrerne er beskyttet mod hindringer fra  

 indflyvningspunktet eller fra begyndelsen af en fastsat indflyvningsrute til  

 et punkt, hvorfra landing kan udføres, og i tilfælde af, at landing ikke  

 udføres, til en position, hvor kriterierne for hindringsfrihed under  

 venteflyvning eller strækflyvning gælder.
 Instrumentvejrforhold (Instrument meteorological conditions -  

 IMC):
 Vejrforhold, udtrykt i værdier for sigtbarhed, afstand fra skyer og  

 skydækkehøjde, der er mindre end de for visuelle vejrforhold fastsatte  

 minima.
 Interception (Interception):
 En militær handling rettet mod et luftfartøj, oftest med henblik på at  

 fastslå dettes identitet.
 Klarering (Air traffic control clearance):
 Tilladelse til at udføre lufttrafik i overensstemmelse med de nærmere  

 betingelser, der er angivet af en flyvekontrolenhed.
 Klareringsgrænse (Clearance limit):
 Det punkt, hvortil et luftfartøj har modtaget klarering.
 Kontrolcentral (Area control centre - ACC):
 En enhed, som udøver flyvekontroltjeneste for flyvninger inden for  

 kontrolområder under dens ansvarsområde.
 Kontrolleret flyveplads (Controlled aerodrome):
 En flyveplads, hvor der ydes flyvekontroltjeneste for flyvepladstrafik.
 Kontrolleret flyvning (Controlled flight):
 Enhver flyvning, for hvilken der er udstedt en klarering.
 Kontrolleret luftrum (Controlled airspace):
 Et nærmere afgrænset luftrum, inden for hvilket der ydes  

 flyvekontroltjeneste til IFR-flyvninger og til VFR-flyvninger i  

 overensstemmelse med luftrumsklassifikation.
 Anm.: Kontrolleret luftrum er en fællesbetegnelse, som dækker  

 ATS-luftrum klasse A, B, C, D og E.
 Kontrolområde (Control area - CTA):
 Et kontrolleret luftrum, der strækker sig opefter fra en fastsat grænse  

 over jordens eller vandets overflade.
 Kontroltårn (Control tower - TWR):
 En enhed, der yder flyvekontroltjeneste for flyvepladstrafik.
 Kontrolzone (Control zone - CTR):
 Et kontrolleret luftrum, der strækker sig opefter fra jordens eller  

 vandets overflade til en fastsat øvre grænse.
 Kritisk fase (Emergency phase):
 Fællesbetegnelse for uvishedsfase, beredskabsfase og nødfase.
 Kunstflyvning (Aerobatic flight):
 Manøvrer, der udføres med et luftfartøj for at opnå en brat ændring af  

 flyvestillingen, en unormal flyvestilling eller unormal ændring af  

 hastigheden.
 Kørsel (Taxiing):
 Et luftfartøjs bevægelse ved egen kraft på en flyveplads, bortset fra  

 start og landing.
 Luftfartens mobile tjeneste (Aeronautical mobile service):
 En kommunikationstjeneste mellem luftfartsstationer og luftfartøjer,  

 mellem luftfartøjer indbyrdes og mellem luftfartøjer og redningsfartøjer.  

 Automatiske nødradiopejlesendere indgår i denne tjeneste på angivne  

 nødfrekvenser.
 Luftfartsradiostation (Air-ground station/A-G station):
 En luftfartsstation (jordstation), der varetager radiokommunikation med  

 luftfartøjer for en lufttrafiktjenesteenhed.
 Luftfartsstation (Aeronautical station):
En jordstation, der varetager to-vejs radiokommunikation med luftfartøjer.  

 Luftfartsstationens kaldesignal angiver den kategori tjeneste, som stationen  

 udøver.
En luftfartsstation kan være placeret om bord i et skib eller på en  

 platform på havet.
 Luftfartøj (Aircraft):
 En indretning, der bæres oppe i atmosfæren ved luftens påvirkning, bortset  

 fra indretninger, der bæres oppe alene ved direkte luftpåvirkning på jordens  

 overflade.
 Luftfartøjschef (Pilot-in-command):
 Den pilot, der er ansvarlig for luftfartøjets føring og sikkerhed i  

 flyvetiden.
 Lufttrafik (Air traffic):
 Al trafik med luftfartøjer under flyvning eller under manøvrering på en  

 flyveplads' manøvreområde.
 Lufttrafikregulering (Flow control):
 Forholdsregler udarbejdet for at tilpasse strømmen af lufttrafik ind i et  

 bestemt luftrum, langs en bestemt rute eller til en bestemt flyveplads med  

 det formål at sikre den mest effektive udnyttelse af luftrummet.
 Lufttrafiktjeneste (Air traffic service - ATS):
En tjeneste, der har til opgave at a. forebygge sammenstød mellem luftfartøjer, b. forebygge sammenstød på manøvreområdet mellem luftfartøjer og  

 hindringer, c. fremme og regulere lufttrafik, d. give råd og oplysninger af betydning for flyvningers sikre og effektive  

 udførelse og e. underrette henholdsvis kontrolcentral eller flyveinformationscentral og  

 redningscentral om luftfartøjer, der har behov for eftersøgnings- og  

 redningstjeneste, og i nødvendigt omfang assistere disse.
 Lufttrafiktjenesteenhed (Air traffic services unit):
 Fællesbetegnelse omfattende flyvekontrolenhed, flyveinformationscentral,  

 meldekontor for lufttrafiktjeneste og AFIS-enhed.
 Lufttrafiktjenesteluftrum - ATS-luftrum (Air traffic services  

 airspace):
 Et nærmere klassificeret luftrum, benævnt med et bogstav, inden for  

 hvilket det er angivet, hvilke typer flyvning der må forekomme, hvilke krav  

 der er foreskrevet, og hvilken lufttrafiktjeneste der udøves.
 Anm: ATS-luftrum er klassificeret som klasse A til G.
 Luftvej (Airway):
 Et kontrolområde eller en del deraf, udformet som en korridor og udstyret  

 med radionavigationshjælpemidler.
 Manøvreområde (Manoeuvring area):
 Den del af en flyveplads, der anvendes til luftfartøjers start, landing og  

 kørsel, bortset fra forpladsen.
 Marchfart (Cruising speed):
 Planlagt egenfart i marchhøjden.
 Marchhøjde (Cruising level):
 En flyvehøjde, hvori en væsentlig del af en flyvning foregår.
 Marchstigning (Cruise climb):
 En stigeteknik, som indebærer en forøgelse af luftfartøjets højde,  

 efterhånden som dets vægt formindskes.
 Meldekontor for lufttrafiktjeneste (Air traffic services reporting  

 office):
 En enhed, oprettet med det formål at modtage og videregive meldinger  

 vedrørende lufttrafiktjeneste samt udøve alarmeringstjeneste.
 Nød (Distress):
 En situation, hvori man trues af alvorlig og overhængende fare, og som  

 kræver øjeblikkelig hjælp.
 Nødfase (Distress phase):
En situation, hvor der er rimelig vished for, at et luftfartøj og de  

 ombordværende befinder sig i alvorlig og overhængende fare og har behov for  

 øjeblikkelig assistance.
Kodebetegnelse DETRESFA.
 Offentlig flyveplads (Public aerodrome):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Områdekontroltjeneste (Area control service):
 Flyvekontroltjeneste for flyvninger inden for et kontrolområde.
 Omstillingspunkt (Change-over point):
 Det punkt, hvor det forventes, at et luftfartøj, som navigerer langs et  

 afsnit af en ATS-rute, som er angivet ved hjælp af VOR/NDB-stationer, ændrer  

 sin primære navigationsreference fra et bagved liggende til det nærmest  

 foranliggende hjælpemiddel.
 Proceduredrej (Procedure turn):
 En manøvre, hvor der foretages et drej bort fra en given flyvevej  

 efterfulgt af et drej i den modsatte retning, således at luftfartøjet når ind  

 på og fortsætter i den modsatte retning af den oprindelige flyvevej.
 Anm.: Proceduredrej angives som »venstre« eller  

 »højre« afhængig af retningen af det første drej.
 Rapportpunkt (Reporting point):
 Et nærmere fastsat geografisk sted, i forhold til hvilket et luftfartøjs  

 position kan angives.
 Redningscentral (Rescue coordination centre):
 En enhed, som inden for en eftersøgnings- og redningsregion er ansvarlig  

 for organiseringen af eftersøgnings- og redningstjeneste og for samordningen  

 af eftersøgnings- og redningsaktioner inden for denne region.
 Restriktionsområde (Restricted area):
 Et nærmere afgrænset luftrum over en stats territorium eller territoriale  

 farvand, inden for hvilket flyvning kun må foregå på visse nærmere angivne  

 betingelser.
 Rullevej (Taxiway):
 En vej, der er anlagt på en landflyveplads til brug for luftfartøjer under  

 kørsel fra en del af flyvepladsen til en anden, herunder:
Rullevej ved standplads.
Den del af et rullevejssystem, som findes på  

 forpladsen, og som kun har til formål at give adgang til standpladser.
Rullevej på forplads.
Den del af et rullevejssystem, som findes på  

 forpladsen, og som i en gennemgående rute krydser forpladsen.
Rullevej til hurtig frakørsel.
En rullevej, som slutter sig til en bane i  

 en spids vinkel, således at landende luftfartøjer kan køre fri af banen med  

 en højere hastighed, end det ellers er muligt, med det formål at nedbringe  

 den tid, banen er optaget.
 SIGMET-oplysninger:
 Oplysninger udfærdiget af et meteorologisk overvågningskontor vedrørende  

 forekomsten eller forventet forekomst af nærmere fastsatte en  

 route-vejrfænomener, som kan indvirke på flyvningens sikre gennemførelse.
 Signalområde (Signal area):
 Et område på en flyveplads, på hvilket jordsignaler udlægges.
 Sigtbarhed (Visibility):
 Den horisontale afstand udtrykt i længdeenheder, i hvilken det afhængigt  

 af atmosfæriske forhold er muligt om dagen at identificere iøjnefaldende,  

 ubelyste genstande og om natten iøjnefaldende, belyste genstande.
 Sigtbarhed ved jorden (Ground visibility):
 Sigtbarheden på en flyveplads, angivet af en godkendt observatør.
 Skydækkehøjde (Ceiling):
 Højden over jorden eller vandet af underkanten af det laveste skylag under  

 6000 m (20.000 FT), der dækker mere end halvdelen af himlen.
 Slutindflyvning (Final approach):
Den del af en instrumentindflyvningsprocedure, som begynder ved det  

 angivne slut-indflyvningspunkt, og som slutter ved et punkt i nærheden af  

 flyvepladsen, fra hvilket landing kan foretages, eller procedure for afbrudt  

 indflyvning påbegyndes.
Hvis der ikke er angivet et slutindflyvningspunkt,  

 begynder slutindflyvning a. ved afslutningen af det sidste procedure- eller basedrej eller b. ved det punkt, hvor luftfartøjet begynder at følge den sidste kurs, som  

 er angivet i indflyvningsproceduren.
 Speciel VFR-flyvning (Special VFR flight):
 En VFR-flyvning som har fået klarering af en flyvekontrolenhed til at  

 flyve i en kontrolzone under vejrforhold, der er dårligere end de visuelle  

 vejrforhold (VMC).
 Standardflyveplan (Repetitive flight plan):
 En flyveplan for en række af hyppigt gentagne og regelmæssigt udførte  

 individuelle flyvninger med enslydende grunddata, som et luftfartsforetagende  

 har indleveret til opbevaring og gentagen brug ved lufttrafiktjenesteenheder.
 Styret (styrede) kurs (Heading):
 Retningen af et luftfartøjs længdeakse under flyvning, udtrykt i grader  

 fra nord (retvisende, misvisende, devierende eller grid).
 Terminalområde (Terminal control area - TMA):
 Et kontrolområde oprettet i tilknytning til en eller flere flyvepladser.
 Tjenestetid (Hours when service is provided):
 Den periode, hvor der på en offentlig flyveplads ydes flyvepladstjeneste  

 og lufttrafiktjeneste.
 Trafikinformationer (Traffic information):
 Informationer, udstedt af en lufttrafiktjenesteenhed for at oplyse en  

 pilot om anden kendt eller observeret trafik, som kan være i nærheden af det  

 pågældende luftfartøjs position eller forventede rute, og for at hjælpe  

 piloten til at undgå sammenstød.
 Trafikinformationsområde (Traffic information area - TIA):
 Et nærmere afgrænset, ikke-kontrolleret luftrum, der strækker sig opefter  

 fra en nærmere fastsat grænse over jordens eller vandets overflade til en  

 nærmere fastsat øvre grænse, og som er oprettet i tilknytning til en  

 trafikinformationszone.
 Trafikinformationszone (Traffic information zone - TIZ) :
 Et nærmere afgrænset, ikke-kontrolleret luftrum, der strækker sig opefter  

 fra jordens eller vandets overflade til en nærmere angivet øvre grænse, og  

 som er oprettet omkring en ikke-kontrolleret flyveplads.
 Trafikområde (Movement area):
 Den del af en flyveplads, der anvendes til luftfartøjers start, landing og  

 kørsel, inklusive manøvreområde og forplads(er).
 Trafikrunde (Aerodrome traffic circuit):
 Den flyvevej, som luftfartøjer følger under flyvning i nærheden af en  

 flyveplads.
 Trafikzone (Aerodrome traffic zone - ATZ):
 Et nærmere afgrænset luftrum, oprettet omkring en flyveplads til  

 beskyttelse af flyvepladstrafik.
 Trykhøjde (Pressure altitude):
 Et atmosfærisk tryk, som angives i den højde over havet, som svarer til  

 det pågældende tryk i standardatmosfæren.
 Tårnkontroltjeneste (Aerodrome control service):
 Flyvekontroltjeneste for flyvepladstrafik.
 Ubemandet friballon (Unmanned free balloon):
 Et ubemandet luftfartøj, der i fri flyvning er lettere end luft, og som  

 ikke fremdrives ved egen kraft under flyvning.
 Ubemandede friballoner inddeles i 3 kategorier:
a.
Let: En ubemandet friballon, som medfører en nyttelast bestående af en  

 eller flere enheder med en samlet vægt på mindre end 4 kg, medmindre den  

 klassificeres som TUNG i overensstemmelse med c. 2), 3) eller 4), eller b.
Middel: En ubemandet friballon, som medfører en nyttelast bestående af  

 en eller flere enheder med en samlet vægt på 4 kg eller derover, men mindre  

 end 6 kg, medmindre den klassificeres som TUNG i overensstemmelse med c. 2),  

 3) eller 4), eller c.
Tung: En ubemandet friballon, som medfører en nyttelast, som 1. har en samlet vægt på 6 kg eller derover, eller 2. omfatter en enhed med en vægt på 3 kg eller  

 derover, eller 3. omfatter en enhed med en vægt på 2 kg eller derover  

 og med en arealtæthed på mere end 13 g/(cm2), eller 4. er ophængt ved hjælp af et reb eller en anordning,  

 som kræver en stødkraft på 230 Newtons eller mere for at frigøre den ophængte  

 nyttelast fra ballonen.
 Undvigerådgivning (Traffic avoidance advice):
 Råd givet af en lufttrafiktjenesteenhed om manøvrer, der kan hjælpe en  

 pilot til at undgå sammenstød.
 Uvishedsfase (Uncertainty phase):
En situation, hvor der hersker uvished om et luftfartøjs og de  

 ombordværendes sikkerhed.
Kodebetegnelse INCERFA.
 Vejrobservationstjeneste (Meteorological observation service):
 En tjeneste, der har til opgave at observere flyvepladsens aktuelle  

 vejrforhold og at udfærdige meteorologiske meldinger til brug for luftfarten.
 VFR (Visual flight rules):
 Visuelflyveregler.
 VFR-flyvning (VFR flight):
 Flyvning udført i overensstemmelse med visuelflyvereglerne.
 Visuelle vejrforhold (Visual meteorological conditions - VMC):
 Vejrforhold udtrykt i værdier for sigtbarhed, afstand fra skyer og  

 skydækkehøjde, der er lig med eller større end fastsatte minima.
 Wake turbulence kategori (Wake turbulence category):
 Wake turbulence er en inddeling af luftfartøjer på grundlag af maksimalt  

 tilladte startmasse (MTOM). Luftfartøjer inddeles til dette formål i 3  

 kategorier:
a.
Let (Light - L): Alle luftfartøjstyper med MTOM 7.000 kg eller  

 derunder.
b.
Middel (Medium -M): Alle luftfartøjstyper med MTOM mellem 136.000 kg og  

 7.000 kg.
c.
Tung (Heavy - H): Alle luftfartøjstyper med MTOM 136.000 kg eller  

 derover.
 Åbningstid (Hours when aerodrome is available for use):
 Den periode, en offentlig flyveplads er stillet til rådighed for luftfart.
2. Ikrafttræden 2.1 Denne BL træder i kraft den 9. november 1995.
 2.2 Samtidig ophæves BL 7-10, 4. udgave af 14. januar 1992.
