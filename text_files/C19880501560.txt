Vejledning til kommunerne i anledning af energiministerens skrivelse af  

 30. november 1988 om elopvarmningsforbud I.
Indledning Energiministeren har i skrivelse af 30. november 1988 til samtlige  

 kommunalbestyrelser pålagt kommunalbestyrelserne at nedlægge forbud mod  

 etablering af elopvarmning i ny bebyggelse i områder, der er eller bliver  

 udlagt til kollektiv varmeforsyning.
 Energistyrelsen har, efter høring af Kommunernes Landsforening, udarbejdet  

 følgende vejledning til kommunerne om, hvorledes dette forbud administrativt  

 kan gennemføres med praktiske anvisninger på eksempelvis kommunalbestyrelsens  

 beslutninger, meddelelser, information m.v.
 Over halvdelen af landets kommuner har allerede nedlagt  

 elopvarmningsforbud efter varmeforsyningslovens § 21, stk. 1. Denne  

 vejledning retter sig navnligt til de kommuner, som ikke tidligere har  

 nedlagt forbud i områder, der er udlagt til kollektiv forsyning, eller  

 kommuner, som har nedlagt forbud i disse områder, men ikke med det indhold,  

 som Energiministeriets skrivelse af 30. november 1988 foreskriver.
 Til sidst i vejledningen beskrives, hvordan elopvarmningsforbudet  

 behandles i forbindelse med den videre varmeplanlægning, herunder revision af  

 gældende varmeplaner m.v.
II.
Retlig afgrænsning af forbudsområder Elopvarmningsforbudet skal nedlægges i alle områder, der er udlagt til  

 kollektiv forsyning.
 Udlægningen kan være foretaget i vedtagne forslag eller endeligt vedtagne  

 kommunale varmeplaner, kommunale delplaner eller tillæg hertil eller i  

 godkendte/anmeldte varmeforsyningsprojekter.
Såfremt kommunalbestyrelsen allerede delvist har nedlagt forbud i medfør  

 af varmeforsyningslovens § 21, stk. 1, skal kommunalbestyrelsen udvide  

 forbudsområdet, således at dette geografisk og indholdsmæssigt svarer til  

 pålægget i Energiministeriets skrivelse.
Dette vil være tilfældet, såfremt  

 kommunalbestyrelsen alene har nedlagt forbud i visse områder, der er udlagt  

 til kollektiv forsyning.
Tilsvarende gælder, hvis forbudet indholdsmæssigt er  

 begrænset til bestemte bygningstyper, eksempelvis tæt/lav bebyggelse.
III.
Kommunens identifikation af forbudsområder Kommunens varmeplaner, projekter m.v., jfr. ovenfor, fastlægger de  

 områder, der er udlagt til kollektiv forsyning.
I forbindelse med kommunens  

 udarbejdelse af varmeplaner m.v. er der foretaget en kortlægning af  

 energiforsyningsforhold.
Som led heri er kommunen inddelt i et antal  

 energidistrikter, og de vedtagne planer relaterer sig til disse geografiske  

 enheder.
 Kommunen kan derfor med udgangspunkt i den allerede foretagne  

 energidistriktsinddeling fastlægge, i hvilke distrikter forbudet skal gælde.
Langt de fleste kommuner har en energidistriktsinddeling, der bl.a.  

 afgrænser områder, som er udlagt til kollektiv forsyning.
Dette gælder bl.a.  

 de ca. 100 kommuner der for nylig har ajourført kortlægningen ved brug af  

 Energistyrelsens informationssystem »Energidata«.
 Disse kommuner skal alene angive hvilke energidistrikter, der er omfattet  

 af elopvarmningsforbudet.
 Såfremt energidistriktsinddelingen omfatter flere områder end dem, der er  

 udlagt til kollektiv forsyning, skal energidistrikternes grænser korrigeres.
 Fastlæggelse af energidistrikterne dokumenteres på kort og suppleres  

 eventuelt med en ajourføringsliste fra CPR-vejregistret.
IV.
Kommunalbestyrelsens vedtagelse af elopvarmningsforbudet For allerede vedtagne varmeplaner m.v. skal kommunalbestyrelsen, som det  

 fremgår af energiministerens skrivelse af 30. november 1988 inden den 16.  

 januar 1989 træffe beslutning om nedlæggelse af forbudet mod elopvarmning i  

 ny bebyggelse i de under afsnit II angivne områder.
 Såfremt kommunalbestyrelsen ikke tidligere har nedlagt  

 elopvarmningsforbud, kan kommunalbestyrelsens beslutning i protokollen  

 udformes således:
 »Energiministeren har ved skrivelse af 30. november 1988 pålagt alle  

 kommunalbestyrelser at nedlægge forbud mod etablering af elopvarmning i ny  

 bebyggelse i områder, der er udlagt til kollektiv forsyning.
Kommunalbestyrelsen har på mødet d.d. besluttet, at der i  

 energidistrikterne 1, 2, 3 ...... ikke må etableres elopvarmning i ny  

 bebyggelse.« Såfremt kommunalbestyrelsen tidligere delvist (geografisk eller  

 indholdsmæssigt) har nedlagt elopvarmningsforbud videreføres og suppleres  

 forbudet, således at det indholdsmæssigt svarer til Energiministeriets pålæg,  

 jfr. afsnit II.
V.
Annoncering og ikrafttræden af forbudet Kommunalbestyrelsens beslutning om forbud mod etablering af elopvarmning  

 skal bekendtgøres ved annoncering i dagspressen.
Forbudet træder i kraft ved offentliggørelsen, som skal finde sted snarest  

 muligt efter vedtagelsen i kommunalbestyrelsen.
Afgørende for spørgsmålet, om  

 en ejendom er omfattet af forbudet er tidspunktet for indgivelse af ansøgning  

 om byggetilladelse.
Er ansøgning herom indgivet efter offentliggørelse af  

 kommunalbestyrelsens beslutning om nedlæggelse af forbud, gælder forbudet.
 Eksempelvis kan en annonce vedrørende allerede vedtagne varmeplaner m.v.  

 formuleres således:
X-Kommune Byvåben Forbud mod elopvarmning Kort over kommunen med de indtegnede områder, der omfattes af  

 elopvarmningsforbudet.
 Energiministeren har i skrivelse af 30. november 1988 pålagt alle  

 kommunalbestyrelser at nedlægge forbud mod etablering af elopvarmning i de  

 områder, der af kommunen er udlagt til kollektiv varmeforsyning.
 Forbudet gælder fra d.d. for de på kortet afgrænsede områder af:  

 81X-købing ...... Y-by ....
Forbudet gælder i disse områder for al ny bebyggelse samt ved væsentlige  

 til- og ombygninger, der kan sidestilles hermed.
Fra forbudet gælder dog  

 visse undtagelser, eksempelvis sommerhuse, fritidshuse, ligesom der er  

 mulighed for at få dispensation i særlige tilfælde.
 Yderligere oplysninger kan fås ved henvendelse til teknisk forvaltning,  

 tlf. .........., lokal ..........
Åben mandag - onsdag fra:....til:....torsdag fra:....til:....og fredag fra:....til:....
KOMMUNALBESTYRELSEN Elopvarmningsforbudet skal ikke tinglyses på de berørte grundarealer.
 Energiministeriet har orienteret forsyningsselskaber o.a. om pålægget til  

 kommunalbestyrelserne.
VI.
Forbudets indhold og omfang Forbudet angår alene ny bebyggelse i varmeforsyningslovens forstand.
Herved forstås bebyggelse, hvor der i forbindelse med øvrige byggearbejder  

 skal installeres et helt nyt selvstændigt opvarmningsanlæg.
Udover opførelse  

 af nye bygninger vil udtrykket »ny bebyggelse« således kunne  

 omfatte modernisering af særlig omfattende karakter eller ombygning, hvis der  

 i forbindelse hermed etableres et helt nyt opvarmningssystem.
Hvis man i  

 forbindelse med ombygning, modernisering eller tilbygning baserer sig på et  

 eksisterende opvarmmingssystem, eller væsentlige dele heraf, vil der i  

 varmeforsyningslovens forstand ikke være tale om ny bebyggelse.
Forbudet retter sig ligesom den gældende bestemmelse i  

 varmeforsyningslovens § 21, stk. 1, jfr. tilslutningsbekendtgørelsens § 15,  

 mod elopvarmningssystemer, der ikke eller kun vanskeligt vil kunne tilsluttes  

 et kollektivt forsyningssystem.
Forbudet omfatter således alene installation  

 af direkte elopvarmning og f.eks. ikke elpatroner i et vandbåret  

 centralvarmesystem eller eldrevne varmepumper.
På samme måde er forbudet  

 alene rettet mod installation af elopvarmning som bebyggelsens primære  

 varmekilde.
Forbudet hindrer således ikke opsætning af elradiatorer som  

 supplerende varmekilde.
 For forbudet gælder de samme undtagelser og dispensationsbeføjelser som  

 efter de hidtil gældende regler.
Bygninger, der ikke er beregnet til at være jævnligt, konstant opvarmet i  

 fyringssæsonen, omfattes ikke af forbudet.
Som eksempel kan nævnes sommerhuse  

 og fritidshuse.
Visse bygningskategorier med begrænset energiforbrug, som  

 kirker og forsamlingshuse, er ligeledes undtaget fra forbudet, jfr.  

 tilslutningsbekendtgørelsens § 15, stk. 2.
 Kommunalbestyrelsen kan efter ansøgning meddele dispensation fra et  

 nedlagt forbud, jfr. tilslutningsbekendtgørelsens § 15, stk. 3.
Såfremt det f.eks. vil være uforholdsmæssigt bekosteligt at installere et  

 centralvarmesystem - eksempelvis ved byfornyelsesprojekter eller i fredede  

 ejendomme - kan kommunen således dispensere.
Tilsvarende gælder ved forsøgs -  

 og demonstrationsbyggeri.
For lavenergihuse, beliggende i områder udlagt til kollektiv forsyning vil  

 den hidtidige dispensationspraksis blive opretholdt.
I bedømmelsen må der  

 tages hensyn til såvel den energibesparelse, disse hustyper er udtryk for som  

 til de bestræbelser, der er for at fremme og øge tilslutningen til de  

 kollektive varmeforsyningssystemer.
I den forbindelse må der foretages en vis  

 overordnet vurdering af muligheden for, at en dispensation for en enkelt  

 eller nogle få bebyggelser kan skabe præcedens for en fremtidig udvikling i  

 det pågældende område til betydelig skade for det kollektive  

 varmeforsyningssystems økonomiske grundlag i området.
VII.
Forbudets behandling i den videre varmeplanlægning.
 For så vidt angår områder, som i den videre varmeplanlægning udlægges til  

 kollektiv varmeforsyning, skal kommunalbestyrelsen, samtidig med vedtagelse  

 af forslag til varmeplan eller tillæg hertil eller samtidig med godkendelse  

 eller anmeldelse af varmeforsyningsprojekter, træffe beslutning om forbud mod  

 elopvarmning i ny bebyggelse i de pågældende områder.
 Ved senere revisioner af varmeplaner m.v., hvor der sker ændringer  

 (udvidelser eller indskrænkninger) i områdeafgrænsningen for den kollektive  

 varmeforsyning, skal der foretages tilsvarende revision af forbudets omfang,  

 således at der er geografisk sammenfald.
 Med hensyn til ikrafttræden og meddelelse af forbud, der først besluttes  

 senere i forbindelse med, at nye områder udlægges til kollektiv forsyning,  

 gælder de hidtil anvendte regler.
VIII.
Byggeadministration og borgerhenvendelser Kortmaterialet og CPR-vejregisterlisten udgør også grundlaget for  

 kommunens administration af elopvarmningsforbudet.
Materialet skal tilgå  

 byggeadministrationen, således at behandling af byggesager kan ske i  

 overensstemmelse med det vedtagne forbud.
 Det kan imidlertid for bygherrer o.a. være en fordel, hvis information om  

 gældende elopvarmningsforbud var tilgængelig på et tidligere tidspunkt end  

 ved ansøgningen om byggetilladelse, især hvis disse ikke gennem kommunens  

 annoncering eller på anden vis er bekendt med bestemmelserne om  

 elopvarmningsforbud.
 Det eksisterende »Planregister« (register over offentlige  

 rådighedsindskrænkninger) vil blive udvidet, således at oplysninger om  

 elopvarmningsforbud, tilslutningspligt m.v. kan indlægges i registret og vil  

 være tilgængelige for såvel kommunen som den enkelte borger, bygherrer eller  

 ejendomsformidler.
 Det er aftalt mellem Energistyrelsen og Boligministeriet, at kommuner, som  

 anvender »Energidata«, maskinelt skal kunne overføre oplysninger om  

 bl.a. elopvarmningsforbud og tilslutningspligt for eksisterende og ny  

 bebyggelse til Planregistret.
IX.
Eksisterende forbud mod elopvarmning.
Såfremt kommunalbestyrelsen allerede har anvendt varmeforsyningslovens §  

 21, stk. 1, med et indhold som angivet under afsnit II, er det unødvendigt at  

 træffe fornyet beslutning.
Sådanne forbud anses for at opfylde  

 energiministerens pålæg og forbliver således blot i kraft.
 Eksisterende forbud, der også gælder andre opvarmningsformer end  

 elopvarmning, eller som har en videre geografisk udstrækning end pålægget  

 foreskriver, forbliver ligeledes uændret i kraft.
X.
Andre muligheder for nedlæggelse af forbud.
Kommunalbestyrelsen har fortsat mulighed for at anvende den gældende  

 bestemmelse i varmeforsyningslovens § 21, stk. 1, i videre omfang end  

 pålægget foreskriver.
Eksempelvis kan kommunalbestyrelsen træffe beslutning  

 om nedlæggelse af forbud i områder, for hvilke der endnu ikke foreligger  

 vedtagne varmeplaner m.v., såfremt det hidtidige planlægningsarbejde er så  

 langt fremskredent, at det er afklaret, at det pågældende område skal have  

 kollektiv varmeforsyning.
Endvidere kan kommunalbestyrelsen fortsat anvende §  

 21, stk. 1, ved nedlæggelse af forbud mod andre opvarmningssystemer end  

 elopvarmning.
Herudover kan det, jfr.
Kommuneplanlovens § 18 og § 36, bl.a. besluttes,  

 at der i lokalplan eller servitut optages bestemmelse om, at ny bebyggelse  

 ved ibrugtagningen skal tilsluttes et kollektivt varmeforsyningsanlæg.
Disse  

 bestemmelser kan anvendes, selv om der endnu ikke eksisterer et kollektivt  

 varmeforsyningsanlæg eller konkrete planer om etableringen heraf.
XI.
Klagevejledning Kommunalbestyrelsens pålæg om elopvarmningsforbud kan ikke generelt  

 påklages til Energistyrelsen.
Kun såfremt der er tale om, at kommunen afslår  

 en konkret ansøgning om installation af elopvarmning, kan bygherren påklage  

 afgørelsen til Energistyrelsen.
 Der skal i forbindelse med afgørelsen gives oplysninger om klageadgang og  

 klagefrist, jfr. tilslutningsbekendtgørelsens § 18 og 20.
XII.
Yderligere information Spørgsmål om denne vejledning kan rettes til Energistyrelsen, Landemærket  

 11, 1119 København K, tlf. 01 926700.
