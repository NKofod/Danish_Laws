 I medfør af § 14, stk. 1, i lov om social bistand, jfr. bekendtgørelse nr.  

 333 af 27. juni 1980, fastsættes følgende regler for uddannelse af  

 hjemmehjælpere for tiden efter 1. januar 1982.
 Cirkulæret er identisk med socialministeriets cirkulære af 5. november  

 1980, dog med ændringer i pkt. 10 og pkt. 11. Endvidere er pkt. 18 i nævnte  

 cirkulære udgået.
UDDANNELSENS FORMÅL OG OPTAGELSESBETINGELSER 1. Formålet med uddannelsen er at gøre eleverne egnet  

 til at udføre de almindelige og særlige arbejdsopgaver, der pålægges dem i  

 forbindelse med deres udøvelse af den praktiske bistand i et hjem.
 2. Optagelse på uddannelsens introduktions- og  

 grundkursus er betinget af, at ansøgeren er fyldt 18 år og har ansættelse som  

 hjemmehjælper i en kommune.
 3. Optagelse på uddannelsens suppleringskurser er  

 desuden betinget af, at ansøgeren har gennemgået et grundkursus for  

 hjemmehjælpere eller er ansat som hjemmehjælpsleder/ tilsynsførende.
UDDANNELSENS INDHOLD Introduktion 4. Den første indføring i arbejdet bør ske ved, at  

 ansættelseskommunen i et introduktionsprogram af 1 dags varighed orienterer  

 den nyansatte hjemmehjælper om arbejdsområdet og arbejdsopgaverne.
Endvidere  

 orienteres om hovedlinjerne i det øvrige sociale system samt om væsentlige  

 spørgsmål i tilknytning til arbejdet, f. eks. hjemmehjælperens tavshedspligt.
5. Ansættelseskommunen bør herudover lade den  

 nyansatte hjemmehjælper følge en uddannet hjemmehjælper under dennes  

 udførelse af sit arbejde, således at den nyansatte først herefter overtager  

 selvstændigt arbejde.
Den praktiske indføring bør vare nogle dage og mindst 1  

 dag.
 6. Den nyansatte hjemmehjælper skal straks tilmeldes  

 et obligatorisk introduktionskursus og skal deltage i et sådant kursus inden  

 for de første 3 måneders ansættelse.
 Dette gælder også vikarer og andre midlertidigt ansatte, der skal fungere  

 ud over 3 måneder.
 Såfremt det uddannelsessted, som ansættelseskommunen er knyttet til, ikke  

 etablerer introduktionskursus inden for 3-måneders perioden, og  

 hjemmehjælperen derfor er afskåret fra at gennemgå kurset inden for denne  

 frist, har kommunen pligt til at indberette dette til socialstyrelsen.
 7. Hjemmehjælpere, der har påbegyndt grundkursus inden  

 for de 3 første måneders ansættelse, kan af det sociale udvalg i  

 ansættelseskommunen fritages for deltagelse i introduktionskurset.
 8. Introduktionskurset er af 3 dages varighed,  

 svarende til 24 undervisningstimer, og omfatter introduktion til følgende  

 fag:
Menneskekundskab Sygepasning Arbejdsstillinger og løfteteknik Arbejdsopgaver og arbejdsregler for hjemmehjælpere.
GRUNDKURSUS 9. Hjemmehjælpere (incl. vikarer og andre midlertidigt  

 ansatte) skal for at kunne fortsætte beskæftigelsen senest efter sammenlagt 4  

 måneders ansættelse tilmeldes et obligatorisk grundkursus og skal deltage i  

 et sådant kursus, så snart det er praktisk muligt, og senest inden for det 1.  

 års ansættelse.
10. Grundkurset er af 7 ugers varighed, svarende til  

 280 undervisningstimer.
Kurset tilrettelægges som en sammenhængende periode  

 og omfatter følgnde fag:
Notatteknik Alm. menneskekundskab Ældrekundskab Familiekundskab Handicaplære Socialorientering Hjemmehjælperens rettigheder og pligter Sygdomslære Førstehjælp Sygepasning Praktisk arbejde i hjemmet Arbejdsstillinger og løfteteknik.
SUPPLERINGSKURSER 11. Efter grundkursus bør hjemmehjælpere have adgang  

 til at supplere deres viden ved deltagelse i suppleringskurser.  

 Suppleringskurserne kan være emneorienterede, således at hvert kursus  

 behandler et bestemt emne.
 Afgørende for, hvilke kurser den enkelte hjemmehjælper bør deltage i, er  

 en samlet vurdering af den enkelte hjemmehjælpers behov for yderligere viden  

 og behovet i kommunen for hjemmehjælpere med særlig viden inden for bestemte  

 arbejdsområder.
KURSUSBEVIS 12. Hjemmehjælperne får udleveret kursusbevis for  

 gennemførte introduktions-, grund- og suppleringskurser.
ORGANISATION 13. Socialstyrelsen udarbejder retningslinjer for  

 uddannelsen, herunder undervisningsvejledninger, og varetager de centrale  

 administrative opgaver, bl. a. fordelingen mellem uddannelsesstederne af de  

 midler, som på de årlige finanslove er bevilget til uddannelsen.
 14. Socialstyrelsen nedsætter et CENTRALT  

 UDDANNELSESRÅD, bestående af 11 medlemmer.
 Af disse skal 1 medlem repræsentere socialministeriet, 2 medlemmer  

 socialstyrelsen, 2 medlemmer Husligt Arbejder Forbund, 1 medlem Dansk  

 Kommunal Arbejderforbund, 1 medlem Amtsrådsforeningen, 2 medlemmer  

 Kommunernes Landsforening, 1 medlem Københavns og Frederiksberg kommuner, 1  

 medlem Folkepensionistforeningernes og Invalideorganisationernes  

 Kontaktudvalg og 1 medlem sundhedsstyrelsen.
Uddannelsesrådet er rådgivende over for socialstyrelsen i alle  

 principielle spørgsmål vedrørende hjemmehjælperuddannelsen.
Rådet skal følge  

 udviklingen på området og afgive indstilling om de foranstaltninger, rådet  

 finder påkrævede eller ønskelige.
Rådet behandler generelle spørgsmål om  

 undervisningens indhold, undervisningsmaterialer og generelle krav til  

 undervisere.
 Rådets udtalelser skal endvidere indhentes i sager ved de lokale  

 uddannelsessteder, som er af principiel betydning.
 15. Uddannelsen foregår på lokale uddannelsessteder,  

 for tiden ca. 30 fordelt over hele landet.
 Socialstyrelsen kan, efter at der er indhentet udtalelse fra det centrale  

 uddannelsesråd, ændre antallet af uddannelsessteder.
16. Ved forhandling mellem kommunerne og de enkelte  

 amtsråd aftales, hvorvidt social- og sundhedsforvaltningen i amtskommunen  

 eller i den kommune, hvor uddannelsesstedet er beliggende, skal varetage  

 administrationen, herunder budgetlægning og regnskabsaflæggelse for det  

 enkelte uddannelsessted.
En sådan aftale skal godkendes af socialstyrelsen.  

 Socialstyrelsen udarbejder i øvrigt retningslinjerne for administrationen.
 Den for den lokale administration ansvarlige myndighed kan med  

 socialstyrelsens godkendelse indgå aftale med f. eks. de stedlige  

 oplysningsforbund om den praktiske afvikling af uddannelsen efter regler  

 udarbejdet af socialstyrelsen.
17. Socialstyrelsen nedsætter LOKALE UNDERVISNINGSRÅD.  

 Disse råd skal være koordinerende og rådgivende i lokale spørgsmål vedrørende  

 hjemmehjælperuddannelse.
Rådene skal påse, at uddannelsen gennemføres i  

 henhold til de af socialstyrelsen udarbejdede retningslinjer for afholdelse  

 af kurser for hjemmehjælpere.
 Undervisningsrådene sammensættes således:
2 medlemmer udpeget af kommuneforeningen, 1 medlem udpeget af amtskommunen, 1 medlem udpeget af Husligt Arbejder Forbund, 1 medlem udpeget af Dansk Kommunal Arbejderforbund, 1 medlem udpeget af Folkepensionistforeningernes og  

 Invalideorganisationernes Kontaktudvalg.
 I Københavns kommune sammensættes undervisningsrådet således:
3 medlemmer udpeget af magistraten, 1 medlem udpeget af Husligt Arbejder Forbund, 1 medlem udpeget af Dansk Funktionærforbund, 1 medlem udpeget af Folkepensionistforeningernes og  

 Invalideorganisationernes Kontaktudvalg, og i Frederiksberg kommune således:
3 medlemmer udpeget af kommunalbestyrelsen, 1 medlem udpeget af Husligt Arbejder Forbund, 1 medlem, der repræsenterer de tilsynsførende med hjemmehjælpen, 1 medlem udpeget af Folkepensioistforeningernes og  

 Invalideorganisationernes Kontaktudvalg.
UDDANNELSE AF HJEMMEHJÆLPSLEDERE/TILSYNSFØRENDE 18. Alle hjemmehjælpsledere/ tilsynsførende bør  

 deltage i kurser, der bl. a. omhandler ledelsesfunktioner,  

 samarbejdsspørgsmål samt vurderinger af hjemmenes behov for hjemmehjælp.
 Socialstyrelsen arrangerer disse kurser og udsender een gang om året  

 opslag til kommunerne, således at der kan ske samlet tilmelding af deltagere  

 fra den enkelte kommune.
 19. Cirkulæret træder i kraft 1. januar 1982.
 Samtidig ophæves socialministeriets cirkulære af 5. november 1980 om  

 uddannelse af hjemmehjælpere.
