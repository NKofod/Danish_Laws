Godkendelse af 3 tilfælde af aflåsning af døren til patientens stue Sundhedsvæsenets Patientklagenævn godkendte i lighed med det lokale nævn døraflåsningerne.
Som begrundelse for godkendelse af den første døraflåsning blev det anført, at nævnet fandt, at døraflåsningen blev anvendt i behandlingsøjemed med henblik på at etablere nødvendige faste rammer i behandlingen af patienten og med henblik på at skærme hende mod for mange stimuli.
Nævnet fandt, at der i den konkrete situation ikke fandtes andre mindre indgribende alternativer til aflåsningen, hvorfor princippet om mindst indgribende foranstaltning var opfyldt.
Nævnet godkendte endvidere udstrækningen af tvangsindgrebet, og lagde blandt andet vægt på, at personalet flere gange dagligt tilså patienten.
