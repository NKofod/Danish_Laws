Skriftlig fremsættelse (24. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om lov om ændring af  

 lov om registreringsafgift af motorkøretøjer m.v.  

 (Afgiftsfritagelse for køreskolebusser, godtgørelse af afgift  

 ved udførsel af biler og motorcykler, revision af vurderingsproceduren  

 for brugte biler, justering af reglerne for genihugning af stelnumre  

 m.v.).
(Lovforslag nr.
L 59).
 Regeringen ønsker at  

 gennemføre nogle forenklinger og tilpasninger af  

 registreringsafgiften.
 Forslaget består af fire elementer.
For det første foreslås indført  

 en ordning med godtgørelse af en del af den oprindeligt betalte  

 registreringsafgift ved udførsel af brugte biler og motorcykler til  

 udlandet.
I dag opkræves der registreringsafgift, når nye eller  

 brugte biler skal anvendes af fastboende her i landet.
Den eneste måde  

 man kan få registreringsafgiften tilbage igen ved fraflytning er ved at  

 sælge bilen eller motorcyklen.
Regeringen ønsker at give  

 virksomheder og borgere mulighed for at få den resterende del af  

 registreringsafgiften tilbage uden nødvendigvis at skulle  

 afhænde bilen her i landet.
Herved opnås betydeligt større  

 fleksibilitet i forhold til de nugældende regler.
For det andet foreslås vurderingsproceduren  

 for brugte biler m.v. ændret, således at brugte biler og  

 motorcykler, der indføres fra udlandet, i langt de fleste  

 tilfælde kun behøver at blive fremvist for én offentlig  

 myndighed, nemlig Statens Bilinspektion.
Herved opnås forenkling  

 både for de borgere og virksomheder, der indfører brugte biler  

 og for de myndigheder, der skal håndtere opkrævningen af  

 registreringsafgift.
 For det tredje foreslås det, at busser, der  

 kun anvendes til undervisningsbrug - køreskolebusser - fritages for  

 den 60 pct. registreringsafgift, som gælder i dag.
 Endelig foreslås, at procedurerne i  

 forbindelse med genihugning af stelnumre m.v. forenkles således, at  

 kontrollen med genihugningen fremover foretages af Statens Bilinspektion.
 Lovforslaget skønnes at give statskassen et netto  

 merprovenu på ca. 25 mill kr. årligt.
 Idet jeg i øvrigt henviser til lovforslagets  

 bemærkninger, skal jeg anbefale lovforslaget til Tingets velvillige  

 behandling.
