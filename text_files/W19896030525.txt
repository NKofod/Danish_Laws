 I forbindelse med at K i utide annullerede en kurskontrakt vedrørende  

 et byggelån og en terminsforretning vedrørende en obligationspost, undlod P  

 at afregne henholdsvis et derved opstået kurstab på 8.840 kr. og en  

 kursgevinst på 28.480 kr. overfor K.
 K fandtes ikke at kunne gøre krav gældende på den gevinst, P opnåede  

 som følge af K's annullation af kurskontrakten.
Kendelse af 29. juni 1989. Sag 261/1988 I forbindelse med en ombygning af sin faste ejendom indgik K med  

 pengeinstituttet P dels en terminsforretning vedrørende K's køb af en  

 obligationspost til brug ved indfrielse af et ældre lån, dels en kurskontrakt  

 vedrørende byggelånet.
Af kurskontrakten fremgik bl.a.:
»Såfremt terminshandlen ikke gennemføres pr. den aftalte  

 afviklingsdato på grund af forhold, som .... ikke er herre over, er  

 terminsrekvirenten forpligtet til at erstatte .... alle tab, som måtte følge  

 heraf.« K annullerede såvel terminsforretningen som kurskontrakten i utide.
Herved  

 realiserede P henholdsvis et kurstab på 8.840 kr. og en gevinst på 28.480 kr.  

 Intet af de to beløb blev afregnet over for K.
 K indbragte sagen for Ankenævnet med påstand om, at P tilpligtedes at  

 kreditere ham den konstaterede nettogevinst ved annulleringen af  

 terminsforretning og kurskontrakt.
 P nedlagde påstand om frifindelse og henviste til, at kurskontrakten ikke  

 havde spekulativt formål, men tilsigtede at sikre provenuet af det lån, der  

 påtænktes hjemtaget, og dermed størrelsen af den fremtidige boligudgift.
 Ankenævnet tog P's frifindelsespåstand til følge med disse bemærkninger:
