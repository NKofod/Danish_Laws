Cirkulæreskrivelse om bevarelse af ret  

 til enkepension ved separation og skilsmisse (Til ministerier og styrelser m.fl. og til  

 pensionsberegnende myndigheder inden for det statslige  

 tjenestemandspensionsområde mv., statsamterne og Københavns  

 Overpræsidium) Denne cirkulæreskrivelse knytter sig til lov om  

 bevarelse af enkepensionsret ved separation og skilsmisse nr. 102 af 14.  

 marts 1941, som ændret ved lov nr. 268 af 14. juli 1951, lov nr. 261 af  

 4. juni 1969 og lov nr. 250 af 25. april 1990.
1. Notering Retten til enkepension berøres ikke af separation  

 men bortfalder ved skilsmisse, jf. ovennævnte lov.
Hustruen kan dog  

 bevare retten til enkepension ved skilsmisse under forudsætning af, - at ægteskabet har varet mindst 5 år, og - at det er pålagt manden at betale underholdsbidrag,  

 og - at det ikke er aftalt i skilsmissevilkårene, at  

 hustruen ikke skal bevare retten til enkepension, jf. enkepensionsloven.
 Retten til enkepension skal noteres hos den  

 pensionsberegnende myndighed.
Underholdsbidraget kan enten være fastsat af  

 overøvrigheden eller aftalt mellem parterne.
Det  

 forudsættes dog, at der er tale om en reel bidragspligt, jf. nedenfor  

 under pkt. 2. og 3.
2. Underholdsbidrag fastsat af overøvrigheden Som hovedregel er det i skilsmissebevillinger og -domme  

 overladt til overøvrigheden (statsamtet) at fastsætte  

 størrelsen af bidraget.
I sådanne tilfælde kan retten til  

 enkepension noteres, uanset om der for tiden ikke er fastsat noget  

 bidrag.
3. Underholdsbidrag fastsat ved aftale mellem parterne Hvis underholdsbidragets størrelse alene beror  

 på en aftale mellem parterne, er det en forudsætning for notering  

 af enkepensionsret, at bidraget har en sådan størrelse, at  

 aftalen indebærer en reel bidragsforpligtelse for den fraskilte  

 mand.
 I sager, hvor størrelsen af bidraget er aftalt  

 mellem parterne, og hvor skilsmissebevillingen eller   dommen er dateret den  

 1. oktober 2000 eller senere, skal bidraget udgøre mindst 800 kr.  

 månedlig for, at der kan noteres ret til enkepension.
 I sager, hvor skilsmissebevillingen eller -dommen er  

 dateret efter den 31. oktober 1986 men før den 1. oktober 2000 skal  

 underholdsbidraget udgøre mindst 400 kr. månedligt for, at  

 enkepensionsret kan noteres.
 I sager, hvor skilsmissebevillingen eller  dommen er  

 dateret før den 1. november 1986 skal underholdsbidraget udgøre  

 mindst 1.200 kr. årligt.
 Kravet om en minimumsgrænse er i sin tid  

 indført efter drøftelser med Rigsrevisionen og på  

 baggrund af en række domme om omgåelse af enkepensionslovens  

 bestemmelse om bidragsbetaling.
 Finansministeriet (Personalestyrelsen) vil periodevis  

 justere minimumsgrænsen og udsende ny meddelelse, når  

 beløbet forhøjes.
4. Tvivlsspørgsmål Tvivlsspørgsmål i sager om tjenestemænd  

 m.fl. på det statslige område vedrørende lov om bevarelse  

 af enkepensionsret ved separation og skilsmisse forudsættes forelagt  

 Personalestyrelsen.
 Tvivlsspørgsmål kan bl.a. opstå, hvis  

 der er tale om en kombination af aftalte og fastsatte vilkår.
 5.
 Denne cirkulæreskrivelse ophæver  

 Finansministeriets cirkulæreskrivelse af 29. februar 1988 om notering  

 af bevarelse af ret til enkepension ved skilsmisse.
