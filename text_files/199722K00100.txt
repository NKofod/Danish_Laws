Nr LSF 100 Forslag til Lov om ændring af lov om beskatning ved dødsfald  

 (dødsboskatteloven) og lov om beskatning af fortjeneste ved afståelse af  

 aktier m.v. (aktieavancebeskatningsloven) (Successionsregler) Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 431 af 26/06/1998 § 1 I lov nr. 1221 af 27. december 1996 om beskatning ved dødsfald  

 (dødsboskatteloven), som ændret ved § 6 i lov nr. 440 af 10. juni 1997,  

 foretages følgende ændringer:
 1. § 29 affattes således:
»§ 29. Gevinst ved udlodning af aktiver medregnes ved  

 opgørelsen af bobeskatningsindkomsten, jf. dog stk. 6. Dette gælder dog ikke  

 gevinst ved udlodning af en erhvervsvirksomhed eller en andel heraf.
For fast  

 ejendom omfattet af ejendomsavancebeskatningsloven og for aktier gælder stk.  

 2-5, jf. dog stk. 6.
Stk. 2. Gevinst ved udlodning af fast ejendom omfattet af  

 ejendomsavancebeskatningsloven medregnes ved opgørelsen af  

 bobeskatningsindkomsten, jf. § 27, stk. 1, idet § 27, stk. 3, dog finder  

 anvendelse. 1. pkt. gælder dog ikke, hvis mere end halvdelen af ejendommen  

 blev anvendt i afdødes eller en efterlevende ægtefælles erhvervsvirksomhed.  

 Ved opgørelsen af den erhvervsmæssige andel lægges den ejendomsværdimæssige  

 fordeling mellem erhverv og beboelse til grund.
Udlejning af anden fast  

 ejendom end fast ejendom som nævnt i vurderingslovens § 33, stk. 4 og 7,  

 anses ikke i denne forbindelse for erhvervsvirksomhed.
Stk. 3. Gevinst ved udlodning af aktier m.v. omfattet af  

 aktieavancebeskatningslovens §§ 2, 2d, 2e eller 4 medregnes ved opgørelsen af  

 bobeskatningsindkomsten, medmindre der er tale om udlodning af aktier i et  

 selskab m.v., hvis virksomhed ikke i væsentligt omfang består i at besidde  

 værdipapirer eller at udleje fast ejendom. 1. pkt. finder dog ikke  

 anvendelse, hvis selskabet m.v. udøver næring ved køb og salg af værdipapirer  

 eller finansieringsvirksomhed.
Bortforpagtning af fast ejendom som nævnt i  

 vurderingslovens § 33, stk. 4 og 7, anses ikke i denne forbindelse for  

 virksomhed ved udlejning af fast ejendom.
Uanset 1.-3. pkt. skal gevinst ved  

 udlodning af de i 1. pkt. nævnte aktier m.v. medregnes ved opgørelsen af  

 bobeskatningsindkomsten, hvis udlodningen til den enkelte modtager udgør  

 mindre end 1 pct. af aktiekapitalen i det pågældende selskab m.v., jf. i  

 øvrigt stk. 4 og 5. Ved afgørelsen af, om virksomheden i væsentligt omfang  

 består i at besidde værdipapirer eller at udleje fast ejendom, inddrages også  

 virksomhed i datterselskaber, hvori selskabet m.v. direkte eller indirekte  

 ejer mindst 25 pct. af aktiekapitalen.
Stk. 4. Gevinst ved udlodning af børsnoterede aktier omfattet af  

 aktieavancebeskatningslovens §§ 2 eller 4 medregnes ved opgørelsen af  

 bobeskatningsindkomsten, i det omfang gevinsten vedrører den del af den  

 enkelte udlodning til den enkelte modtager, der ikke overstiger en kursværdi  

 på 83.300 kr.
Indgår der i en udlodning aktier, som er erhvervet på  

 forskellige tidspunkter, anses de aktier, der er erhvervet først, for  

 fortrinsvis at indgå i den del af udlodningen, der beskattes efter 1. pkt.  

 Beløbsgrænsen i 1. pkt., der er angivet i 1987-niveau, reguleres efter  

 personskattelovens § 20.
 Stk. 5. Gevinst ved udlodning af aktier omfattet af  

 aktieavancebeskatningslovens §§ 2 a og 2 c medregnes ved opgørelsen af  

 bobeskatningsindkomsten.
Stk. 6. Stk. 1, 3 og 5 finder ikke anvendelse ved udlodning til en  

 efterlevende ægtefælle.« 2. I § 36, stk. 1, 1. pkt., indsættes efter  

 »modtageren«: », såfremt denne er en fysisk person,».
 3. § 36, stk. 3, ophæves.
 Stk. 4 og 5 bliver herefter stk. 3 og 4.
§ 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 817 af 30. oktober  

 1997, som ændret senest ved § 6 i lov nr. 277 af 13. maj 1998, foretages  

 følgende ændringer:
 1. I § 11, stk. 1, 1. pkt., ændres »de overdragne  

 aktier mindst udgør 15 pct. af stemmeværdien« til: »den enkelte  

 overdragelse af aktier udgør mindst 15 pct. af stemmeværdien«.
 2. I § 4, stk. 6, 1. pkt., udgår », jf. dog  

 dødsboskattelovens § 36, stk. 3«.
§ 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. § 1, nr. 1-3, og § 2, nr. 2, finder anvendelse på boer  

 vedrørende personer, der afgår ved døden den 1. januar 1999 eller senere, på  

 beskatningen af efterlevende ægtefæller og modtagere af udlodning efter  

 personer, der afgår ved døden den 1. januar 1999 eller senere, samt på skifte  

 af uskiftede boer i den efterlevende ægtefælles levende live, når anmodning  

 om skifte indgives den 1. januar 1999 eller senere.
Oprindeligt fremsat forslag § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret senest ved § 3  

 i lov nr. 1106 af 29. december 1997, foretages følgende ændringer:
 1. § 17, stk. 1, affattes således:
»Indkomstskatten for de i § 1, stk.1, nr. 1 - 2 c og 3 a - 6, nævnte  

 aktieselskaber og foreninger m.v. beregnes med den i 2. pkt. anførte procent  

 af den skattepligtige indkomst.
For indkomståret 1999 udgør procenten 30,  

 mens den for indkomståret 2000 og følgende indkomstår udgør 26.«.
 2. § 21 affattes således:
 » § 21. Indkomstskatten for de i § 2, stk.1, litra a, b og f,  

 nævnte udenlandske selskaber og foreninger udgør den i § 17, stk. 1, 2. pkt.,  

 nævnte procent af den skattepligtige indkomst.«.
§ 2 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret senest ved § 4  

 i lov nr. 1106 af 29. december 1997, foretages følgende ændringer:
 1. I § 3, stk. 1, udgår: »og 3«.
 2. § 3, stk. 3, ophæves.
 Stk. 4 bliver herefter stk. 3.
 3. I § 3 A, stk. 1, 1. pkt. , ændres »20« til:  

 » 26«.
 4. § 4, stk. 2, 2. pkt., ophæves.
 5. § 11, stk. 1, affattes således:
 »Indkomstskatten udgør den i selskabsskattelovens § 17, stk. 1, 2.  

 pkt., nævnte procent af den skattepligtige indkomst.«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 som ændret senest ved § 2 i lov nr. 976 af 17. december 1997, foretages  

 følgende ændringer:
 1. § 10, stk. 2, affattes således:
» Stk. 2. Overskud efter stk. 1, der ikke overføres til den  

 skattepligtige med virkning for indkomståret, beskattes foreløbigt i  

 indkomståret med en virksomhedsskat, som for indkomståret 1998 udgør 34 pct.  

 For indkomståret 1999 udgør virksomhedsskatten 30 pct.
For indkomståret 2000  

 og følgende indkomstår udgør virksomhedsskatten 26 pct.
Overskud med fradrag  

 af virksomhedsskat indgår på virksomhedens konto for opsparet  

 overskud.«.
 2. I § 10 indsættes som stk. 4 :
 »Stk. 4. Ved overførsel af beløb fra virksomhedens konto for  

 opsparet overskud efter reglerne i stk. 3 anses tidligst opsparet overskud  

 som overført først.«.
 3. I § 13, stk. 1, 2. pkt., ændres »66 pct. af  

 underskuddet.« til: »underskuddet med fradrag af den  

 virksomhedsskat, der er tillagt efter 1. pkt.«.
 4. § 22 b, stk. 2, 1. pkt., affattes således:
 »Af henlæggelsen skal den skattepligtige betale en  

 konjunkturudligningsskat med den sats, som er nævnt i § 10, stk. 2.«.
 5. I § 22 b, stk. 3, ændres »66 pct. af  

 henlæggelsen« til: »det henlagte beløb efter fradrag af den betalte  

 konjunkturudligningsskat«.
§ 4 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret senest ved § 7 i lov nr. 1106 af 27. december 1997,  

 foretages følgende ændring:
 1. I § 16 b, stk. 4, indsættes efter 1. pkt. :
 »Dette gælder uanset, at virksomhedsskatteprocenten er lavere end  

 udskrivningsprocenten for kommunal indkomstskat og kirkelige afgifter.«.
§ 5 I skattestyrelsesloven, jf. lovbekendtgørelse nr. 174 af 19. marts 1998,  

 foretages følgende ændring:
 1. § 33C, stk. 1, 2. pkt., affattes således:
 »For andre skattepligtige udgør tilskuddet 34 pct. af udgifter, der  

 er betalt inden udgangen af kalenderåret 1999, og derefter 26 pct. af de  

 tilskudsberettigede udgifter.«.
§ 6 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 726 af 4. september 1995,  

 som ændret senest ved lov nr. 440 af 10. juni 1997, foretages følgende  

 ændring:
 1. I § 6, stk. 3, ændres »overstiger 34 pct.«  

 til: »overstiger den sats for indkomstskatten, der er nævnt i  

 selskabsskattelovens § 17, stk. 1, 2. pkt.,».
§ 7 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 792 af 29.  

 september 1993, som ændret bl.a. ved § 11 i lov nr. 313 af 17. maj 1995 og  

 senest ved § 21 i lov nr. 1223 af 27. december 1996, foretages følgende  

 ændringer:
 1. Efter § 4 indsættes:
» § 4 A.
Positiv skattepligtig indkomst som opgjort efter § 4  

 forhøjes for indkomståret 1999 med 4/30-dele og for indkomståret 2000 og  

 efterfølgende indkomstår med 8/26-dele inden skatteberegningen foretages.
 Stk. 2. Fradrag af eventuelle tidligere års underskud, jf. § 11,  

 skal ske inden forhøjelsen efter stk. 1.«.
 2. I § 21, stk. 1, 1. pkt., og § 21, stk. 3, 1.  

 pkt., ændres »34 pct.« til: »den i selskabsskattelovens §  

 17, stk. 1, 2. pkt., nævnte procent«.
§ 8 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret senest ved § 3 i  

 lov nr. 133 af 25. februar 1998, foretages følgende ændring:
 1. § 8 b affattes således:
» § 8 b.
Af CFC- indkomst svares skat med den sats, der er  

 nævnt i selskabsskattelovens § 17, stk. 1, 2. pkt.«.
§ 9 I lov nr. 1221 af 27. december 1996 om beskatning ved dødsfald  

 (dødsboskatteloven), som ændret ved § 6 i lov nr. 440 af 10. juni 1997,  

 foretages følgende ændringer:
 1. § 10, stk. 1, 3. pkt., og § 24, stk. 1, 3. pkt.,  

 affattes således:
 »Fradraget foretages først i tidligst opsparet overskud.«.
 2. I § 11, stk. 1, og § 25, stk. 1 , indsættes som  

3. pkt.:
 »Fradraget foretages først i tidligste henlæggelser til  

 konjunkturudligning.«.
 3. § 29 affattes således:
»§ 29. Gevinst ved udlodning af aktiver medregnes ved  

 opgørelsen af bobeskatningsindkomsten, jf. dog stk. 5. Dette gælder dog ikke  

 gevinst ved udlodning af en erhvervsvirksomhed eller en andel heraf.
For fast  

 ejendom omfattet af ejendomsavancebeskatningsloven og for aktier gælder stk.  

 2-4, jf. dog stk. 5.
Stk. 2. Gevinst ved udlodning af fast ejendom omfattet af  

 ejendomsavancebeskatningsloven medregnes ved opgørelsen af  

 bobeskatningsindkomsten, jf. § 27, stk. 1, idet § 27, stk. 3, dog finder  

 anvendelse. 1. pkt. gælder dog ikke, hvis mere end halvdelen af ejendommen  

 blev anvendt i afdødes eller en efterlevende ægtefælles erhvervsvirksomhed.  

 Ved opgørelsen af den erhvervsmæssige andel lægges den ejendomsværdimæssige  

 fordeling mellem erhverv og beboelse til grund.
Udlejning af anden fast  

 ejendom end fast ejendom som nævnt i vurderingslovens § 33, stk. 4 og 7,  

 anses ikke i denne forbindelse for erhvervsvirksomhed.
Stk. 3. Gevinst ved udlodning af aktier omfattet af  

 aktieavancebeskatningslovens §§ 2, 2 d, 2 e eller 4 medregnes ved opgørelsen  

 af bobeskatningsindkomsten, medmindre overdrageren hører til den i  

 aktieavancebeskatningslovens § 11, stk. 2-4, nævnte kreds af personer og  

 dødsboer, og den enkelte udlodning til den enkelte modtager af aktier mindst  

 udgør 15 pct. af aktiekapitalen.
De første 83.300 kr. af den enkelte  

 udlodning til den enkelte modtager af børsnoterede aktier omfattet af  

 aktieavancebeskatningslovens §§ 2 eller 4 beskattes dog som et salg.
Indgår  

 der i en udlodning aktier, som er erhvervet på forskellige tidspunkter, anses  

 de aktier, der er erhvervet først for fortrinsvis at indgå i den del af  

 udlodningen, der beskattes efter 2. pkt.
Beløbsgrænsen i 2. pkt., der er  

 angivet i 1987-niveau, reguleres efter personskattelovens § 20.
 Stk. 4. Gevinst ved udlodning af aktier omfattet af  

 aktieavancebeskatningslovens §§ 2 a og 2 c medregnes ved opgørelsen af  

 bobeskatningsindkomsten.
 Stk. 5. Stk. 1 og stk. 3, 1. pkt., samt stk. 4 finder ikke  

 anvendelse ved udlodning til en efterlevende ægtefælle.«.
 4. I § 36, stk. 1, 1. pkt., indsættes efter  

 »modtageren« : », såfremt denne er en fysisk person,».
 5. § 36, stk. 3, ophæves.
 Stk. 4 og 5 bliver herefter stk. 3 og 4.
§ 10 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 817 af 30. oktober  

 1997, som ændret senest ved § 2 i lov nr. 277 af 13. maj 1998, foretages  

 følgende ændring:
 1. I § 11, stk. 1, 1.pkt., ændres »de overdragne  

 aktier mindst udgør 15 pct. af stemmeværdien« til: »den enkelte  

 overdragelse af aktier udgør mindst 15 pct. af aktiekapitalen«.
§ 11 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, som ændret senest ved § 7 i lov  

 nr. 277 af 13. maj 1998, foretages følgende ændring:
 1. § 13 a, stk. 4 og 5, affattes således:
» Stk. 4. I det omfang konto for opsparet overskud overtages  

 efter dødsboskattelovens § 39, stk. 2, beregnes der af indeståendet med  

 tillæg af den hertil svarende virksomhedsskat en passivpost.
Der beregnes dog  

 ikke passivpost for overskud opsparet i indkomstårene 1987-90. Passivposten  

 udgør 9 pct. for overskud opsparet i indkomståret 1991, 12 pct. for overskud  

 opsparet i indkomstårene 1992-98, 15 pct. for overskud opsparet i  

 indkomståret 1999 og 18 pct. for overskud opsparet i indkomståret 2000 og  

 senere indkomstår.
 Stk. 5. I det omfang konjunkturudliningskonto overtages efter  

 dødsboskattelovens § 39, stk. 3, beregnes der af indeståendet med tillæg af  

 den hertil svarende konjunkturudliningsskat en passivpost på 12 pct. for  

 indkomstårene 1993-98, på 15 pct. for indkomståret 1999 og på 18 pct. for  

 indkomståret 2000 og senere indkomstår.«.
§ 12 Stk. 1. Loven træder i kraft dagen efter bekendtgørelsen i  

 Lovtidende, og har virkning fra og med indkomståret 1999, jf. dog stk. 2 og  

 3.
 Stk. 2. §§ 5 og 10 har virkning fra lovens ikrafttræden.
 Stk. 3. § 9, nr. 3-5, finder anvendelse på boer vedrørende  

 personer, der er afgået ved døden den 1. januar 1999 eller senere, samt på  

 skifte af uskiftede boer i den efterlevende ægtefælles levende live, når  

 anmodning om skifte indgives den 1. januar 1999 eller senere.
Bemærkninger til lovforslaget Almindelige bemærkninger I.
Baggrund for justeringen af erhvervsbeskatningen Det danske skattesystem har tilnærmet sig systemerne i de andre europæiske  

 lande.
Der er dog fortsat områder, hvor Danmark afviger, og hvor  

 internationaliseringen i stigende grad vil lægge et pres.
Det gælder på  

 erhvervsskatteområdet for beskatningen af selskaber, hvor  

 internationaliseringen giver anledning til at genoverveje niveauet for og  

 strukturen i beskatningen.
På selskabsområdet har Danmark i dag en skattesats, der ligger i midten  

 internationalt set, men som er relativ høj i forhold til satsen i de øvrige  

 nordiske lande.
Der er derfor risiko for, at selskabsskattesatsen kan blive  

 udslagsgivende ved virksomhedernes beslutning om lokalisering.
Det kan især  

 få betydning i Øresundsregionen, hvis det nuværende spænd mellem den danske  

 sats og den lavere svenske sats ikke mindskes.
Samtidig er skattebasen ikke bred nok.
De nuværende afskrivningsregler  

 indebærer en generel skattebegunstigelse, som ikke er velbegrundet i forhold  

 til aktivernes økonomiske værdiforringelse.
Reglerne er derudover indrettet  

 efter tidligere tiders erhvervsstruktur og favoriserer kapitalintensive  

 virksomheder, mens nyere vidensintensive virksomhedstyper diskrimineres.  

 Derved modarbejder erhvervsbeskatningen målet om at sikre ensartede  

 rammevilkår for alle brancher uanset karakteren af produktionsapparatet.
 I regeringsgrundlaget fra marts 1998 »Godt på vej - Danmark i det 21.  

 århundrede« har regeringen fastslået, at princippet om lavere skatter og  

 bredere skattebase skal videreføres for erhvervsbeskatningen.
Behovet for en tilpasning af skattesatserne skal ses i samvirke med de  

 muligheder, der findes for at imødegå de potentielle negative konsekvenser af  

 international skattekonkurrence gennem kontrol og internationalt samarbejde.  

 Derfor bør kontrolmulighederne styrkes gennem et øget internationalt  

 samarbejde, hvilket er og fortsat vil være en væsentlig skatteadministrativ  

 strategi på dette område.
Ligeledes er et vigtigt skridt taget med den inden  

 for rammerne af EU-samarbejdet aftalte adfærdskodeks for god adfærd på  

 erhvervsbeskatningsområdet.
II.
Hovedtræk i forslag til justering af erhvervsbeskatningen Justeringerne på erhvervsskatteområdet skal opfylde følgende  

 hovedmålsætninger:
Skattesatsen sænkes til et niveau, der forebygger, at skatteovervejelser  

 kan blive udslagsgivende ved virksomhedernes lokaliseringsbeslutninger Sikring af mere ensartede og gennemskuelige rammevilkår, der afspejler  

 fremtidens erhvervsudvikling En udvidelse af skattebasen med henblik på at sikre finansiering af  

 satsreduktionen Regeringen foreslår ved nærværende lovforslag og en række samtidigt hermed  

 fremsatte lovforslag på erhvervsskatteområdet, følgende justeringer i  

 erhvervsbeskatningen:
Selskabsskattesatsen, fondsbeskatningssatsen og satsen i  

 virksomhedsskatteordningen foreslås nedsat over to år fra de gældende 34 pct.  

 til 30 pct. i 1999 og 26 pct. i 2000. Det betyder, at selskabsskattesatsen  

 ikke vil afholde virksomheder fra at lægge produktion i Danmark.
Der  

 fastholdes dog en reel beskatning på 34 pct. for virksomheder beskæftiget med  

 olie- og kulbrinteindvinding i Nordsøen.
 Nedsættelsen finansieres ved en række initiativer, som samtidig vil sikre  

 mere ensartede og gennemskuelige rammevilkår, der afspejler fremtidens  

 erhvervsudvikling.
 Således foreslås bygningsafskrivningssatserne på i dag 4 eller 6 pct.  

 reduceret til en enhedssats på 4 pct. med virkning fra 1999, medens satsen  

 for saldoafskrivninger foreslås reduceret fra 30 til 25 pct. med virkning fra  

 år 2000. Denne justering af afskrivningsreglerne vil skabe større neutralitet  

 i forhold til virksomhedernes investeringsbeslutninger både generelt og på  

 tværs af brancher med forskellig kapitalintensitet.
Den finansielle sektor vil få fuld gavn af reduktionen af  

 selskabsskattesatsen både direkte og gennem et højere afkast af  

 aktiebeholdninger.
Sektoren vil imidlertid bidrage forholdsvis lidt til  

 finansieringen gennem justeringen af afskrivningsreglerne.
For at  

 neutralisere denne særlige effekt, foreslås lønsumsafgiften for den  

 finansielle sektor forhøjet fra 8,92 pct. af lønsummen til 10,70 pct. i 1999  

 og fra 9,13 pct. til 12,68 pct. i år 2000.
Der foreslås endvidere en smidiggørelse af erhvervslivets afregningsregler  

 vedrørende moms.
Forslaget indebærer en afkortning af kredittiden for de  

 store virksomheder med en årlig omsætning over 5 mill. kr med 39 dage over 4  

 år.
Til gengæld foreslås det, at de helt små virksomheder med en årlig  

 omsætning under 0,5 mill. kr. overgår fra kvartalsvis til halvårlig  

 momsafregning.
Mellemstore virksomheder opretholder kvartalet som  

 afregningsperiode.
Samlet set vil antallet af indberetninger falde med netto  

 ca. 40.000 årligt.
Da de store virksomheder tæller væsentligt i den samlede  

 afregning af moms, vil ændringen forbedre statens gennemsnitlige likviditet.  

 Rentefordelen heraf medgår til finansieringen af justeringen af satsen for  

 selskabsskat m.m.
Tilsvarende gælder forslaget om justeringen af kredittid  

 for pensionsinstitutternes afregning af arbejdsmarkedsbidrag, jf. det  

 samtidig med nærværende lovforslag fremsatte lovforslag om ændring af lov om  

 arbejdsmarkedsfonde.
Den resterende finansiering foreslås tilvejebragt ved at indføre en skat  

 på 10 pct. på realrenteafgiftspligtiges aktieafkast.
Kombinationen af lavere  

 sats i selskabsbeskatningen og aktieskatten vil fastholde et nogenlunde  

 uændret beskatningsniveau af investeringer i danske virksomheder.
Ved skatten  

 vil noget af den skattefordel, der ligger i den nuværende  

 realrenteafgiftsfritagelse af aktier dog flyttes fra investorerne til  

 virksomhederne.
Skatten på aktieafkast vil også omfatte investeringer i udenlandske  

 aktier, der efter de gældende regler tilsvarende danske aktier er  

 realrenteafgiftsfritaget.
Det vil gøre investering i danske selskaber  

 relativt mere attraktivt end investering i udenlandske selskaber, der ikke  

 får en nedsættelse af selskabsskattesatsen.
Det vil være til gavn for dansk  

 erhvervslivs muligheder for at få tilført risikovillig kapital.
 I tilknytning til den foreslåede justering af erhvervsbeskatningen  

 foreslås en række supplerende ændringer , herunder teknisk betonede  

 forbedringer af visse regler, hvis provenumæssige virkninger er af begrænset  

 omfang.
I nærværende lovforslag foreslås en vis skærpelse af fondsbeskatningen ved  

 at indføre en generel beskatning af gaver til fonde.
Forslaget skal ses i  

 sammenhæng med, at fonde får gavn af nedsættelsen af fondsbeskatningen, men  

 ikke deltager i finanseringen på samme måde som selskaber.
Forslaget  

 indebærer samtidig en væsentlig forenkling af fondsbeskatningen, idet alle  

 afgrænsninger mellem forskellige typer fonde og fondsmidler i forbindelse med  

 gaver fjernes.
Forslaget ligger i naturlig forlængelse af tankerne bag  

 1993-skattereformen om neutralitet og baseudvidelse.
Endvidere foreslås en skærpelse af successionsreglerne for at opnå en mere  

 effektiv løbende afregning og inddrivelse af skatterne.
Det foreslås, at  

 juridiske personer fremover ikke kan arve med succession.
Samtidig foreslås  

 arten af aktiver, hvori der kan succederes, begrænset til aktiver, der udgør  

 en erhvervsvirksomhed, samt til hovedaktionæraktier, der udgør mere end 15  

 pct. af aktiekapitalen.
Ved succession i levende live kan der efter gældende  

 regler succederes i hovedaktionæraktier, der udgør mere end 15 pct. af  

 stemmeværdien.
Denne regel foreslås ændret, således at der også her kræves  

 hovedaktionæraktier, der udgør mere end 15 pct. af aktiekapitalen.
Ved  

 ændringerne opnås, at det kun er fysiske personer, der kan succedere ved død  

 ligesom i levende live.
I levende live er det dog kun den nære familiekreds,  

 der kan succedere.
Endvidere opnås, at der gælder ens regler for aktivkredsen  

 ved succession i de to situationer.
Det foreslås desuden, at der ikke kan ske  

 succession ved udlodning af aktier i finansielle selskaber i lavskattelande  

 og aktier erhvervet for lånte midler.
 I de samtidig med dette lovforslag fremsatte lovforslag foreslås tillige  

 følgende ændringer:
Skattereglerne skal modvirke, at danske datterselskaber af udenlandske  

 koncerner finansieres på vilkår, som ikke kunne være opnået på det fri marked  

 med hensyn til forholdet mellem fremmedkapital og egenkapital.
Sigtet er at  

 modvirke en vilkårlig flytning af skattetilsvar fra Danmark til udlandet.
Det  

 foreslås derfor at indføre generelle regler om »tynd  

 kapitalisering«, der begrænser fradrag for renter/kurstab på lån,  

 afvigende fra markedsvilkår, som er optaget hos koncernforbundne udenlandske  

 selskaber.
I tilknytning hertil og for at skabe øget retsafklaring og  

 retssikkerhed efter en nylig afsagt højesteretsdom foreslås en lovfæstelse af  

 armslængde-princippet for økonomisk samkvem mellem koncernforbundne selskaber  

 og deres ejere.
Hovedprincippet er, at sådanne transaktioner skattemæssigt  

 altid skal anses som foretaget på sædvanlige forretningsmæssige vilkår.
Yderligere foreslås det, at reglen om ejertidsnedslag ved beskatning af  

 fortjeneste ved afståelse af andre ejendomme end næringsejendomme afvikles  

 over en 10 årig periode.
I tilknytning hertil foreslås det, at reglen om  

 indeksering af anskaffelsessummen ved afståelse af landbrugsejendomme m.v.,  

 der kan anvendes i stedet for reglen om ejertidsnedslag, ophæves med virkning  

 fra og med kalenderåret 1999. Samtidig foreslås det, at der for personer  

 indføres en regel om et bundfradrag ved opgørelsen af den skattepligtige  

 fortjeneste ved afståelse af blandet benyttede ejendomme.
Endvidere foreslås indført lempeligere regler for efterbeskatning af  

 indskud på etableringskonti.
Forslaget er begrundet i, at de nuværende  

 principper om efterbeskatning vil indebære uforholdsmæssig stor  

 ressourceanvendelse, da et stort antal sager som følge af år 2000  

 problematikken så vil skulle behandles manuelt.
 Der foreslås tillige en genopretning af selskabers skattepligt ved  

 afståelse af de såkaldte § 2a-aktier i aktieavancebeskatningsloven, der  

 omfatter aktier udstedt af finansielle selskaber i lavskattelande.
 Endelig fremsættes forslag til ny afskrivningslov samt forslag til  

 afledede konsekvensændringer heraf.
 Der henvises i øvrigt til nærværende lovforslags særlige bemærkninger,  

 samt til bemærkningerne til de samtidigt hermed fremsatte forslag:
 - Forslag til lov om ændring af ligningsloven, selskabsskatteloven og  

 skattekontrolloven (Lovfæstelse af armslængde princippet og værn mod tynd  

 kapitalisering).
 - Forslag til lov om skattemæssige afskrivninger (Afskrivningsloven).
 - Forslag til lov om ændring af forskellige skattelove  

 (Konsekvensændringer m.v. som følge af afskrivningsloven samt ændringer af  

 ejendomsavancebeskatningsloven m.m.).
 - Forslag til lov om ændring af lov om afgift af lønsum (Neutralisering af  

 nedsættelsen af selskabsskattesatsen for virksomheder inden for den  

 finansielle sektor).
 - Forslag til lov om ændring af forskellige afgiftslove (Ændring af  

 kredittider m.v).
Der foreslås ikke ændringer i den andel af provenuet fra selskabsskatten,  

 der tilfalder kommunerne.
Virkningerne for kommunerne af den samlede  

 justering af skattesystemet, herunder udvidelsen af skattegrundlaget, vil  

 indgå i de generelle forhandlinger mellem regeringen og kommunerne om den  

 kommunale økonomi m.m.
III.
Provenumæssige konsekvenser Provenueffekten af de foreslåede omlægninger i erhvervsbeskatningen er  

 anslået med baggrund i følgende elementer.
 Selskabs-, fonds- og virksomhedsskattesatsen nedsættes over to år fra 34  

 til 26 pct. - For kulbrinteindvinding m.v., foreslås beskatningen dog  

 opretholdt på 34 pct.
 Lønsumsafgiften hæves for den finansielle sektor for delvist at  

 neutralisere selskabsskattenedsættelsen.
 Saldoafskrivningssatsen for driftsmidler, skibe, fly m.v. reduceres fra 30  

 til 25 pct. med virkning fra indkomståret 2000.
 Afskrivningssatsen for alle bygninger m.v. nedsættes til 4 pct., så  

 bygninger kan afskrives lineært over 25 år med virkning fra indkomståret  

 1999.
 Ændring af 5 pct.-straksfradragsreglen for udgifter til ombygning og  

 forbedring af bygninger.
 Ændrede regler for småaktiver og installationer i bygninger, ophævelse af  

 adgang til forskudsafskrivninger på bygninger og installationer, samt en  

 række andre tiltag på afskrivningsområdet og  

 ejendomsavancebeskatningsområdet.
 Regler om tynd kapitalisering og lovfæstelse af armslængdeprincippet for  

 koncernforbundne selskaber og deres ejere.
 Afskaffelse af ejertidsnedslaget og indekseringsreglen i  

 ejendomsavancebeskatningsloven og indførelse af bundfradrag i ejendomsavancen  

 for ejendomme, der både benyttes erhvervsmæssigt og til bolig for ejeren.
 Der indføres en generel beskatning af gaver til fonde, ændrede regler for  

 succession samt diverse andre justeringer af reglerne for  

 erhvervsbeskatningen.
 Endelig justeres kredittiden for erhvervenes momsafregning således at  

 store virksomheder får en kreditstramning, mellemstore virksomheder  

 opretholder gældende kreditvilkår, og små virksomheder får en kreditlempelse.  

 Desuden justeres kredittiden for pensionsinstitutternes afregning af  

 arbejdsmarkedsbidrag.
Selskabsindkomst beskattes på to niveauer.
For det første på baggrund af  

 selskabernes skattepligtige indkomst.
Dernæst beskattes indtjeningen i  

 selskabet, ekskl. selskabsskat, som udbytte eller aktiekapitalgevinster på  

 aktionærniveauet.
En lavere beskatning på selskabsniveauet medfører samlet  

 set større udbytter og kapitalgevinster til aktionærerne og derved et  

 tilbageløb af skatteprovenu.
Tilsvarende vil provenutabet ved en satsnedsættelse for opsparing inden  

 for virksomhedsskatteloven blive modsvaret af øgede skattebetalinger, når de  

 opsparede midler hæves.
Provenutabet ved en nedsættelse af  

 virksomhedsskattesatsen består derfor i langt overvejende grad af et rentetab  

 for den offentlige sektor som følge af skatteudskydelsen i  

 opsparingsperioden.
 10 pct. skatten på aktieafkast i pensionssektoren finansierer en del af  

 den lavere selskabsskat.
 Provenuvirkningen af disse ændringer er vist i tabel 1 frem til 2002, hvor  

 sammenligningsgrundlaget er uændret videreførelse af gældende regler.
 Tabel 1. Provenuvirkning af de foreslåede ændringer i  

 erhvervsbeskatningen i forhold til gældende regler 1999-2002 .
 (* 1) Provenueffekten for 1998 skønnes til ca. 70 mill. kr.
 (* 2) I 1998 skønnes af fremkomme et engangsprovenu på ca. 0,7 mia.
 kr. som følge af selskabsskattenedsættelsens effekt på aktiekurserne.
(* 3) Inkl. tilbageløb.
Provenueffekten for 1998 skønnes til ca. 1,5 mia.  

 kr. 10 pct.-skatten på aktieafkast af pensionsopsparing finansierer en del af  

 den lavere selskabsskattesats.
Fordelen ved den nuværende  

 realrenteafgiftsfritagelse for aktieafkast flyttes således fra investorerne  

 til virksomhederne.
 (* 4) Den kommunale andel af selskabsskatten forudsættes fastholdt  

 således, at kommunerne bærer deres andel, når selskabsskatten sænkes til  

 30/26 pct.
Der er ved provenuskønnene bl.a. lagt til grund, at  

 selskabsskatteprovenuet udgør ca. 29 mia. kr., samt at opsparingen i  

 virksomhedsskatteordningen udgør ca. 8,7 mia. kr.
Vedrørende de  

 provenumæssige konsekvenser af omlægningen af afskrivningerne henvises der  

 til det samtidigt fremsatte afskrivningslovforslag.
 Den samlede provenuvirkning af ændringerne i erhvervsbeskatningen skønnes  

 at give et merprovenu inkl. aktieafkastskatten på ca. 2,5-3 mia. kr. i årene  

 1999 - 2002.
 De samlede provenuvirkninger ekskl. aktieafkastskatten for erhvervene  

 under eet er omtrent neutrale på kort sigt, men virkningen for de enkelte  

 brancher vil være forskellig, jf. bemærkningerne om de erhvervsøkonomiske  

 konsekvenser.
 På langt sigt, hvor provenuvirkningerne af de fremrykkede skattepligtige  

 indkomster som følge af skærpede afskrivningsregler delvist klinger af, vil  

 der være tale om en underfinansiering på ca. 1,5 mia. kr. for erhvervene  

 under et, når der ses bort fra aktieafkastskatten.
 Underfinansieringen på langt sigt opvejes af provenuet ved indførelse af  

 en 10 pct. skat på aktieafkast inden for pensionssektoren fra 1999 på ca. 3  

 mia. kr. reduceret med et provenutab på ca. 1,2 mia. kr. i form af lavere  

 personskatter, da skatten på pensionssektorens aktieafkast indebærer lavere  

 skattepligtige indkomster på langt sigt.
IV.
Erhvervsøkonomiske konsekvenser Virkningerne på de enkelte brancher af den reducerede selskabsskat og de  

 øvrige tiltag på erhvervsområdet vil være forskellige.
Det skyldes bl.a., at  

 gunstige skattemæssige afskrivninger særligt er til fordel for  

 kapitalintensive brancher.
 En omlægning af erhvervsbeskatningen i retning af en lavere  

 selskabsskattesats og skattemæssige afskrivninger, der bedre afspejler  

 aktivernes økonomiske levetid, vil reducere forvridningerne af  

 investeringsadfærden, herunder begunstigelsen af kapitalintensive brancher.  

 Derved bidrager skatteomlægningerne til at fremme en forskydning af  

 produktionssammensætningen i retning af mere vidensbaserede virksomheder.
 Omlægningerne medfører et relativt større skatteprovenu fra  

 kapitalintensive brancher som fremstillingssektoren (herunder  

 kulbrintesektoren) og landbruget.
Det øgede provenu fra landbruget skyldes for det første, at landbruget i  

 særligt omfang drager fordel af gunstige skattemæssige afskrivninger.
Hertil  

 kommer at en forholdsvis beskeden andel af landbrugssektoren anvender  

 selskabsformen.
Landbruget anvender i større omfang reglerne inden for  

 virksomhedsskatteloven, hvor fordelen ved satsreduktionen er mere begrænset.  

 Med hensyn til virkningen af de mere landbrugsspecifikke tiltag på  

 afskrivningsområdet henvises til afskrivningslovforslaget.
 Den voksende servicesektor vil omvendt have den største fordel ved  

 skatteomlægningerne i retning af en lavere selskabsskattesats, da sektoren  

 har forholdsvis høj skattepligtig indkomst sammenlignet med  

 investeringsaktiviteten, hvortil kommer, at sektoren er forholdsvis  

 kapitalekstensiv.
V.
Administrative konsekvenser for skattemyndighederne Nærværende forslag om nedsættelse af skattesatsen for selskaber og fonde  

 samt virksomhedsskatteprocenten m.m. og de samtidigt fremsatte forslag om  

 tynd kapitalisering og lovfæstelse af armslængdeprincippet,  

 afskrivningsloven, konsekvensændringer m.v. som følge af afskrivningsloven,  

 ændring af ejendomsavancebeskatningsloven, succession, neutralisering af  

 nedsættelsen af selskabsskatten for virksomheder inden for den finansielle  

 sektor, samt forslaget om ændring af kredittider skønnes samlet at medføre  

 engangsudgifter for Told og Skat på i alt 17 mill. kr. til edb og  

 information.
Hertil kommer årlige driftsudgifter på i alt 0,6 mill. kr. og og  

 en besparelse på 2 årsværk svarende til i alt 0,7 mill. kr. årligt.
Derudover  

 skønnes der ikke at være nævneværdige konsekvenser.
Af de samlede udgifter medfører nærværende forslag om nedsættelse af  

 skattesatsen engangsudgifter på 4,5 mill. kr. samt årlige driftsudgifter på  

 0,6 mill. kr.
Derudover skønnes forslaget om neutralisering af nedsættelsen  

 af selskabsskatten at medføre engangsudgifter på 3 mill. kr. Ændringen af  

 ejendomsavancebeskatningsloven skønnes at medføre engangsudgifter på 0,1  

 mill. kr.
Forslaget om kredittilpasningen ved ændringen af forskellige  

 afgiftslove skønnes at medføre engangsudgifter på 9,4 mill. kr. samt en  

 besparelse på 2 årsværk.
De øvrige forslag skønnes ikke at have nævneværdige  

 administrative konsekvenser.
 De administrative konsekvenser fremgår også af det enkelte forslag.
VI.
Administrative konsekvenser for erhvervslivet Forslaget har betydning for samtlige selskaber, fonde samt virksomheder  

 omfattet af virksomhedsskatteloven, der betaler henholdsvis selskabs-, fonds-  

 eller virksomhedsskat.
Lovforslaget skønnes ikke at give de berørte  

 virksomheder væsentlige administrative merbelastninger.
Forslaget om, at de  

 små virksomheder med en årlig omsætning under 0,5 mill. kr. overgår fra  

 kvartalsvis til halvårlig momsafregning, betyder en klar administrativ  

 lettelse for små virksomheder der skal sende halvt så mange angivelser ind og  

 får 3 uger mere til at udfylde disse.
VII.
Miljømæssige konsekvenser Forslaget har ingen miljømæssige konsekvenser.
VIII.
Forholdet til EU-retten Forslaget skønnes ikke at indeholde EU-retlige aspekter.
Bemærkninger til de enkelte bestemmelser Til § 1 Til nr. 1 Det foreslås at nedsætte selskabsskatteprocenten fra 34 pct. til 26 pct.  

 Nedsættelsen foreslås gennemført i to trin a 4 pct. over to år, således at  

 selskabsskatteprocenten i indkomståret 1999 udgør 30 pct. og i indkomståret  

 2000 og fremover udgør 26 pct.
For indkomståret 1998 fastholdes den nuværende  

 procentsats på 34 pct.
 Den foreslåede satsnedsættelse gælder for selskaber og foreninger m.v.  

 omfattet af selskabsskattelovens § 1, stk. 1, nr. 1-2c og 3a-6, dvs. aktie-  

 og anpartsselskaber, sparekasser, Post Danmark, Københavns Fondsbørs,  

 Værdipapircentralen, Garantifonden for Danske Optioner og Futures,  

 selskabsbeskattede andelsforeninger og akkumulerende investeringsforeninger  

 m.v.
Til nr. 2 Der foreslås samme nedsættelser af skatteprocenten for udenlandske  

 selskaber, der er undergivet begrænset skattepligt her i landet efter  

 selskabsskattelovens § 2, stk. 1, litra a, b og f, som for danske selskaber.
Til § 2 Til nr.1 og 4 Der er tale om en konsekvensændring som følge af den under nr. 2  

 foreslåede ophævelse af fondsbeskatningslovens § 3, stk. 3.
Til nr. 2 I forbindelse med den under nr. 5 foreslåede nedsættelse af skattesatsen  

 fra 34 til 26 pct. er det fundet rimeligt at ophæve gavebeskatningsreglen i  

 fondsbeskatningslovens § 3, stk. 3. Med ophævelsen af fondsbeskatningslovens  

 § 3, stk, 3, indføres der en generel beskatning af gaver til fonde, herunder  

 familiefonde.
Efter de gældende gavebeskatningsregler er fonde, som ikke er  

 familiefonde, skattepligtige af gaver, som er bestemt til uddeling.
Det er  

 således alene gaver, der ikke kan anvendes til uddeling, som er skattefri for  

 sådanne fonde.
Familiefonde er ligeledes skattepligtige af gaver, som er  

 bestemt til uddeling.
Derudover er familiefonde dels skattepligtige af gaver  

 til udvidelse af grundkapitalen, dels afgiftspligtige (20 pct.) af gaver, som  

 ydes til fondens stiftelse.
Med nærværende forslag bliver fonde, herunder  

 familiefonde, skattepligtige af alle modtagne gaver.
Da gaver til fonde  

 allerede er skattepligtige/afgiftspligtige i et vist omfang, indebærer  

 forslaget kun en udvidelse af gavebeskatningen i forhold til gaver, som ikke  

 hidtil har været skattepligtige.
For andre fonde end familiefonde vil det  

 sige, at gaver til fonde, der ikke er bestemt til uddeling, fremover  

 beskattes med 26 pct. mod hidtil skattefrihed.
For familiefonde vil forslaget  

 medføre en stramning fra 20 pct. til 26 pct. ved gaver til stiftelse af  

 fonden, men til gengæld medføre en nedsættelse af skattebelastningen fra 34  

 pct. til 26 pct. ved gaver til udvidelse af grundkapitalen i fonden. (For  

 1999 udgør beskatningsprocenten dog 30 pct.).
Til nr. 3 I forbindelse med den under lovforslagets § 1, nr. 1, og § 2, nr. 5, i  

 nærværende paragraf foreslåede nedsættelse af skattesatsen til 26 pct. for  

 selskaber og fonde m.v. foreslås afgiften af indskud i en lavtbeskattet  

 udenlandsk fond eller trust forhøjet fra 20 til 26 pct.
Forhøjelsen af  

 afgiftssatsen foreslås allerede gennemført med virkning fra og med  

 indkomståret 1999.
Efter den gældende regel i fondsbeskatningslovens § 3 A skal her i  

 landet fuldt skattepligtige personer, selskaber og fonde m.v., som foretager  

 indskud i en lavbeskattet fond eller trust i udlandet, betale en afgift på 20  

 pct. af det indskudte beløb.
Dette gælder dog kun den del af de årlige  

 indskud, som overstiger 10.000 kr.
Indskud foretaget af udenlandske selskaber  

 og foreninger m.v., som kontrolleres af en her i landet fuldt skattepligtig  

 person, selskab eller fond m.v. (en afgiftspligtig), anses for foretaget af  

 den afgiftspligtige selv.
Bestemmelsen har til formål at modvirke de  

 skattemæssige incitamenter til at placere aktiver i lavtbeskattede  

 udenlandske fonde og trusts for dermed at unddrage sig dansk beskatning af  

 afkastet.
Med nærværende forslag kommer afgiftssatsen efter  

 fondsbeskatningslovens § 3 A på niveau med den foreslåede skattesats for  

 selskaber og fonde m.v.
Dermed skabes der et optimalt værn mod omgåelse af  

 dansk beskatning på dette område.
Til nr. 5 Der foreslås samme nedsættelse af skatteprocenten for fonde og foreninger  

 m.v. omfattet af fondsbeskatningsloven som foreslået under § 1, nr. 1, for  

 selskaber m.v. omfattet af selskabsskatteloven.
Herefter vil indkomstskatten  

 for fonde og foreninger m.v. ligeledes blive nedsat fra 34 til 30 pct. i  

 indkomståret 1999 og til 26 pct. fra og med indkomståret 2000.
Til § 3 Til nr. 1 Der foreslås samme nedsættelse af skatteprocenten for virksomheder drevet  

 i personlig regi omfattet af virksomhedsskatteloven som efter  

 selskabsskattelovens § 17, stk. 1, 2.pkt., jf. forslagets § 1, nr. 1. Den  

 foreløbige virksomhedsskat foreslås derfor nedsat fra 34 til 30 pct. for  

 indkomståret 1999 og til 26 pct. for indkomståret 2000 og efterfølgende  

 indkomstår.
Til nr. 2 I forbindelse med tidligere nedsættelser af virksomhedsskattesatsen er det  

 ved overgangsbestemmelser blevet fastsat, at ældst opsparede overskud anses  

 som hævet først, og at der til administration heraf skal føres en  

 opsparingskonto for hver periode med en bestemt virksomhedsskattesats.
 Det foreslås fastslået i virksomhedsskattelovens § 10, stk. 4, at opsparet  

 overskud skal behandles efter »først ind, først ud«-princippet,  

 således at det tidligst opsparede overskud i relation til  

 virksomhedsskattelovens § 10, stk. 3, altid anses for hævet først.
Kravet om flere opsparingskonti findes ikke længere nødvendigt.
Det  

 afgørende er, at den foreløbige virksomhedsskat modregnes korrekt ved  

 beregningen af den endelige skat i forbindelse med hævningen af opsparede  

 beløb efter reglerne i virksomhedsskattelovens § 10, stk. 3.
Til nr. 3-5 Der er tale om en konsekvensændring som følge af lovforslagets § 3, nr.1.
Efter de gældende regler svarer satsen for konjunkturudligningsskatten til  

 satsen for virksomhedsskatten.
Efter bestemmelsen foreslås samme trinvise  

 nedsættelse af konjunkturudligningsskatten i tilknytning til  

 kapitalafkastordningen, som foreslås for virksomhedsskatten, jf. lovforslaget  

 § 3, nr. 1.
Til § 4 Efter § 16 b, stk. 4, i kommuneskatteloven afregner staten over for  

 kommunen en andel af virksomhedsskatten efter virksomhedsskattelovens § 10,  

 stk.2. Efter bestemmelsen beregnes denne andel med udskrivningsprocenten for  

 kommunal indkomstskat og kirkelige afgifter af den del af virksomhedernes  

 overskud, hvoraf der skal betales virksomhedsskat.
Ved den senere afregning  

 af slutskatten skal kommunen betale staten et beløb, der beregnes med  

 udskrivningsprocenten for kommunal indkomstskat og kirkelige afgifter af  

 beregningsgrundlaget for den virksomhedsskat, der fradrages i slutskatterne  

 efter reglerne i virksomhedsskattelovens § 10, stk. 3, og § 13, stk.1.  

 Skatten af henlæggelser til konjunkturudligning for dem, der anvender  

 kapitalafkastordningen, jf. virksomhedsskattelovens § 22 b, afregnes på samme  

 måde som virksomhedsskatten.
Baggrunden for bestemmelsen i kommuneskattelovens § 16 b er, at det er  

 hensigten, at kommunen skal stilles som om, at den opsparede  

 virksomhedsindkomst beskattes endeligt i indtjeningsåret.
Efter § 10 i lov om  

 amtskommunal indkomstskat, finder bestemmelsen i kommuneskattelovens § 16 b  

 tilsvarende anvendelse for så vidt angår amtskommuner og amtskommunal  

 indkomstskat.
 Med den foreslåede trinvise nedsættelse af virksomhedsskatten vil  

 virksomhedsskatteprocenten kunne blive lavere end den samlede  

 udskrivningsprocent for de kommunale indkomstskatter og kirkelige afgifter.  

 Da det fortsat er hensigten, at kommunen skal stilles som om, at den  

 opsparede virksomhedsindkomst beskattes endeligt i indtjeningsåret, foreslås  

 en præcisering af, at staten også afregner virksomhedsskatten som en andel  

 svarende til udskrivningsprocenten for kommunale indkomstskatter og kirkelige  

 afgifter i tilfælde, hvor denne udskrivningsprocent er højere end  

 virksomhedsskatteprocenten.
Til § 5 Der er tale om en konsekvensændring som følge af lovforslagets § 1, nr. 1.  

 Det foreslås dog, at tilskudsprocenten først tilpasses  

 selskabsskatteprocenten for udgifter, der betales den 1. januar 2000 eller  

 senere.
Til § 6 Der er tale om en konsekvensændring som følge af lovforslagets § 1, nr. 1.  

 Uanset det samtidig fremsatte forslag om ændring og ophævelse af  

 realrenteafgiftsloven er konsekvensændringen nødvendig, da loven forbliver i  

 kraft indtil år 2000.
Til § 7 Til nr.1 Den effektive skat for kernevirksomheden, som beskrevet i lovens § 4  

 foreslås fastholdt på det nuværende niveau (34 pct.). Nedsættelsen af  

 selskabsskatten bliver herved neutraliseret for kulbrinteområdet.
Dette foreslås gennemført ved at indsætte en ny bestemmelse § 4 A.
Efter  

 den foreslåede bestemmelses stk. 1 skal indkomstgrundlaget, opgjort efter §  

 4, såfremt dette er positivt, hæves med 4/30-dele for indkomståret 1999 og  

 8/26-dele for indkomståret 2000 og efterfølgende indkomstår.
Herved opnås, at  

 den effektive betalte skat af den positive indkomst, der beskattes efter den  

 almindelige selskabsskattesats, fastholdes på 34 pct.
Er der derimod tale om  

 et underskud, fastholdes dette på den opgjorte værdi.
 Efter den foreslåede bestemmelses stk. 2 skal fradrag af underskud i  

 efterfølgende års overskud fra kulbrinteindkomst ske, inden den positive  

 indkomst forhøjes efter stk. 1. Herved opnås, at forhøjelsen efter stk. 1  

 alene får virkning for fremførte underskud, der modregnes i et senere  

 overskud fra kulbrintevirksomhed, mens underskud fra kulbrintevirksomhed  

 modregnes direkte i anden indkomst, dvs. med en skatteværdi på 26 hhv. 30  

 pct.
Til nr. 2 Efter de gældende regler deles indtægter i forbindelse med efterforskning  

 og indvinding af kulbrinter op i to indkomstkategorier.
På den ene side  

 indkomst, der er direkte afhængig af prisudviklingen på olie og gas (§ 4,  

 stk. 1 og 2) og på den anden side andre indkomster, f.eks. indtægt ved  

 efterforskning, forsyningstjeneste og anden servicebetonet virksomhed.  

 Lovforslaget tilsigter ikke at ændre på denne afgrænsning.
For de indtægter,  

 der ikke er omfattet af § 4, stk. 1 og 2, foreslås satsnedsættelsen  

 gennemført, således at disse beskattes efter de almindelige  

 selskabsskattesatser.
§ 21, stk. 3, omfatter personer, hvis skattepligt enten følger af  

 kildeskatteloven eller af kulbrinteskattelovens § 3, og som har indtægt af  

 den i § 4 nævnte art.
Der er således tale om personlige koncessionshavere.  

 Disse foreslås beskattet som selskaber, der har indtægter efter § 4.
Til § 8 Der er tale om en konsekvensændring som følge af lovforslagets § 1, nr. 1.
Til § 9 Til nr. 1 og 2 Der er tale om konsekvensændringer som følge af lovforslagets § 3, nr. 1  

 og 4. Endvidere foreslås redaktionelle ændringer.
Til nr. 3-5 Succession indebærer mulighed for udskydelse af skattebetalingen, indtil  

 der sker en skatteudløsende overdragelse.
Ved udlodninger til fonde,  

 selskaber og foreninger er der imidlertid også mulighed for, at succession  

 kommer til at svare til et skatteafkald, fordi skattekravet aldrig udløses.  

 Succession kan endog være lempeligere, end skattefrihed alternativt ville  

 have været, fordi der ved opgørelsen af grundlaget for boafgift gives et  

 nedslag (passivpost) for den skatteforpligtelse, der ved successionen følger  

 med arven.
Arver et selskab, en fond eller forening med succession og  

 skatteforpligtelsen aldrig aktualiseres, bliver den samlede skatte- og  

 boafgiftsbetaling lavere, end hvis der ikke fandtes kapitalgevinstbeskatning  

 og beskatning af genvundne afskrivninger.
 Efter de gældende regler i dødsboskatteloven indtræder et dødsbo,  

 der ikke er fritaget for beskatning efter lovens § 6, i afdødes skattemæssige  

 stilling med hensyn til afdødes aktiver og passiver, som omfattes af skiftet.  

 Der kan også være tale om, at boet indtræder i en efterlevende ægtefælles  

 skattemæssige stilling.
Udgangspunktet er, at modtageren af en udlodning af aktiver med gevinst  

 fra boet succederer, hvis betingelserne for succession er opfyldt.
Boet kan  

 dog som hovedregel selv vælge, om der skal ske beskatning i boet, og at  

 udlodningsmodtageren derfor ikke kan succedere.
Dødsboskatteloven indeholder imidlertid nogle bestemmelser om, at gevinst  

 ved udlodning af bestemte aktiver skal beskattes i boet.
Det drejer sig om  

 udlodning af visse faste ejendomme og af visse børsnoterede aktier.
Det  

 betyder, at de pågældende aktiver ikke kan udloddes med succession.
Fast ejendom skal som udgangspunkt beskattes i boet efter reglerne herom i  

 ejendomsavancebeskatningsloven.
Dog kan udlodning med succession efter de  

 gældende regler ske, hvis den faste ejendom helt eller delvis anvendes i  

 afdødes eller den efterlevende ægtefælles erhvervsvirksomhed.
Ved udlodning af aktier kan der efter de gældende regler som udgangspunkt  

 ske succession.
For børsnoterede aktier omfattet af  

 aktieavancebeskatningslovens §§ 2 og 4 gælder dog, at den del af udlodningen,  

 der ligger under et grundbeløb på 83.300 kr. (110.200 kr. i 1998) altid  

 beskattes i boet.
Denne del af udlodningen kan der dermed ikke succederes i.
I lovforslaget foreslås, at juridiske personer fremover ikke kan  

 arve med succession.
Samtidig foreslås arten af aktiver, hvori der kan  

 succederes, begrænset til aktiver, der udgør en erhvervsvirksomhed, samt  

 aktieposter af en vis størrelse.
Særligt til nr. 3 I den foreslåede bestemmelse i § 29, stk. 1, foreslås, at gevinst ved  

 udlodning af aktiver, der ikke udgør en erhvervsvirksomhed eller en ideel  

 andel af denne, altid skal beskattes i boet.
Udlodning af en erhvervsvirksomhed eller en ideel andel af denne kan  

 derimod fortsat ske med succession.
Dette svarer til de regler for  

 aktivkredsen, der gælder for succession ved overdragelse i levende live.
Der kan som udgangspunkt kun succederes i aktiver.
Der sker dog ingen  

 ændringer i den hidtidige praksis omkring succession i passiver, hvorefter  

 der alene kan succederes i passiver, der er accessoriske til et udloddet  

 aktiv, hvori der succederes.
Den personkreds, der kan succedere ved overdragelse i levende live  

 omfatter kun den nære familiekreds.
Tilsvarende regler foreslås ikke i  

 forbindelse med udlodning fra et dødsbo.
Dog foreslås, at der kun kan ske  

 succession ved død i forbindelse med udlodninger til fysiske personer, jf.  

 lovforslagets § 9, nr. 4.
De gældende regler vedrørende fast ejendom foreslås videreført, jf. den  

 foreslåede bestemmelse i § 29, stk. 2. Forslaget indeholder dog en stramning  

 af kravene til den erhvervsmæssige anvendelse, således at det skal være et  

 krav, at mere end halvdelen af den faste ejendom anvendes erhvervsmæssigt.
I  

 ejendomsavancebeskatningslovens § 6 A findes nogle tilsvarende regler  

 vedrørende succession i forbindelse med genanskaffelse m.v.
Disse regler  

 foreslås ligeledes strammet i det samtidig fremsatte følgeforslag til  

 afskrivningsloven.
 I den foreslåede bestemmelse i § 29, stk.3, foreslås, at  

 dødsboskattelovens successionsregler for så vidt angår aktier tilnærmes  

 reglerne for succession ved overdragelse i levende live, som fastsat i  

 aktieavancebeskatningslovens § 11.
 For så vidt angår aktier omfattet af aktieavancebeskatningslovens §§ 2, 2  

 d, 2 e og 4, dvs. almindelige aktier, investeringsbeviser og ide-aktier,  

 indebærer forslaget, at der kun kan ske succession i hovedaktionæraktier, der  

 udgør mindst 15 pct. af aktiekapitalen, jf. forslaget til § 29, stk. 3.  

 Samtidig foreslås reglen i aktieavancebeskatningslovens § 11 ændret, således  

 at der også i relation til denne bestemmelse tages udgangspunkt i  

 aktiekapitalen, jf. bemærkningerne til § 10. Det er den enkelte udlodning til  

 den enkelte modtager, der skal udgøre mindst 15 pct.
Efter aktieavancebeskatningslovens § 11 er det kun den nære familiekreds,  

 der kan erhverve aktier med succession.
Tilsvarende regler foreslås ikke i  

 forbindelse med udlodning fra et dødsbo.
Dog foreslås, at der kun kan ske  

 succession ved udlodning til fysiske personer, jf. forslagets § 9, nr. 4.
 De hidtil gældende regler, om at der i relation til aktier omfattet af  

 aktieavancebeskatningslovens §§ 2 og 4 ikke kan succederes for så vidt angår  

 de første 83.300 kr. (110.200 kr. i 1998) af udlodningen, foreslås  

 videreført.
Det foreslås i forslaget til § 29, stk. 4, at der ikke kan ske succession  

 ved udlodning af aktier omfattet af aktieavancebeskatningslovens §§ 2 a og 2  

 c.
Der er tale om aktier i finansielle selskaber i skattelylande og aktier  

 erhvervet for lånte midler.
Der foreslås ikke fastsat særlige regler for aktier omfattet af  

 aktieavancebeskatningslovens § 2 b, stk. 2-4, eller § 3. Der er tale om  

 andele i andelsforeninger og næringsaktier.
Da det dermed ikke er fastsat, at  

 gevinst ved udlodning af disse aktier altid skal medregnes til boets  

 indkomst, indebærer det, at der godt kan ske succession ved udlodning af  

 disse aktier m.v.
 Af det foreslåede stk. 5, følger, at der ikke efter nærværende forslag  

 ændres på den efterlevende ægtefælles adgang til at succedere efter de  

 gældende regler.
Særligt til nr. 4 Efter lovforslaget begrænses kredsen af udlodningsmodtagere, der kan  

 succedere i boets skattemæssige stilling.
Det foreslås, at det fremover kun  

 er fysiske personer, der er omfattet af reglerne om succession.
Juridiske  

 personer vil således ikke kunne arve med succession.
Særligt til nr. 5 Da det foreslås, at juridiske personer ikke længere skal kunne succedere,  

 jf. forslaget under nr. 4 og bemærkningerne hertil, er bestemmelsen  

 overflødig, hvorfor den foreslås ophævet.
Til § 10 Aktieavancebeskatningslovens § 11 omhandler succession ved overdragelse af  

 aktier i levende live.
Efter de gældende regler forudsætter successionen, at  

 der er tale om hovedaktionæraktier, der udgør mindst 15 pct. af  

 stemmeværdien.
På tilsvarende måde som i den foreslåede bestemmelse i  

 dødsboskattelovens § 29, stk. 3, foreslås, at der i stedet tages udgangspunkt  

 i aktiekapitalen.
I overensstemmelse med praksis foreslås det endvidere  

 præciseret, at successionen forudsætter, at den enkelte overdragne aktiepost  

 udgør mindst 15 pct.
Til § 11 Der er tale om konsekvensændringer som følge af lovforslagets § 3, nr. 1  

 og 4.
Ved fastsættelsen af de foreslåede passivpostprocenter for indkomstårene  

 efter nedsættelsen af virksomhedsskatteprocenten er der anvendt samme  

 principper som ved fastsættelse af de gældende passivpostprocenter.
Det vil  

 sige, at passivpostprocenten for et givet indkomstår er fastsat som 75 pct.  

 af forskellen mellem 50 pct. og virksomhedsskatteprocenten for det pågældende  

 indkomstår.
Til § 12 Det foreslås, at loven træder i kraft dagen efter bekendtgørelsen i  

 Lovtidende.
Loven har virkning fra og med indkomståret 1999, med undtagelse  

 af forslagets § 5 (ændring af skattestyrelsesloven) og § 10  

 (aktieavancebeskatningsloven), der får virkning fra lovens ikrafttræden, og  

 forslagets § 9, nr. 3-5, (ændring af dødsboskattelovens successionsregler),  

 der finder anvendelse på boer vedrørende personer, der er afgået ved døden  

 den 1. januar 1999 eller senere, samt på skifte af uskiftede boer i den  

 efterlevende ægtefælles levende live, når anmodning om skifte indgives den 1.  

 januar 1999 eller senere.
Skriftlig fremsættelse (2. juni 1998) Skatteministeren (Ole Stavad):
 Jeg skal hermed tillade mig at fremsætte:
 Forslag til lov om ændring af forskellige skattelove. (Nedsættelse af  

 skattesatsen for selskaber og fonde samt virksomhedsskatteprocenten  

 m.m.).
(Lovforslag nr.
L 100).
I regeringsgrundlaget fra marts 1998 »Godt på vej - Danmark i det 21.  

 århundrede« har regeringen fastslået, at princippet om lavere skatter og  

 bredere skattebase skal videreføres for erhvervsbeskatningen.
Som led i disse  

 bestræbelser fremsættes denne erhvervsskattepakke.
 Justeringerne på erhvervsskatteområdet skal opfylde følgende  

 hovedmålsætninger:
Skattesatsen sænkes til et niveau, der forebygger, at skatteovervejelser  

 kan blive udslagsgivende ved virksomhedernes lokaliseringsbeslutninger Sikring af mere ensartede og gennemskuelige rammevilkår, der afspejler  

 fremtidens erhvervsudvikling.
 En udvidelse af skattebasen med henblik på at sikre finansiering af  

 satsreduktionen.
Regeringen foreslår, at selskabsskattesatsen, fondsbeskatningssatsen og  

 satsen i virksomhedsskatteordningen nedsættes i løbet af to år fra de  

 gældende 34 pct. til 30 pct. i 1999 og 26 pct. i år 2000. Det betyder, at  

 selskabsskattesatsen ikke vil afholde virksomheder fra at lægge produktion i  

 Danmark.
Der fastholdes en beskatning på 34 pct. for virksomheder beskæftiget  

 med olie- og kulbrinteindvinding i Nordsøen.
Med en erhvervs- og selskabsskattesats på 26 pct. placerer Danmark sig i  

 den lave ende i forhold til de øvrige EU-lande.
Det er regeringens  

 opfattelse, at der herved gives et værdifuldt signal om det danske klima for  

 etablering af selskaber og virksomheder.
Sideløbende med disse ændringer er der i EU-regie gjort store fremskridt  

 med at forhindre den egentlige selskabsskattekonkurrence, hvor enkelte lande  

 har søgt at tiltrække virksomheder fra andre lande ved hjælp af specifikke og  

 afgrænsede skattemæssige særordninger.
EU-landene har således vedtaget en  

 adfærdskodeks, som betyder, at nye særordninger, der ikke er almindeligt  

 tilgængelige for alle selskaber, ikke længere kan etableres, og at  

 eksisterende særordninger skal afvikles i de kommende år.
 Med dette forslag sikres en generel, lav selskabs- og erhvervsbeskatning,  

 som vil medvirke til, at Danmark bliver i stand til både at fastholde og  

 tiltrække arbejdspladser.
 Nedsættelsen finansieres ved en række initiativer, som samtidig vil sikre  

 mere ensartede og gennemskuelige rammevilkår, der afspejler fremtidens  

 erhvervsudvikling.
 Således reduceres bygningsafskrivningssatserne på i dag 4 og 6 pct. til en  

 enhedssats på 4 pct. med virkning fra 1999, medens satsen for  

 saldoafskrivninger reduceres fra 30 til 25 pct. med virkning fra år 2000.  

 Denne justering af afskrivningsreglerne vil skabe større neutralitet i  

 forhold til virksomhedernes investeringsbeslutninger både generelt og på  

 tværs af brancher med forskellig kapitalintensitet.
Den finansielle sektor vil få den fulde gavn af reduktionen af  

 selskabsbeskatningen både direkte og gennem et højere afkast af  

 aktiebeholdninger.
Sektoren vil imidlertid bidrage forholdsvis lidt til  

 finansieringen gennem justeringen af afskrivningsreglerne.
For at modvirke  

 denne særlige effekt, foreslås det at forhøje lønsumsafgiften for den  

 finansielle sektor med virkning fra 1999.
Der foreslås endvidere en smidiggørelse af erhvervslivets afregningsregler  

 vedrørende moms.
Forslaget indebærer en afkortning af kredittiden for de  

 store virksomheder med en årlig omsætning over 5 mill. kr med 39 dage over 4  

 år.
Til gengæld foreslås det, at de helt små virksomheder med en årlig  

 omsætning under 0,5 mill. kr. overgår fra kvartalsvis til halvårlig  

 momsafregning.
Samlet set vil antallet af indberetninger falde med netto ca.  

 40.000 årligt.
Da de store virksomheder tæller væsentligt i den samlede  

 afregning af moms, vil ændringen forbedre statens gennemsnitlige likviditet.  

 Rentefordelen heraf medgår til finansieringen af justeringen af satsen for  

 selskabsskat m.m.
Tilsvarende gælder forslaget om justeringen af kredittid  

 for pensionsinstitutternes afregning af arbejdsmarkedsbidrag.
Den resterende finansiering foreslås tilvejebragt ved at indføre en skat  

 på 10 pct. på realrenteafgiftspligtiges aktieafkast.
Kombinationen af lavere  

 sats i selskabsbeskatningen og aktieskatten vil fastholde et nogenlunde  

 uændret beskatningsniveau af investeringer i danske virksomheder.
Ved skatten  

 vil noget af den skattefordel, der ligger i den nuværende  

 realrenteafgiftsfritagelse af aktier dog flyttes fra investorerne til  

 virksomhederne.
Skatten på aktieafkast vil også omfatte investeringer i udenlandske  

 aktier, der efter de gældende regler tilsvarende danske aktier er  

 realrenteafgiftsfritaget.
Det vil gøre investering i danske selskaber  

 relativt mere attraktivt end investering i udenlandske selskaber, der ikke  

 får en nedsættelse af selskabsskatten.
Det vil være til gavn for dansk  

 erhvervslivs muligheder for at få tilført risikovillig kapital.
Den samlede provenuvirkning af den foreslåede omlægning af  

 erhvervsbeskatningen inkl. provenuet af aktieafkastskatten er et merprovenu  

 på ca. 2,5 mia. kr.
Omlægningen skønnes omtrent neutral for erhvervene under  

 eet, men virkningen for de enkelte brancher vil være forskellig, når der ses  

 bort fra aktieskatten.
 I tilknytning til justeringen foreslås en række supplerende ændringer,  

 herunder mere teknisk betonede forbedringer af visse regler, hvis  

 provenumæssige virkninger er af begrænset omfang.
I forslaget om nedsættelse af skattesatsen foreslås en vis skærpelse af  

 fondsbeskatningen ved at indføre en generel beskatning af gaver til fonde.  

 Forslaget skal ses i sammenhæng med, at fonde får gavn af nedsættelsen af  

 fondsbeskatningen, men ikke deltager i finansieringen på samme måde som  

 selskaber.
Forslaget indebærer samtidig en væsentlig forenkling af  

 fondsbeskatningen, idet alle afgrænsninger mellem forskellige typer fonde og  

 fondsmidler i forbindelse med gaver fjernes.
Endvidere foreslås en skærpelse af successionsreglerne for at opnå en mere  

 effektiv løbende afregning og inddrivelse af skatterne.
Det foreslås, at  

 juridiske personer fremover ikke kan arve med succession.
Samtidig foreslås  

 arten af aktiver, hvori der kan succederes, begrænset til aktiver, der udgør  

 en erhvervsvirksomhed, samt til hovedaktionæraktier, der udgør mere end 15  

 pct. af aktiekapitalen.
Ved succession i levende live kan der efter gældende  

 regler succederes i hovedaktionæraktier, der udgør mere end 15 pct. af  

 stemmeværdien.
Denne regel foreslås ændret, således at der også her skal ske  

 overdragelse af hovedaktionæraktier, der udgør mere end 15 pct. af  

 aktiekapitalen.
Ved ændringerne opnås, at det kun er fysiske personer, der  

 kan succedere ved død ligesom i levende live.
I levende live er det dog kun  

 den nære familiekreds, der kan succedere.
Endvidere opnås, at der gælder ens  

 regler for aktivkredsen ved succession i levende live og ved død.
Det  

 foreslås desuden, at der - svarende til reglerne for succession i levende  

 live - ikke kan arves med succession ved udlodning af aktier i finansielle  

 selskaber i lavskattelande og aktier erhvervet for lånte midler.
Skattereglerne skal modvirke, at danske datterselskaber af udenlandske  

 koncerner finansieres på vilkår, som ikke kunne være opnået på det fri marked  

 med hensyn til forholdet mellem fremmedkapital og egenkapital.
Det foreslås  

 derfor at indføre generelle regler om tynd kapitalisering, der sikrer mod at  

 udenlandske koncerner udhuler den skattepligtige indkomst i deres danske  

 datterselskaber ved at datterselskabets kapitalbehov finansieres ved en  

 uforholdsmæssig stor fremmedkapital stillet til rådighed af udenlandske  

 koncernselskaber med rentefradrag til følge.
I tilknytning hertil foreslås at  

 sikre en udtrykkelig lovhjemmel for at interesseforbundne parter ved  

 opgørelsen af den skat tepligtige indkomst skal fastsætte priser og vilkår  

 for deres transaktioner, der svarer til de priser og vilkår, uafhængige  

 parter ville have fastsat (armslængde princippet). De foreslåede regler er et  

 led i en dansk tilpasning til international skatteret på samme måde som de  

 tidligere gennemførte regler om CFC-beskatning og om transfer pricing.
Endelig fremsættes forslag til ny afskrivningslov samt forslag til lov,  

 der indeholder konsekvensændringer heraf og forslag til ændring af  

 ejendomsavancebeskatningsloven. Ændringerne vedrørende  

 ejendomsavancebeskatningsloven indeholder bl.a. forslag om, at reglen om  

 ejertidsnedslag ved beskatning af fortjeneste ved afståelse af andre  

 ejendomme end næringsejendomme afvikles over en 10 årig periode.
I  

 tilknytning hertil foreslås, at reglen om indeksering af anskaffelsessummen  

 ved afståelse af landbrugsejendomme m.v., der kan anvendes i stedet for  

 reglen om ejertidsnedslag, ophæves med virkning fra og med kalenderåret 1999.  

 Samtidig foreslås det, at der for personer indføres en regel om et  

 bundfradrag ved opgørelsen af den skattepligtige fortjeneste ved afståelse af  

 blandet benyttede ejendomme.
Idet jeg i øvrigt henviser til bemærkningerne til lovforslagene, skal jeg  

 anbefale disse forslag til Folketingets hurtige og velvillige behandling Bilag I dette bilag er (med mindre skrift) indsat den gældende formulering  

 af de bestemmelser der berøres af lovforslaget § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret senest ved § 3  

 i lov nr. 1106 af 29. december 1997, foretages følgende ændringer:
 1. § 17, stk. 1, affattes således:
»Indkomstskatten for de i § 1, stk.1, nr. 1 - 2 c og 3 a - 6, nævnte  

 aktieselskaber og foreninger m.v. beregnes med den i 2. og 3. punktum anførte  

 procent af den skattepligtige indkomst.
For indkomståret 1999 udgør procenten  

 30, mens den for indkomståret 2000 og følgende indkomstår udgør 26.  

 Indkomstskatten for afsluttende indkomstår, jf. §§ 5-5C og § 7, beregnes dog  

 med 34 pct., når den afsluttende periode udgør indkomståret 1999, og med 30  

 pct., når den afsluttende periode udgør indkomståret 2000.«.
 § 17. Indkomstskatten for de i § 1, stk. 1, nr. 1-2 c, og 3 a-6,  

 nævnte aktieselskaber og foreninger m.v. udgør 34 pct. af den skattepligtige  

 indkomst.
Stk. 2 - 6. - - - 2. § 21 affattes således:
 » § 21. Indkomstskatten for de i § 2, stk.1, litra a, b og f,  

 nævnte udenlandske selskaber og foreninger udgør den i § 17, stk. 1, 2. pkt.,  

 nævnte procent af den skattepligtige indkomst.«.
 § 21. Indkomstskatten for de i § 2, stk. 1, litra a), b) og f),  

 nævnte udenlandske selskaber og foreninger udgør 34 pct. af den  

 skattepligtige indkomst.
§ 2 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret senest ved § 4  

 i lov nr. 1106 af 29. december 1997, foretages følgende ændringer:
 1. I § 3, stk. 1, udgår: »og 3«.
 2. § 3, stk. 3, ophæves.
 Stk. 4 bliver herefter stk. 3.
 § 3. Den skattepligtige indkomst for de i § 1, nr. 1, 2 og 4,  

 nævnte fonde og foreninger opgøres efter skattelovgivningens almindelige for  

 indregistrerede aktieselskaber gældende regler med de undtagelser, der følger  

 af stk. 2 og 3 samt §§ 4-6.
Stk. 2. - - - Stk. 3. Gaver til fonde omfattet af § 1, nr. 1 og 4, skal kun  

 medregnes ved opgørelsen af den skattepligtige indkomst, hvis gaven skal  

 anvendes til uddeling eller det i vedtægten er bestemt, at kapitalen i løbet  

 af et nærmere fastsat tidsrum skal anvendes til uddeling.
Gaver til fonde, i  

 hvis vedtægter der tillægges medlemmer af bestemte familier fortrinsret til  

 uddelinger fra fonden eller fortrinsret til at indtage bestemte stillinger  

 m.v., jf. § 7 i lov om fonde og § 8 i lov om erhvervsdrivende fonde,  

 medregnes ved opgørelsen af fondens skattepligtige indkomst, såfremt der er  

 tale om en gave, hvorved en fonds grundkapital udvides.
Af gaver, som ydes  

 til stiftelse af fonde som nævnt i 2. pkt., svares en afgift på 20 pct., jf.  

 dog 1. pkt.
Stk. 4. - - - 3. I § 3 A, stk. 1, 1. pkt. , ændres »20« til:  

 » 26«.
§ 3 A.
Såfremt en skattepligtig omfattet af kildeskattelovens § 1,  

 dødsboskattelovens § 1, stk. 2, selskabsskattelovens § 1 eller  

 fondsbeskatningslovens § 1 indskyder midler i en udenlandsk fond eller trust,  

 som er stiftet eller oprettet i et land, hvor fonde eller truster beskattes  

 væsentligt lavere end efter danske regler, svarer indskyderen en afgift på 20  

 pct. af indskuddet.
Dette gælder dog kun den del af de årlige indskud, der  

 overstiger 10.000 kr.
Stk. 2 - 6. - - - 4. § 4, stk. 2, 2. pkt., ophæves.
§ 4. - - - Stk. 2. Stk. 1 finder desuden anvendelse, såfremt uddeling sker  

 til fyldestgørelse af vedtægtsmæssige formål, der ikke er almenvelgørende  

 eller på anden måde almennyttige, når modtager af uddelingerne er  

 skattepligtig heraf i henhold til kildeskattelovens §§ 1 eller 2, eller  

 dødsboskattelovens § 1, stk. 2 eller 3, selskabsskattelovens §§ 1 eller 2  

 eller i henhold til § 1, nr. 1, 2 eller 4, i denne lov. 1. pkt. finder  

 anvendelse, selv om der er tale om gaver til en anden fond, som ikke  

 medregnes til denne fonds skattepligtige indkomst, jf. § 3, stk. 3, medmindre  

 der er tale om gensidige gaver mellem fondene.
Stk. 2- 8. - - - 5. § 11, stk. 1, affattes således:
 »Indkomstskatten udgør den i selskabsskattelovens § 17, stk. 1, 2.  

 pkt., nævnte procent af den skattepligtige indkomst.«.
 § 11. Indkomstskatten udgør 34 pct. af den skattepligtige  

 indkomst.
Stk. 2. - - - § 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 som ændret senest ved § 2 i lov nr. 976 af 17. december 1997, foretages  

 følgende ændringer:
 1. § 10, stk. 2, affattes således:
» Stk. 2. Overskud efter stk. 1, der ikke overføres til den  

 skattepligtige med virkning for indkomståret, beskattes foreløbigt i  

 indkomståret med en virksomhedsskat, som for indkomståret 1998 udgør 34 pct.  

 For indkomståret 1999 udgør virksomhedsskatten 30 pct.
For indkomståret 2000  

 og følgende indkomstår udgør virksomhedsskatten 26 pct.
Overskud med fradrag  

 af virksomhedsskat indgår på virksomhedens konto for opsparet  

 overskud.«.
 2. I § 10 indsættes som stk. 4 :
 »Stk. 4. Ved overførsel af beløb fra virksomhedens konto for  

 opsparet overskud efter reglerne i stk. 3 anses tidligst opsparet overskud  

 som overført først.«.
§ 10. Virksomhedens skattepligtige overskud med fradrag af  

 kapitalafkast efter § 7, der overføres til den skattepligtige, skal medregnes  

 i den skattepligtiges personlige indkomst i det indkomstår, hvor overskuddet  

 overføres til den skattepligtige.
Overskud kan overføres til den  

 skattepligtige med virkning for indkomståret, hvis det er overført inden  

 udløb af fristen for indgivelse af selvangivelse for indkomståret.
Stk. 2. Overskud efter stk. 1, der ikke overføres til den  

 skattepligtige med virkning for indkomståret, beskattes foreløbigt i  

 indkomståret med en virksomhedsskat på 34 pct.
Overskud med fradrag af  

 virksomhedsskat indgår på virksomhedens konto for opsparet overskud.
Stk. 3. Beløb, der overføres fra virksomhedens konto for opsparet  

 overskud, medregnes med tillæg af den hertil svarende virksomhedsskat til den  

 skattepligtiges personlige indkomst.
Ved skatteberegningen for det  

 indkomstår, hvor beløb overføres fra konto for opsparet overskud, fradrages  

 den hertil svarende virksomhedsskat i den skattepligtiges slutskat med tillæg  

 af eventuel overført restskat m.v.
Virksomhedsskat, der ikke kan rummes i  

 årets slutskat m.v., udbetales kontant.
 3. I § 13, stk. 1, 2. pkt., ændres »66 pct. af  

 underskuddet.« til: »underskuddet med fradrag af den  

 virksomhedsskat, der er tillagt efter 1. pkt.«.
§ 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende virksomhedsskat  

 medregnes ved opgørelsen af virksomhedsindkomsten.
Indestående på konto for  

 opsparet overskud reduceres med et beløb svarende til 66 pct. af  

 underskuddet.
Den hertil svarende virksomhedsskat fradrages i den  

 skattepligtiges slutskat m.v. eller udbetales kontant efter reglerne i § 10,  

 stk. 3.
Stk. 2. - - - 4. § 22 b, stk. 2, 1. pkt., affattes således:
 »Af henlæggelsen skal den skattepligtige betale en  

 konjunkturudligningsskat med den sats, som er nævnt i § 10, stk. 2.«.
 5. I § 22 b, stk. 3, ændres »66 pct. af  

 henlæggelsen« til: »det henlagte beløb efter fradrag af den betalte  

 konjunkturudligningsskat«.
§ 22 b. - - - Stk. 2. Den skattepligtige skal betale en konjunkturudligningsskat  

 på 34 pct. af henlæggelsen. §§ 21 og 22 finder tilsvarende anvendelse.
Stk. 3. Fradrag efter stk. 1 er betinget af, at 66 pct. af  

 henlæggelsen indsættes på en bunden konto her i landet i et pengeinstitut,  

 som Finanstilsynet har meddelt tilladelse til at drive  

 pengeinstitutvirksomhed, eller i et udenlandsk kreditinstitut, der efter  

 tilladelse i et land inden for De Europæiske Fællesskaber eller et land, som  

 Fællesskabet har indgået samarbejdsaftale med, udøver virksomhed her i landet  

 gennem en filial, jf. lov om banker og sparekasser m.v. § 6 a, stk. 1-4.  

 Beløbet skal indsættes på kontoen efter henlæggelsesårets udløb, men inden  

 udløbet af fristen for indgivelse af selvangivelse for henlæggelsesåret.  

 Kontoen skal betegnes konjunkturudligningskonto og bære påtegning om den  

 skattepligtiges navn, adresse, personnummer samt virksomhedens regnskabsår og  

 henlæggelsesåret.
Kontoen skal være en kontantforrentet indlånskonto og kan  

 ikke være en gevinstopsparingskonto.
Stk. 4 - 10 . - - - § 4 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret senest ved § 7 i lov nr. 1106 af 27. december 1997,  

 foretages følgende ændring:
 1. I § 16 b, stk. 4, indsættes efter 1. pkt. :
 »Dette gælder uanset, at virksomhedsskatteprocenten er lavere end  

 udskrivningsprocenten for kommunal indkomstskat og kirkelige afgifter.«.
§ 16 b. - - - Stk. 4. Staten afregner som led i afregningen efter §§ 15, 16 og  

 16 a over for kommunen en andel af virksomhedsskatten efter  

 virksomhedsskattelovens § 10, stk. 2, der beregnes med udskrivningsprocenten  

 for kommunal indkomstskat og kirkelige afgifter af den del af virksomhedernes  

 overskud, hvoraf der skal betales virksomhedsskat.
Ved afregningen af  

 slutskatten skal kommunen betale staten et beløb, der beregnes med  

 udskrivningsprocenten for kommunal indkomstskat og kirkelige afgifter af  

 beregningsgrundlaget for den virksomhedsskat, der efter  

 virksomhedsskattelovens § 10, stk. 3, og § 13, stk. 1, fradrages i de  

 skattepligtige slutskatter. 1. og 2. pkt. finder tilsvarende anvendelse på  

 konjunkturudligningsskat efter virksomhedsskattelovens § 22 b.
Stk. 5. - - - § 5 I skattestyrelsesloven, jf. lovbekendtgørelse nr. 174 af 19. marts 1998,  

 foretages følgende ændring:
 1. § 33C, stk. 1, 2. pkt., affattes således:
 »For andre skattepligtige udgør tilskuddet 34 pct. af udgifter, der  

 er betalt inden udgangen af kalenderåret 1999, og derefter 26 pct. af de  

 tilskudsberettigede udgifter.«.
§ 33 C.
For skattepligtige personer og dødsboer udgør tilskuddet  

 38 pct. af de tilskudsberettigede udgifter.
For andre skattepligtige udgør  

 tilskuddet 34 pct.
Stk. 2. - - - § 6 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 726 af 4. september 1995,  

 som ændret senest ved lov nr. 440 af 10. juni 1997, foretages følgende  

 ændring:
 1. I § 6, stk. 3, ændres »overstiger 34 pct.«  

 til: »overstiger den sats for indkomstskatten, der er nævnt i  

 selskabsskattelovens § 17, stk. 1, 2. pkt.,».
§ 6. - - - Stk. 3. I år, hvor afgiftssatsen efter § 10 overstiger 34 pct.,  

 kan den skattepligtige indkomst ved beregningen efter stk. 1 og 2 ikke indgå  

 med et større beløb end gennemsnittet af de skattepligtige indkomster i de  

 forudgående tre indkomstår.
Stk. 4. - - - § 7 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 792 af 29.  

 september 1993, som ændret bl.a. ved § 11 i lov nr. 313 af 17. maj 1995 og  

 senest ved § 21 i lov nr. 1223 af 27. december 1996, foretages følgende  

 ændringer:
 1. Efter § 4 indsættes:
» § 4 A.
Skattepligtig indkomst som opgjort efter § 4 forhøjes  

 for indkomståret 1999 med 4/30 og for indkomståret 2000 og efterfølgende  

 indkomstår med 8/26 inden skatteberegningen foretages.
 Stk. 2. Fradrag af eventuelle tidligere års underskud, jf. § 11,  

 skal ske inden forhøjelsen efter stk. 1.«.
 § 4. Den skattepligtige ansættes særskilt til skat af følgende  

 indtægter:
1) indtægt ved førstegangssalg af indvundne kulbrinter; 2) indtægt fastsat som en andel af de indvundne kulbrinter eller værdien  

 heraf; 3) fortjeneste eller tab ved direkte eller indirekte afståelse af  

 bevilling, tilladelse eller rettighed til forundersøgelse, efterforskning  

 eller indvinding af kulbrinter; 4) fortjeneste eller tab som omhandlet i afskrivningslovens § 6 og § 13,  

 jf. § 6, for så vidt angår aktiver, der er omfattet af reglerne i § 7, stk.  

 3, og § 8; 5) fortjeneste som omhandlet i afskrivningslovens § 29 og § 29 S, i det  

 omfang aktiverne er anvendt i forbindelse med indvinding af kulbrinter.
 Stk. 2. Salgsværdien af kulbrinter, der udtages af den  

 skattepligtige til forarbejdning eller eget brug, medregnes ved  

 indkomstopgørelsen.
 Stk. 3. Fortjeneste eller tab efter stk. 1, nr. 3, opgøres som  

 forskellen mellem det ved afståelsen opnåede vederlag og  

 anskaffelsesomkostningerne med fradrag af afskrivninger, der er foretaget  

 efter § 9.
 Stk. 4. Den særskilte indkomst opgøres efter skattelovgivningens  

 almindelige regler med de ændringer, der følger af bestemmelserne i §§ 5-11.  

 For foreninger m.v., der er omfattet af selskabsskattelovens § 1 eller  

 fondsbeskatningslovens § 1, opgøres den særskilte indkomst efter de for  

 indregistrerede aktieselskaber, jf. selskabsskattelovens § 1, stk. 1, nr. 1,  

 gældende regler med de ændringer, der følger af bestemmelserne i §§ 5-11. Ved  

 opgørelsen af den skattepligtige indkomst kan kun fratrækkes udgifter i det  

 omfang, de vedrører indtægter som nævnt i stk. 1 og 2. Der indrømmes ikke  

 fradrag for salgsprovisioner, rabatter eller lignende ved overdragelse af  

 kulbrinter mellem foretagender, der må anses for indbyrdes afhængige.
 Stk. 5. Skat, der betales af indkomst som nævnt i stk. 1 og 2,  

 tilfalder staten.
 Stk. 6. Den særskilte ansættelse foretages første gang for det  

 indkomstår, hvori forundersøgelsen og efterforskningen påbegyndes.
 2. I § 21, stk. 1, 1. pkt., og § 21, stk. 3, 1. pkt. ændres  

 »34 pct.« til: »den i selskabsskattelovens § 17, stk. 1, 2.  

 pkt., nævnte procent«.
§ 21. Personer, der ikke er omfattet af reglerne i  

 kildeskattelovens §§ 1 eller 2 om skattepligt, og som oppebærer indtægt ved  

 erhvervsmæssig virksomhed, der er omfattet af denne lov, bortset fra indtægt  

 som nævnt i § 4, svarer alene indkomstskat til staten med 34 pct. af den  

 skattepligtige indkomst.
Den beregnede skat nedsættes med skatteværdien af et  

 personfradrag efter reglerne i personskattelovens § 10, stk. 1 og 2, ved  

 anvendelse af ovennævnte procentsats.
Stk. 2. Personer, som ikke er omfattet af kildeskattelovens § 1,  

 og som arbejder for en arbejdsgiver uden hjemting her i landet, svarer en  

 endelig skat til staten med 30 pct. af indtægt, der er omfattet af denne lov,  

 bortset fra indtægt som nævnt i § 4 og andre former for indtægt ved  

 erhvervsmæssig virksomhed.
Ved skatteberegningen indrømmes ikke fradrag.
Stk. 3. Personer, der oppebærer indtægt som nævnt i § 4, stk. 1 og  

 2, svarer ud over kulbrinteskat alene indkomstskat til staten med 34 pct. af  

 sådan indkomst.
Indkomstskatten beregnes særskilt af indkomst, der er  

 omfattet af § 4, stk. 1 og 2.
Stk. 4 - 6. - - - § 8 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret senest ved § 3 i  

 lov nr. 133 af 25. februar 1998, foretages følgende ændring:
 1. § 8 b affattes således:
» § 8 b.
Af CFC- indkomst svares skat med den sats, der er  

 nævnt i selskabsskattelovens § 17, stk. 1, 2.pkt.«.
§ 8 b.
Af CFC- indkomst svares skat med 34 pct.
§ 9 I lov nr. 1221 af 27. december 1996 om beskatning ved dødsfald  

 (dødsboskatteloven), som ændret ved § 6 i lov nr. 440 af 10. juni 1997,  

 foretages følgende ændringer:
 1. § 10, stk. 1, 3. pkt., og § 24, stk. 1, 3. pkt.,  

 affattes således:
 »Fradraget foretages først i tidligst opsparet overskud.«.
§ 10. Ved opgørelsen af den skattepligtige indkomst i  

 mellemperioden medregnes afdødes indestående på konto for opsparet overskud  

 ved udløbet af indkomståret forud for dødsåret med tillæg af den hertil  

 svarende virksomhedsskat og med fradrag af et grundbeløb på 83.300 kr.
Var  

 afdøde gift ved dødsfaldet, og skiftes afdødes andel af fællesboet og afdødes  

 særbo hver for sig, fordeles grundbeløbet forholdsmæssigt under hensyn til de  

 ved indkomstopgørelserne medregnede indeståender med tillæg af hertil  

 svarende skat.
Fradraget foretages først i overskud opsparet i indkomstårene  

 1987-1990, dernæst i overskud opsparet i indkomståret 1991 og sidst i  

 overskud opsparet i indkomståret 1992 og senere indkomstår.
Stk. 2 - 5. - - - § 24. Ved opgørelsen af bobeskatningsindkomsten medregnes afdødes  

 indestående på konto for opsparet overskud ved udløbet af indkomståret forud  

 for dødsåret med tillæg af den hertil svarende virksomhedsskat og med fradrag  

 af et grundbeløb på 83.300 kr.
Var afdøde gift ved dødsfaldet, og skiftes  

 afdødes andel af fællesboet og afdødes særbo hver for sig, fordeles  

 grundbeløbet forholdsmæssigt under hensyn til de ved indkomstopgørelserne  

 medregnede indeståender med tillæg af hertil svarende skat.
Fradraget  

 foretages først i overskud opsparet i indkomstårene 1987-1990, dernæst i  

 overskud opsparet i indkomståret 1991 og sidst i overskud opsparet i  

 indkomståret 1992 og senere indkomstår.
Stk. 2 - 5. - - - 2. I § 11, stk. 1, og § 25, stk. 1 , indsættes som  

3. pkt.:
 »Fradraget foretages først i tidligste henlæggelser til  

 konjunkturudligning.«.
§ 11. Ved opgørelsen af den skattepligtige indkomst i  

 mellemperioden medregnes afdødes indestående på konjunkturudlingskonto ved  

 udløbet af indkomståret forud for dødsåret med tillæg af den hertil svarende  

 konjunkturudligningsskat og med fradrag af et grundbekøb på 83.300 kr.
Var  

 afdøde gift ved dødsfaldet, og skiftes afdødes andel af fællesboet og afdødes  

 særbo hver for sig, fordeles grundbeløbet forholdsmæssigt under hensyn til de  

 ved indkomstopgørelserne medregnede indeståender med tillæg af hertil  

 svarende skat.
Stk. 2 - 5. - - - § 25. Ved opgørelsen af bobeskatningsindkomsten medregnes afdødes  

 indestående på konjunkturudligningskonto ved udløbet af indkomståret forud  

 for dødsåret med tillæg af den hertil svarende konjunkturudligningsskat og  

 med fradrag af et grundbeløb på 83.300 kr.
Var afdøde gift ved dødsfaldet, og  

 skiftes afdødes andel af fællesboet og afdødes særbo hver for sig, fordeles  

 grundbeløbet forholdsmæssigt under hensyn til de ved indkomstopgørelserne  

 medregnede indeståender med tillæg af hertil svarende skat.
Stk. 2 - 5. - - - 3. § 29 affattes således:
»§ 29. Gevinst ved udlodning af aktiver medregnes ved  

 opgørelsen af bobeskatningsindkomsten, jf. dog stk. 5. Dette gælder dog ikke  

 gevinst ved udlodning af en erhvervsvirksomhed eller en andel heraf.
For fast  

 ejendom omfattet af ejendomsavancebeskatningsloven og for aktier gælder stk.  

 2-4, jf. dog stk. 5.
Stk. 2. Gevinst ved udlodning af fast ejendom omfattet af  

 ejendomsavancebeskatningsloven medregnes ved opgørelsen af  

 bobeskatningsindkomsten, jf. § 27, stk. 1, idet § 27, stk. 3, dog finder  

 anvendelse. 1. pkt. gælder dog ikke, hvis mere end halvdelen af ejendommen  

 blev anvendt i afdødes eller en efterlevende ægtefælles erhvervsvirksomhed.  

 Ved opgørelsen af den erhvervsmæssige andel lægges den ejendomsværdimæssige  

 fordeling mellem erhverv og beboelse til grund.
Udlejning af anden fast  

 ejendom end fast ejendom som nævnt i vurderingslovens § 33, stk. 4 og 7,  

 anses ikke i denne forbindelse for erhvervsvirksomhed.
Stk. 3. Gevinst ved udlodning af aktier omfattet af  

 aktieavancebeskatningslovens §§ 2, 2 d, 2 e eller 4 medregnes ved opgørelsen  

 af bobeskatningsindkomsten, medmindre overdrageren hører til den i  

 aktieavancebeskatningslovens § 11, stk. 2-4, nævnte kreds af personer og  

 dødsboer, og den enkelte udlodning til den enkelte modtager af aktier mindst  

 udgør 15 pct. af aktiekapitalen.
De første 83.300 kr. af den enkelte  

 udlodning til den enkelte modtager af børsnoterede aktier omfattet af  

 aktieavancebeskatningslovens §§ 2 eller 4 beskattes dog som et salg.
Indgår  

 der i en udlodning aktier, som er erhvervet på forskellige tidspunkter, anses  

 de aktier, der er erhvervet først for fortrinsvis at indgå i den del af  

 udlodningen, der beskattes efter 2. pkt.
Beløbsgrænsen i 2. pkt., der er  

 angivet i 1987-niveau, reguleres efter personskattelovens § 20.
 Stk. 4. Gevinst ved udlodning af aktier omfattet af  

 aktieavancebeskatningslovens §§ 2 a og 2 c medregnes ved opgørelsen af  

 bobeskatningsindkomsten.
 Stk. 5. Stk. 1 og stk. 3, 1. pkt., samt stk. 4 finder ikke  

 anvendelse ved udlodning til en efterlevende ægtefælle.«.
 § 29. Gevinst ved udlodning af en ejendom omfattet af  

 ejendomsavancebeskatningsloven medregnes ved opgørelsen af  

 bobeskatningsindkomsten, jf. § 27, stk. 1, idet § 27, stk. 3, dog finder  

 anvendelse. 1. pkt. gælder dog ikke, hvis ejendommen helt eller delvis blev  

 anvendt i afdødes eller en efterlevende ægtefælles erhvervsvirksomhed.  

 Udlejning af anden fast ejendom end fast ejendom som nævnt i vurderingslovens  

 § 33, stk. 4 og 7, anses ikke i denne forbindelse for erhvervsvirksomhed.
Stk. 2. Gevinst ved udlodning af børsnoterede aktier omfattet af  

 aktieavancebeskatningslovens § 2 eller § 4 medregnes ved opgørelsen af  

 bobeskatningsindkomsten i det omfang fortjenesten vedrører den del af  

 udlodningen til den enkelte modtager, der ikke overstiger en kursværdi på  

 83.300 kr.
Indgår der i en udlodning aktier med anskaffelsessummer, der  

 vedrører forskellige tidspunkter, anses de aktier, der har ældst  

 anskaffelsessum, for fortrinsvis at indgå i den del af udlodningen, der  

 beskattes efter 1. pkt.
 Stk. 3. Beløbsgrænsen i stk. 2, der er angivet i 1987-niveau,  

 reguleres efter personskattelovens § 20.
 4. I § 36, stk. 1, 1. pkt., indsættes efter  

 »modtageren« : », såfremt denne er en fysisk person,».
 § 36. Konstateres der ved udlodning af aktiver fra et bo, der ikke  

 er fritaget for beskatning efter § 6, en gevinst, indtræder modtageren i  

 boets skattemæssige stilling (succederer), medmindre andet følger af §§  

 37-38. Indtræden i boets skattemæssige stilling (succession) kan dog ikke ske  

 i det omfang, gevinsten skal beskattes i boet efter § 28, stk. 3, eller § 29.
- - - 5. § 36, stk. 3, ophæves.
 Stk. 4 og 5 bliver herefter stk. 3 og 4.
§ 36. - - - Stk. 3. Ved afståelse af aktier, der er erhvervet ved udlodning  

 med succession, skal en modtager, der er skattepligtig efter  

 selskabsskattelovens § 1, stk. 1, nr. 1-2 c, eller 3 a-5 b, eller  

 fondsbeskatningsloven, uanset aktieavancebeskatningslovens § 4, stk. 6, 1.  

 pkt., opgøre gevinst eller tab efter reglerne i aktieavancebeskatningslovens  

 § 4, stk. 1, 3 og 4.
Stk. 4 og 5. - - - § 10 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 817 af 30. oktober  

 1997, som ændret senest ved § 2 i lov nr. 277 af 13. maj 1998 foretages  

 følgende ændring:
 1. I § 11, stk. 1, 1. pkt., ændres »de overdragne  

 aktier udgør mindst« til: »den enkelte overdragelse af aktier udgør  

 mindst«.
§ 11. Ved overdragelse i levende live af hovedaktionæraktier, jf.  

 stk. 2-4, kan parterne i overdragelsen anvende reglerne i stk. 5-7, når de  

 overdragne aktier mindst udgør 15 pct. af stemmeværdien, og overdragelsen  

 sker til børn, børnebørn, søskende, søskendes børn eller søskendes børnebørn.  

 For aktier omfattet af § 2 b, stk. 2-4, eller § 3 gælder reglerne uanset  

 aktiebesiddelsens størrelse.
Stk. 5-7 kan ikke anvendes på aktier omfattet af  

 §§ 2 a og 2 c.
Adoptivforhold eller stedbarnsforhold sidestilles med  

 naturligt slægtskabsforhold.
Hvis der indgår børsnoterede aktier i  

 overdragelsen, gælder stk. 5-7 ikke for den dels vedkommende, der ikke  

 overstiger en kursværdi på 83.300 kr. reguleret efter personskattelovens §  

 20. Hvis anskaffelsessummerne for de i 5. pkt. nævnte aktier vedrører  

 forskellige tidspunkter, anses de aktier, der har ældst anskaffelsessum, for  

 fortrinsvis at indgå i den del af overdragelsen, der efter 5. pkt. ikke  

 omfattes af stk. 5-7.
Stk. 2 - 7. - - - § 11 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, som ændret senest ved § 7 i lov  

 nr. 277 af 13. maj 1998, foretages følgende ændring:
 1. § 13 a, stk. 4 og 5, affattes således:
» Stk. 4. I det omfang konto for opsparet overskud overtages  

 efter dødsboskattelovens § 39, stk. 2, beregnes der af indestående med tillæg  

 af den hertil svarende virksomhedsskat en passivpost.
Der beregnes dog ikke  

 passivpost for overskud opsparet i indkomstårene 1987-90. Passivposten udgør  

 9 pct. for overskud opsparet i indkomståret 1991, 12 pct. for overskud  

 opsparet i indkomstårene 1992-98, 15 pct. for overskud opsparet i  

 indkomståret 1999 og 18 pct. for overskud opsparet i indkomståret 2000 og  

 senere indkomstår.
 Stk. 5. I det omfang konjunkturudliningskonto overtages efter  

 dødsboskattelovens § 39, stk. 3, beregnes der af indeståendet med tillæg af  

 den hertil svarende konjunkturudliningsskat en passivpost på 12 pct. for  

 indkomstårene 1993-98, på 15 pct. for indkomståret 1999 og på 18 pct. for  

 indkomståret 2000 og senere indkomstår.«.
§ 13 a. - - - Stk. 4. I det omfang konto for opsparet overskud overtages efter  

 dødsboskattelovens § 39, stk. 2, beregnes der af indeståendet med tillæg af  

 den hertil svarende virksomhedsskat en passivpost.
Der beregnes dog ikke  

 passivpost for overskud opsparet i indkomstårene 1987-90. I øvrigt udgør  

 passivposten følgende andel af beregningsgrundlaget: For overskud opsparet i  

 indkomståret 1991 udgør passivposten 9 pct., og for overskud opsparet i  

 indkomståret 1992 og senere indkomstår udgør passivposten 12 pct.
 Stk. 5. I det omfang konjunkturudligningskonto overtages efter  

 dødsboskattelovens § 39, stk. 3, beregnes der af indeståendet med tillæg af  

 den hertil svarende konjunkturudligningsskat en passivpost på 12 pct.
Stk. 6. - - - Efter 2. behandling den 24. juni 1998 § 1 I lov nr. 1221 af 27. december 1996 om beskatning ved dødsfald  

 (dødsboskatteloven), som ændret ved § 6 i lov nr. 440 af 10. juni 1997,  

 foretages følgende ændringer:
 1. § 29 affattes således:
»§ 29. Gevinst ved udlodning af aktiver medregnes ved  

 opgørelsen af bobeskatningsindkomsten, jf. dog stk. 6. Dette gælder dog ikke  

 gevinst ved udlodning af en erhvervsvirksomhed eller en andel heraf.
For fast  

 ejendom omfattet af ejendomsavancebeskatningsloven og for aktier gælder stk.  

 2-5, jf. dog stk. 6.
Stk. 2. Gevinst ved udlodning af fast ejendom omfattet af  

 ejendomsavancebeskatningsloven medregnes ved opgørelsen af  

 bobeskatningsindkomsten, jf. § 27, stk. 1, idet § 27, stk. 3, dog finder  

 anvendelse. 1. pkt. gælder dog ikke, hvis mere end halvdelen af ejendommen  

 blev anvendt i afdødes eller en efterlevende ægtefælles erhvervsvirksomhed.  

 Ved opgørelsen af den erhvervsmæssige andel lægges den ejendomsværdimæssige  

 fordeling mellem erhverv og beboelse til grund.
Udlejning af anden fast  

 ejendom end fast ejendom som nævnt i vurderingslovens § 33, stk. 4 og 7,  

 anses ikke i denne forbindelse for erhvervsvirksomhed.
Stk. 3. Gevinst ved udlodning af aktier m.v. omfattet af  

 aktieavancebeskatningslovens §§ 2, 2d, 2e eller 4 medregnes ved opgørelsen af  

 bobeskatningsindkomsten, medmindre der er tale om udlodning af aktier i et  

 selskab m.v., hvis virksomhed ikke i væsentligt omfang består i at besidde  

 værdipapirer eller at udleje fast ejendom. 1. pkt. finder dog ikke  

 anvendelse, hvis selskabet m.v. udøver næring ved køb og salg af værdipapirer  

 eller finansieringsvirksomhed.
Bortforpagtning af fast ejendom som nævnt i  

 vurderingslovens § 33, stk. 4 og 7, anses ikke i denne forbindelse for  

 virksomhed ved udlejning af fast ejendom.
Uanset 1.-3. pkt. skal gevinst ved  

 udlodning af de i 1. pkt. nævnte aktier m.v. medregnes ved opgørelsen af  

 bobeskatningsindkomsten, hvis udlodningen til den enkelte modtager udgør  

 mindre end 1 pct. af aktiekapitalen i det pågældende selskab m.v., jf. i  

 øvrigt stk. 4 og 5. Ved afgørelsen af, om virksomheden i væsentligt omfang  

 består i at besidde værdipapirer eller at udleje fast ejendom, inddrages også  

 virksomhed i datterselskaber, hvori selskabet m.v. direkte eller indirekte  

 ejer mindst 25 pct. af aktiekapitalen.
Stk. 4. Gevinst ved udlodning af børsnoterede aktier omfattet af  

 aktieavancebeskatningslovens §§ 2 eller 4 medregnes ved opgørelsen af  

 bobeskatningsindkomsten, i det omfang gevinsten vedrører den del af den  

 enkelte udlodning til den enkelte modtager, der ikke overstiger en kursværdi  

 på 83.300 kr.
Indgår der i en udlodning aktier, som er erhvervet på  

 forskellige tidspunkter, anses de aktier, der er erhvervet først, for  

 fortrinsvis at indgå i den del af udlodningen, der beskattes efter 1. pkt.  

 Beløbsgrænsen i 1. pkt., der er angivet i 1987-niveau, reguleres efter  

 personskattelovens § 20.
 Stk. 5. Gevinst ved udlodning af aktier omfattet af  

 aktieavancebeskatningslovens §§ 2 a og 2 c medregnes ved opgørelsen af  

 bobeskatningsindkomsten.
Stk. 6. Stk. 1, 3 og 5 finder ikke anvendelse ved udlodning til en  

 efterlevende ægtefælle.« 2. I § 36, stk. 1, 1. pkt., indsættes efter  

 »modtageren«: », såfremt denne er en fysisk person,».
 3. § 36, stk. 3, ophæves.
 Stk. 4 og 5 bliver herefter stk. 3 og 4.
§ 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 817 af 30. oktober  

 1997, som ændret senest ved § 6 i lov nr. 277 af 13. maj 1998, foretages  

 følgende ændringer:
 1. I § 11, stk. 1, 1. pkt., ændres »de overdragne  

 aktier mindst udgør 15 pct. af stemmeværdien« til: »den enkelte  

 overdragelse af aktier udgør mindst 15 pct. af stemmeværdien«.
 2. I § 4, stk. 6, 1. pkt., udgår », jf. dog  

 dødsboskattelovens § 36, stk. 3«.
§ 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. § 1, nr. 1-3, og § 2, nr. 2, finder anvendelse på boer  

 vedrørende personer, der afgår ved døden den 1. januar 1999 eller senere, på  

 beskatningen af efterlevende ægtefæller og modtagere af udlodning efter  

 personer, der afgår ved døden den 1. januar 1999 eller senere, samt på skifte  

 af uskiftede boer i den efterlevende ægtefælles levende live, når anmodning  

 om skifte indgives den 1. januar 1999 eller senere.
