(Beregningen af det grønlandske  

 reguleringspristal) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om tjenestemandslønninger m.m. og klassificering af statens  

 tjenestemandsstillinger i Grønland, jf. lovbekendtgørelse nr. 878 af 23.  

 december 1988, foretages følgende ændringer:
 1. I § 6 indsættes som stk. 2:
»Stk. 2.  Danmarks Statistik kan efter aftale med  

 Grønlands hjemmestyre overdrage udarbejdelsen af det grønlandske  

 reguleringspristal til hjemmestyret.« 2. I § 7, stk. 2, ændres »foretager Danmarks  

 Statistik« til: »foretages«.
§ 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
