 Der blev klaget over, at overlægen i april 2000 stillede en forkert  

 diagnose om lungekræft.
Klage over kræftdiagnose, som senere  

 viste sig at være godartet Patientklagenævnet fandt ikke anledning til at kritisere  

 overlægen for hans vurdering af aspiratet den 12. april 2000.  

 Nævnet lagde blandt andet vægt på, at  

 udstrygningspræparaterne havde nogle karakteristika, som man ser i  

 kræftceller.
Det var nævnets opfattelse, at der også i  

 prøven var grupper af celler, som man dels kan se som reaktion  

 på nærliggende kræftceller, dels som reaktion på  

 ikke-ondartede lungesygdomme som tuberkulose og sarkoidose.
Nævnet oplyste, at visse betændelsestilstande i lungerne som  

 f.eks. tuberkulose kan forårsage celleforandringer, som til forveksling  

 ligner kræftceller, og at patologens vurdering af en celleprøve  

 derfor ikke udelukkende baserer sig på de celleforandringer, der  

 påvises ved mikroskopien, men på en samlet vurdering af  

 mikroskopifundet og de foreliggende kliniske oplysninger.
Det var derfor  

 nævnets opfattelse, at relevante kliniske oplysninger er af stor  

 betydning for den korrekte diagnose, og at overlægen i det foreliggende  

 tilfælde kun havde sparsomme sådanne oplysninger.
