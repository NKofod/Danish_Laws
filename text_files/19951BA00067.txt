Nr BSF 67 Forslag til folketingsbeslutning om repatriering af flygtninge Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 9. januar 1996 Folketinget opfordrer regeringen til i folketingsåret 1995-96 at fremsætte lovforslag, der indebærer, at flygtninge fra områder, hvor der er opnået fred, eller hvor forholdene er blevet normaliseret, automatisk hjemsendes/repatrieres, uanset hvor længe de har opholdt sig i Danmark.
Bemærkninger til forslaget I den seneste tid er der en række steder i verden opnået fred, uden at  

 regeringen effektivt har taget initiativ til, at flygtninge, der er kommet  

 til Danmark fra de pågældende områder på grund af ufred, er blevet  

 hjemsendt/repatrieret.
Vi har set en fredsslutning i det tidligere Jugoslavien, uden at der er  

 sket hjemsendelse af de mange tusinde bosniske flygtninge.
Ligeledes er der  

 underskrevet en fredsaftale for Mellemøsten, hvor en række byer blandt andet  

 på Vestbredden overgives til palæstinenserne.
Det skulle således være muligt  

 for de mange statsløse palæstinensere, der opholder sig i Danmark, at vende  

 hjem.
 Det er forslagsstillernes opfattelse, at ved en normalisering af  

 forholdene i de lande, hvorfra Danmark modtager flygtninge, ophører  

 forudsætningerne for de pågældendes opholdstilladelse, således at der pr.  

 automatik bør ske en hjemsendelse, uanset hvor længe de pågældende har  

 opholdt sig her i landet.
