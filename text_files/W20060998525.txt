 En  

 arbejdsgiver ansøgte om refusion af VEU-godtgørelse i forbindelse med en  

 medarbejders deltagelse i AMU-kurser, afholdt i perioden 24. maj til 2.  

 september  

 2005, og for hvilken periode arbejdsgiver havde betalt medarbejderen  

 sædvanlig  

 løn.
 A-kassen  

 udbetalte herefter arbejdsgiveren refusion, svarende til VEU-godtgørelsen.
 Efterfølgende  

 blev a-kassen - i forbindelse med, at medarbejderen i september 2005 meldte  

 sig  

 ledig- opmærksom på, at medlemmet havde været i opsagt stilling og  

 fritstillet  

 således, at hun modtog sædvanlig løn i opsigelsesperioden.
 A-kassen  

 fandt på denne baggrund, at medlemmet ikke havde lidt et indtægtstab, hvorfor  

 arbejdsgiveren, som afleder sin ret fra lønmodtageren, heller ikke havde haft  

 ret til refusion.
 A-kassen  

 traf herefter afgørelse om, at arbejdsgiveren skulle tilbagebetale på 9.651  

 kr., som denne uberettiget havde modtaget.
 A-kassens  

 afgørelse vedrørende tilbagebetaling er påklaget af arbejdsgiver, som finder  

 det urigtigt, at han ikke kan opnå refusion, når han hjælper en medarbejder  

 til  

 at videreuddanne sig.
 Ankenævnet  

 traf afgørelse om, at arbejdsgiver ikke skulle tilbagebetale den udbetalte  

 refusion.
 Nævnet  

 lagde herved vægt på, at der ikke i lov eller bekendtgørelse om  

 VEU-godtgørelse  

 ved deltagelse i erhvervsrettet voksen- og efteruddannelse var hjemmel til at  

 kræve tilbagebetaling af udbetalt refusion, modtaget med urette, og at øvrige  

 betingelser for tilbagesøgning ikke var opfyldt.
Spørgsmål  

 om tilbagebetaling af udbetalt refusion til arbejdsgiver   

 VEUgodtgørelse Ankenævnet har behandlet Deres sag på møde den 13.  

 september 2006.
Nævnet traf denne A F G Ø R E L S E Ankenævnet finder, at De ikke skal tilbagebetale den  

 udbetalte refusion i forbindelse med Ms kursusdeltagelse i perioden 24.  

 maj  

 til 2. september 2005.
 Ankenævnet ændrer således a-kassens afgørelse af 6.  

 oktober 2005 om tilbagebetaling af den udbetalte refusion.
BEGRUNDELSE Nævnet har lagt til grund, at M er berettiget til  

 VEU-godtgørelse, hvis hun under sin deltagelse i kurset har haft tab af  

 indtægt eller arbejdsmulighed, jf. § 4, stk.  

 1 i lov om godtgørelse ved deltagelse i erhvervsrettet voksen- og  

 efteruddannelse.
Nævnet har lagt vægt på, at M var i opsagt stilling og  

 fritstillet i opsigelsesperioden, at deltagelsen i de omhandlede kurser skete  

 efter aftale med virksomheden, og at hun kunne deltaget i kurserne uden at  

 miste løn.
Nævnet finder derfor, at M ikke har haft et indtægtstab ved sin  

 kursusdeltagelse.
 Da M ikke er berettiget til VEU-godtgørelse, er  

 arbejdsgiver A heller ikke berettiget til refusion efter reglerne om  

 godtgørelse ved deltagelse i erhvervsrettet voksen- og efteruddannelse.
 Ankenævnet finder dog ikke grundlag for, at A skal  

 tilbagebetale den for meget udbetalte refusion.
 Ankenævnet har herved lagt vægt på, at der ikke i lov  

 og bekendtgørelse om VEU-godtgørelse ved deltagelse i erhvervsrettet voksen-  

 og  

 efter uddannelse er hjemmel til at kræve tilbagebetaling af udbetalt  

 refusion,  

 modtaget med urette, og at øvrige betingelser for tilbagesøgning ikke er  

 opfyldt.
 Afgørelsen er truffet med hjemmel i §§ 1, 2, 3, 4, 9 og  

 24 i lov om godtgørelse ved deltagelse i erhvervsrettet voksen- og  

 efteruddannelse, jf. lovbekendtgørelse nr. 795 af 18. august 2005 og §§ 1, 2,  

 4, og 30 i bekendtgørelse nr. 494 af 14. juni 2005 om godtgørelse ved  

 deltagelse i erhvervsrettet voksen- og efteruddannelse (VEU).
På ankenævnets vegne Sign De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen 1. Sagsforløb Arbejdgiver A søgte i september 2005 om refusion i  

 forbindelse med sin medarbejder Ms deltagelse i AMU-kurser i perioden  

 24. maj  

 til 2. september 2005.
 Det fremgår af ansøgningsskemaet, at M modtog sædvanlig  

 løn under sin kursusdeltagelse.
2.  

 Arbejdsløshedskassens (lokalafdelingens) afgørelse Arbejdsløshedskassen traf den 6. oktober 2005 denne  

 afgørelse:
AFGØRELSE A-kassen har fejlagtig udbetalt refusion til Jer i  

 forbindelse med Ms deltagelse i uddannelse i ugerne 21-22-23 og 34-35  

 og  

 træffer følgende:
 De har for perioden 24. maj til 2. september 2005  

 fejlagtigt fået udbetalt kr. 9.651,00 i refusion, som skal betales tilbage.
BEGRUNDELSE Reglerne om refusion til arbejdsgiver finder De i  

 Undervisningsministeriets vejledning om godtgørelse ved deltagelse i  

 erhvervsrettet voksen- og efteruddannelse nr. 43 af 20. juni 2005.
 Under pkt. 7 står der, at en arbejdsgiver kun kan få  

 refusion på grundlag af en deltagers mistede arbejdsindtægt, ikke på grundlag  

 af den pågældendes mistede arbejdsmulighed.
 Under pkt. 7.1 står der, at arbejdsgiveren ikke er  

 berettiget til refusion vedr. en medarbejder, der er fritstillet, da  

 godtgørelsen ikke udløses pga. tab af indtægt, men pga. tab af  

 arbejdsmulighed  

 og refusion til en arbejdsgiver gives udelukkende på baggrund af et  

 indtægtstab.
SAGSFREMSTILLING Den 28. september 2005 henvender medlemmet sig til i  

 afdelingen for at få attesteret skema vedr.
VEU-godtgørelse ved ledighed i  

 november 2005. I den forbindelse oplyser hun, at hun er fritstillet fra sit  

 arbejde og har været det siden den 23. maj 2005.
A-kassen konstaterer derved, at refusionen til  

 arbejdsgiver er udbetalt med urette. 3. Klagen Arbejdsgiver A skrev i brev af 21. oktober 2005:
 Vi har modtaget brev, dateret 6. oktober 2005, fra  

 a-kassen vedrørende fejlagtig udbetalt refusion på kr. 9.651,00 i forbindelse  

 med Ms deltagelse i uddannelse.
 M er blevet opsagt den 13. april 2004 til fratrædelse  

 den 31.10.2005 i forbindelse med, at virksomheden er blevet solgt.  

 Efterfølgende er M blevet fritstillet pr. 23. maj 2005.
 Når vi i opsigelsesperioden hjælper en medarbejder med  

 videreuddannelse, kan det ikke være rigtigt, at vi ikke kan få refunderet  

 vore  

 udgifter.Vi har desuden betalt for de kurser, medarbejderen har deltaget i.
Vi ser frem til at høre fra jer i denne sag. 4. A-kassens (hovedafdelingens)  

 afgørelse Arbejdsløshedskassen traf den 24. november 2005 denne  

 afgørelse:
AFGØRELSE Vi finder ikke, at der kan udbetales VEU-godtgørelse  

 til Dem i forbindelse med, at M har deltaget i kursus.
 Vi fastholder dermed afdelingens afgørelse.
BEGRUNDELSE Fritstillede medlemmer kan modtage VEU-godtgørelse på  

 baggrund af tab af arbejdsmulighed, hvis de står tilmeldt AF i  

 rådighedsperioden.
 Der er ikke mulighed for at arbejdsgiveren kan modtage  

 refusion, da der ikke foreligger tab af indtægt.
SAGSFORLØB A-kassen traf den 6. oktober 2005 afgørelse om, at der  

 ved en fejl er udbetalt VEU-godtgørelse til Dem som refusion for  

 lønudbetaling  

 til M, og at pengene skal tilbagebetales.
 Dette klager I over i brev af 21. oktober 2005. I  

 brevet skriver I, at det ikke kan være rigtigt, at I ikke kan få refunderet  

 jeres udgifter, når I i opsigelsesperioden hjælper en medarbejder med  

 videreuddannelse.
 Da der ifølge lovgivningen ikke udbetales  

 VEU-godtgørelse som arbejdsgiverrefusion for fritstillede medarbejdere på  

 rådighedsløn, har vi ingen mulighed for at stille Dem bedre end lovgivningen  

 foreskriver.
Sagen er dags dato sendt til Arbejdsmarkedets  

 Ankenævn. 5. Nyt efter  

 klagen Intet.
6. Regler Bekendtgørelse af  

 lov nr. 795 af 18. august 2005 om godtgørelse ved deltagelse i erhvervsrettet  

 voksen- og efteruddannelse:
Kapitel 1 Formål og område § 1.  

  

 Loven har til formål at skabe økonomisk grundlag for, at voksne fortrinsvis  

 kortuddannede, kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
 § 2.  

  

 Den  

 personkreds, der kan opnå ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og Stk. 2.  

  

 Det er en  

 betingelse for at opnå ydelser efter § 1, at den pågældende ikke har en  

 erhvervsrettet uddannelse, der med hensyn til niveau og varighed overstiger  

 erhvervsuddannelse eller anden uddannelse, der kan sidestilles med  

 erhvervsuddannelse,  

 medmindre uddannelsen ikke har været anvendt i de sidste 5 år.
 § 3.  

  

 Der  

 kan opnås ydelser efter § 1, jf. dog § 5, ved deltagelse i følgende  

 uddannelser  

 til og med erhvervsuddannelsesniveau, i det omfang udbuddet, dog undtaget de  

 i  

 nr. 9 nævnte forløb, udløser tilskud efter lov om åben uddannelse  

 (erhvervsrettet voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Godtgørelse § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt eller arbejdsmulighed som følge af deres deltagelse, jf. dog  

 stk. 2.
 Stk. 3.  

  

 Godtgørelsen udgør ved fuldtidsundervisning pr. undervisningsuge et beløb  

 svarende til dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 6.  

  

 Undervisningsministeren kan fastsætte nærmere regler om godtgørelse.
§ 9. For  

 beskæftigede lønmodtagere kan godtgørelse i henhold til §§ 4 og 5 udbetales  

 til  

 arbejdsgiveren i tilfælde, hvor der er truffet aftale om, at arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have fået udbetalt efter §§ 4 og 5.  

 Beløbet kan dog højst udgøre et beløb, der svarer til arbejdsgiverens  

 lønudgifter  

 til en deltager under dennes uddannelse.
 .
Kapitel 9 Klageadgang og straffebestemmelser mv.
 § 24.  

  

 En  

 person, der uberettiget har modtaget godtgørelse, skal betale beløbet  

 tilbage,  

 hvis den pågældende har givet urigtige oplysninger eller fortiet  

 omstændigheder, som er af betydning for adgangen til at opnå godtgørelse,  

 eller  

 hvis den pågældende i øvrigt indså eller burde have indset, at modtagelsen af  

 beløbet var uberettiget.
 Bekendtgørelse nr.  

 494 14. juni 2005 om godtgørelse ved deltagelse i erhvervsrettet voksen- og  

 efteruddannelse:
Kapitel 1 Uddannelser, hvortil der kan opnås godtgørelse § 1.  

  

 Der  

 kan opnås godtgørelse efter reglerne i denne bekendtgørelse ved deltagelse i  

 erhvervsrettet uddannelse til og med erhvervsuddannelsesniveau.
 Stk. 2.  

  

 Erhvervsrettet  

 voksen- og efteruddannelse jf. stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Personkredsen § 2.  

  

 Deltagere, der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløshedsforsikring m.v.
§ 4.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der  

 kan sidestilles med erhvervsuddannelserne, jf. stk. 1, er uddannelser, der i  

 niveau eller varighed maksimalt svarer til niveauet eller varigheden af  

 erhvervsuddannelserne.
Det er en betingelse, at der ikke er et adgangskrav  

 til  

 uddannelsen, der forudsætter bestået uddannelse på gymnasialt niveau.
 Stk. 3.  

  

 Personer med en  

 uddannelse, der er afløst af en ny tilsvarende uddannelse, kan opnå  

 godtgørelse,  

 hvis den nye uddannelse ikke forudsætter bestået gymnasial uddannelse.
Kapitel 6 Refusion til arbejdsgiver § 14.  

  

 Arbejdsgivere, der efter aftale med deltageren udbetaler sædvanlig løn under  

 uddannelsen, har ret til refusion.
Refusionen svarer til den godtgørelse, som  

 deltageren ville have været berettiget til efter kapitlerne 3, 4 og 5.  

 Refusionen  

 kan dog ikke være højere end den løn, arbejdsgiveren udbetaler under  

 uddannelsen.
Kapitel 11 Oplysningspligt, straffebestemmelser og  

 tilbagebetaling ..
 § 30.  

  

 En  

 person, der uberettiget har modtaget godtgørelse, skal betale beløbet  

 tilbage,  

 hvis den pågældende har givet urigtige oplysninger eller fortiet  

 omstændigheder, som er af betydning for adgangen til at opnå godtgørelse,  

 eller  

 hvis den pågældende i øvrigt indså eller burde have indset, at modtagelsen af  

 beløbet var uberettiget.
