 I medfør af § 2 a, stk. 1, og § 6, stk. 4, i lov nr. 562 af 21. december  

 1972 om administration af Det europæiske økonomiske Fællesskabs forordninger  

 om etablering af en fælles strukturpolitik for fiskerisektoren og om den  

 fælles markedsordning for fiskerivarer m.v., som senest ændret ved lov nr.  

 621 af 19. december 1980, fastsættes:
 § 1.  For hvert kilo produceret damørred eller produkt  

 fremstillet heraf, der afhændes af en afgiftspligtig person eller virksomhed,  

 jfr. § 3, stk. 1, indbetales en afgift til Ørredfondens Regnskabskontor,  

 Enghavevej 2, 7100 Vejle, girokonto nr. 6 33 62 72. Afgiften for levende  

 damørred andrager 14 øre pr. kg.
 Stk. 2.  Til brug ved afgiftsberegningen omregnes  

 nedennævnte varer mængdemæssigt til levende damørred under anvendelse af  

 følgende koefficienter:
Stk. 3.  Med virkning fra 1. juli 1991 nedsættes den i  

 stk. 1 nævnte afgift til 0 kr. (* 1) § 2.  Den i § 1, stk. 1, nævnte afgift skal indbetales  

 for hvert kvartals (januar-marts, april-juni, juli-september,  

 oktober-december) afgiftspligtige produktion og omsætning inden 1 måned efter  

 kvartalets udløb med angivelse af den afgiftspligtige mængde, fordelt på  

 levende damørred og de i § 1, stk. 2, nævnte varegrupper.
 § 3.  Afgiftspligtig er enhver fysisk eller juridisk  

 person, der erhvervsmæssigt driver dambrug med produktion og omsætning af  

 damørred eller damørredprodukter.
 Stk. 2.  Den afgiftspligtige mængde omfatter den  

 afgiftspligtiges samlede produktion og omsætning af damørred og  

 damørredprodukter, bortset fra den del, der afhændes eller overdrages til  

 anden af Ørredfonden registreret afgiftspligtig virksomhed.
 § 4.  Afgiftspligtige personer og virksomheder skal  

 afgive alle de til beregning af skyldig afgift nødvendige oplysninger.
 Stk. 2.  Fiskeriministeriet kan til fondens bestyrelse  

 udlevere oplysninger om afgiftspligtiges navn og adresse samt afgiftspligtig  

 mængde, uanset om disse oplysninger er indgået i ministeriets edb-system.
 Stk. 3.  Fiskeriministeriet eller den, der af  

 Fiskeriministeriet bemyndiges dertil, kan foretage eftersyn og foranstalte  

 revision af regnskaber m.v. hos afgiftspligtige virksomheder.  

 Fiskeriministeriet og fondsbestyrelsen kan kræve rigtigheden af oplysninger,  

 der skal danne grundlag for beregningen af skyldige afgiftsbeløb, bekræftet  

 af en statsautoriseret eller en registreret revisor.
 § 5.  Overtrædelse af § 1, stk. 1, § 2, stk. 1, og §  

 4, stk. 1, eller forsøg derpå straffes med bøde, medmindre højere straf er  

 forskyldt efter lovens § 6, stk. 1, 2 og 5.
 § 6.  Bekendtgørelsen træder i kraft den 1. oktober  

 1988.
 Stk. 2.  Bekendtgørelse nr. 610 af 2. december 1982, som  

 senest ændret ved bekendtgørelse nr. 295 af 24. februar 1987, om afgift ved  

 produktion og omsætning af damørred ophæves.
