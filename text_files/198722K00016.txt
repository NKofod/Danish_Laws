Nr LSF 16 Forslag til Lov om ændring af forskellige skattelove (Fortrykt  

 selvangivelse) Fremsat af skatteministeren (Fogh Rasmussen) den 8. juni 1988 Vedtaget ved tredjebehandling den 23. juni 1988 Lov nr. 360 af 01/07/1988 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 829 af 19. november 1987, som  

 ændret senest ved § 1 i lov nr. 132 af 12. marts 1988, affattes § 32 A  

 således:
»§ 32 A.
Skatteministeren træffer efter indhentet udtalelse fra  

 ligningsrådet bestemmelse om udformningen og udsendelsen af skemaer til brug  

 ved selvangivelse.
Skattepligtige, der ikke modtager selvangivelsesskema, er  

 ikke fritaget for at indgive selvangivelse.
For skattepligtige selskaber og  

 fonde m.v. gælder reglerne i selskabsskatteloven og fondsbeskatningsloven.
Stk. 2. Selvangivelsen for et indkomstår skal underskrives og afleveres  

 senest den 15. maj det følgende år.
Udløber fristen en fredag eller en  

 lørdag, kan selvangivelsen afleveres den nærmest følgende søndag.
Stk. 3. Selvangivelsen skal udfyldes og underskrives.
Selvangivelse for en  

 person, der er umyndig, skrives under af værgen.
Selvangivelse for en person,  

 der er under lavværgemål, skrives under sammen med lavværgen.
 Stk. 4. Ligningsrådet kan fastsætte en længere frist for at aflevere  

 selvangivelse for bogførings- eller regnskabspligtige personer og dødsboer.
Stk. 5. Når særlige grunde taler derfor, kan ligningsmyndigheden, i  

 Københavns og Frederiksberg Kommuner vedkommende skattedirektorat, give  

 personer og dødsboer udsættelse med at aflevere selvangivelse.« § 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 892 af 22. december 1987, som ændret  

 ved § 4 i lov nr. 36 af 29. januar 1988, indsættes i § 81 som  

2. og 3. pkt.:
»Erklæringen kan også gå ud på, at skatteyderen er gjort bekendt med  

 de oplysninger om indkomst- og formueforhold, der lægges til grund for  

 skatteansættelsen og skatteberegningen, og at disse oplysninger efter  

 skatteyderens opfattelse er rigtige.
Skatteansættelsen og skatteberegningen  

 sker herefter på dette grundlag.« § 3 I lov om indskud på etableringskonto, jf. lovbekendtgørelse nr. 568 af 25.  

 august 1987, ændres i § 1, stk. 2, to steder »februar« til:  

 »maj«.
§ 4 I lov nr. 149 af 10. april 1922 om indkomst- og formueskat til staten  

 (statsskatteloven), som ændret bl.a. ved lov nr. 479 af 8. november 1972 og  

 senest ved lov nr. 281 af 8. juni 1977, ophæves § 22.
§ 5 I lov om afgift af arv og gave, jf. lovbekendtgørelse nr. 62 af 6. februar  

 1987, ændres i § 45, 2. pkt., »den 1. februar« til: »den 15.  

 maj«.
§ 6 Stk. 1. Loven træder i kraft dagen efter bekendtgørelsen i Lovtidende.
 Stk. 2. §§ 1-4 har virkning fra og med indkomståret 1988.
 Stk. 3. § 5 har virkning for gaver ydet i 1988 eller senere.
 Stk. 4. Indskud på etableringskonto, der er foretaget i perioden 16.  

 februar 1988 til og med 15. maj 1988, fradrages i indkomståret 1988.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 829 af 19. november 1987, som  

 ændret senest ved § 1 i lov nr. 132 af 12. marts 1988, affattes § 32 A  

 således:
»§ 32 A.
Skatteministeren træffer efter indhentet udtalelse fra  

 ligningsrådet bestemmelse om udformningen og udsendelsen af skemaer til brug  

 ved selvangivelse.
Skattepligtige, der ikke modtager selvangivelsesskema, er  

 ikke fritaget for at indgive selvangivelse.
For skattepligtige selskaber og  

 fonde m.v. gælder reglerne i selskabsskatteloven og fondsbeskatningsloven.
Stk. 2. Selvangivelsen for et indkomstår skal underskrives og afleveres  

 senest den 15. maj det følgende år.
Udløber fristen en fredag eller en  

 lørdag, kan selvangivelsen afleveres den nærmest følgende søndag.
Stk. 3. Selvangivelsen skal udfyldes og underskrives.
Selvangivelse for en  

 person, der er umyndig, skrives under af værgen.
Selvangivelse for en person,  

 der er under lavværgemål, skrives under sammen med lavværgen.
 Stk. 4. Ligningsrådet kan fastsætte en længere frist for at aflevere  

 selvangivelse for bogførings- eller regnskabspligtige personer og dødsboer.
Stk. 5. Når særlige grunde taler derfor, kan ligningsmyndigheden, i  

 København og Frederiksberg kommuner vedkommende skattedirektoratet, give  

 personer og dødsboer udsættelse med at aflevere selvangivelse.« § 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 892 af 22. december 1987, som ændret  

 ved § 4 i lov nr. 36 af 29. januar 1988, indsættes i §81 som 2. og  

 3. pkt.:
»Erklæringen kan også gå ud på, at skatteyderen er gjort bekendt med  

 de oplysninger om indkomst- og formueforhold, der lægges til grund for  

 skatteansættelsen og skatteberegningen, og at disse oplysninger efter  

 skatteyderens opfattelse er rigtige.
Skatteansættelsen og skatteberegningen  

 sker herefter på dette grundlag.« § 3 I lov om indskud på etableringskonto, jf. lovbekendtgørelse nr. 568 af 25.  

 august 1987 ændres i § 1, stk. 2, to steder »februar« til:  

 »maj«.
§ 4 I lov nr. 149 af 10. april 1922 om indkomst- og formueskat til staten  

 (statsskatteloven), som ændret bl.a. ved lov nr. 479 af 8. november 1972 og  

 senest ved lov nr. 281 af 8. juni 1977, ophæves § 22.
§ 5 I lov om afgift af arv og gave, jf. lovbekendtgørelse nr. 62 af 6. februar  

 1987, ændres i § 45, 2. pkt., »den 1. februar« til: »den 15.  

 maj«.
§ 6 Stk. 1. Loven træder i kraft dagen efter bekendtgørelsen i Lovtidende.
 Stk. 2. §§ 1-4 har virkning fra og med indkomståret 1988.
 Stk. 3. § 5 har virkning for gaver ydet i 1988 eller senere.
 Stk. 4. Indskud på etableringskonto, der er foretaget i perioden 16.  

 februar 1988 til og med 15. maj 1988, fradrages i indkomståret 1988.
Bemærkninger til lovforslaget Almindelige bemærkninger Lovforslaget Formålet med lovforslaget er at gennemføre en administrativ reform af  

 selvangivelsen fra og med indkomståret 1988. Selvangivelsen skal udformes  

 således, at den bliver enklere at udfylde for de fleste borgere.
Dette skal  

 ske ved, at der på selvangivelsen fortrykkes de oplysninger, som  

 skattemyndighederne har i forvejen.
Selvangivelsesfristen må derfor samtidig  

 forlænges fra 15. februar til 15. maj.
 Ordningen vil betyde, at det for et stort flertal af de skattepligtige  

 bliver meget enkelt at opfylde selvangivelsespligten.
Gældende regler Efter skattekontrolloven skal alle skattepligtige aflevere en  

 selvangivelse.
Skatteministeren fastsætter hvilke oplysninger og  

 specifikationer, selvangivelsen skal indeholde.
Har den skattepligtige  

 skriftligt afgivet disse oplysninger, er selvangivelsen gyldig.
Dette gælder  

 også, selvom selvangivelsesblanketten ikke er anvendt.
Selvangivelsen er dog  

 kun gyldig, hvis den er underskrevet.
 Efter statsskattelovens § 22, stk. 1, skal selvangivelse indgives senest  

 den 15. februar.
 Hvis skatteyderen af særlige grunde ikke kan overholde tidsfristen, kan  

 vedkommende søge skattevæsenet om udsættelse med at indsende selvangivelsen.
 Ikke-erhvervsdrivende skatteydere uden indkomst eller med indkomst, som  

 allerede er indberettet til skattevæsenet, kan nøjes med at underskrive på  

 forsiden af den almindelige selvangivelse (benævnt S 13). I øvrigt har  

 hovedparten af de ikke-erhvervsdrivende haft mulighed for at undlade at  

 selvangive de oplysninger, som skattevæsenet allerede har (de gule felter på  

 den almindelige selvangivelse).
 Siden indførelsen af ordningen med de gule felter er der sket en gradvis  

 udvidelse af antallet af de oplysninger, som skattevæsenet allerede har.
Den foreslåede ordning For 1987 blev der gennemført et forsøg med en ny selvangivelse i 3 jyske  

 kommuner - Aalborg, Skørping og Hadsten.
Her blev den traditionelle  

 selvangivelse for mange skattepligtiges vedkommende erstattet af et kort.
På  

 kortet skulle borgerne kun skrive de ganske få oplysninger, skattevæsenet  

 ikke allerede havde i forvejen.
Kortene er blevet meget positivt modtaget i de 3 jyske kommuner.
Omkring  

 85 pct. af de skattepligtige benyttede kortet.
En Gallup-undersøgelse har  

 vist, at 84 pct. af dem, der benyttede kortet, synes det er en god ide.
Op  

 mod 75 pct. mener, at kortene er nemmere at udfylde end den traditionelle  

 selvangivelse.
Samme undersøgelse viste også, at der var en betydelig interesse for, at  

 de gule felter på selvangivelsen udfyldes på forhånd med de oplysninger, som  

 skattevæsenet har modtaget fra arbejdsgivere, pengeinstitutter m.v.
Omkring  

 80 pct. synes, at en sådan fortrykt selvangivelse er en god ide.
Den vil give  

 borgerne mulighed for med det samme at sikre sig, om skattevæsenets  

 oplysninger er korrekte.
Ved udformningen af den nye selvangivelse vil man forene fordelene ved  

 kortordningen med fordelene ved den fortrykte selvangivelse.
Den nye ordning  

 er en videreudvikling af forsøgsordningen, således at den forenkling, der  

 ligger i kortene, fastholdes, samtidig med at borgernes retssikkerhed  

 styrkes.
Et vigtigt led i den foreslåede ordning er, at der skal ske den hurtigst  

 mulige betjening af borgerne.
Det er derfor nødvendigt, at  

 Statsskattedirektoratet overtager visse rene rutineopgaver fra kommunerne.  

 Det er således tanken, at Statsskattedirektoratet skal stå for udsendelse af  

 oplysningskort, fortrykte selvangivelser, årsopgørelser og kvitteringskort,  

 ligesom Statsskattedirektoratet skal modtage og konvertere oplysningskort og  

 kvitteringskort.
Ligningsopgaven skal derimod som hidtil varetages hos  

 kommunerne.
Kommunerne befinder sig tættest på borgerne og kan derfor  

 varetage ligningsopgaven mest hensigtmæssigt.
Borgerne vil også lettest kunne  

 få råd og vejledning hos den lokale ligningsmyndighed.
 Den foreslåede ordning, som dog endnu befinder sig på et forberedende  

 stadium, går ud på følgende:
I januar får de ikke-erhvervsdrivende skattepligtige tilsendt et  

 oplysningskort.
Hvis de skattepligtige ønsker det, kan de benytte kortet til  

 at indsende supplerende oplysninger til skattevæsenet inden den 15. februar.  

 På oplysningskortet skal borgerne kun skrive de oplysninger, skattevæsenet  

 ikke allerede er i besiddelse af gennem indberetnnger fra arbejdsgivere,  

 pengeinstitutter m.v.
Oplysningskortet vil blive udformet således, at det vil  

 være meget enkelt at udfylde for borgerne.
Oplysningskortet kan ligesom kortet i forsøgsordningen tænkes udarbejdet i  

 to varianter.
Den ene type kort kan tænkes anvendt af personer med meget  

 enkle indkomst- og formueforhold.
Den anden type kan tænkes anvendt af  

 personer, som har behov for at give flere oplysninger, typisk ejere af fast  

 ejendom.
I slutningen af april får de skattepligtige en fortrykt selvangivelse og  

 et forslag til årsopgørelse med forslag til beregning af slutskatten.
Det,  

 som fortrykkes på selvangivelsen, er både de oplysninger, som arbejdsgivere,  

 pengeinstittutter m.v. har indberettet, og de oplysnigner, som borgerne har  

 anført på oplysningskortene.
Udsendelsen af den fortrykte selvangivelse  

 foretages af Statsskattedirektoratet.
Hvis den skattepligtige kan godkende de fortrykte oplysninger på  

 selvangivelsen, skal der kun underskrives og indsendes et kvitteringskort til  

 Statsskattedirektoratet.
Kvitteringskortet følger med selvangivelsen.
Hvis  

 den skattepligtige ikke mener, at de beløb m.v., der er anført på den  

 fortrykte selvangivelse, er korrekte, skal den pågældende korrigere fejlene  

 på selvangivelsen.
Den indsendes herefter senest den 15. maj til  

 skattemyndighederne.
Indsendelsen af kvitteringskort skal ligeledes sket  

 senest den 15. maj.
Kvitteringskortet skal indeholde en erklæring fra den skattepligtige om,  

 at den skattepligtige har modtaget den fortrykte selvangivelse, samt at de  

 beløb, der er opført på den fortrykte selvangivelse, efter den  

 skattepligtiges opfattelse er korrekte.
Denne godkendelse medfører, at  

 skatteansættelse og skatteberegning sker i overensstemmelse med det udsendte  

 forslag til årsopgørelse.
Hvis den skattepligtige ikke kan godkende den  

 fortrykte selvangivelse, skal den som nævnt indsendes med de ønskede  

 ændringer eller tilføjelser.
 Når selvangivelse eller kvitteringskort indsendes i underskrevet stand,  

 foreligger der en behørig selvangivelse.
 Underskriften afgives ligesom efter de gældende regler under strafansvar  

 efter skattekontrollovens § 13 og straffelovens § 289.
Forslaget til årsopgørelse bliver en egentlig årsopgørelse, hvis  

 kvitteringskortet indsendes i underskrevet stand.
Indsendes den fortrykte  

 selvangivelse med ændringer eller tilføjelser, udarbejdes en årsopgørelse i  

 stedet for det først udsendte forslag til årsopgørelse.
Ordningen vil eventuelt kunne tilrettelægges således, at der i de  

 tilfælde, hvor der fremkommer en restskat, bliver udsendt et  

 giroindbetalingskort til frivillig indbetaling.
Skattepligtige, der får  

 beregnet en overskydende skat, kan eventuelt få beløbet udbetalt umiddelbart  

 i forbindelse med udsendelse af selvangivelse og forslag til årsopgørelse.
Administrative og provenumæssige virkninger Den foreslåede administrative omlægning af selvangivelsen vil medføre  

 statslige merudgifter, som kan opgøres til følgende: 1989 1990 1991 (mio.  

 kr.) (mio. kr.) (mio. kr.) Konto 02.05.01. Lønninger m.v. 5,0 5,0 5,0 Konto 02.05.10. Kontorhold:
- portoudgifter i forbindelse med udsendelse af oplysningskort, selvangivelser, årsopgørelser og kvitteringskort 26,0 26,0 26,0 - papir, kuvertering 2,0 2,0 2,0 - information 2,0 2,0 0,5 Konto 02.05.12. Fremmede tjenesteydelser:
- Edb-udvikling 2,0 2,0 2,0 - Edb-drift 6,0 6,0 6,0 Konto 02.05.20. Anskaffelse af materiel m.v. (maskiner til optisk læsning m.v.) 30,0 - - Konto 02.05.25. Husleje 10,0 10,0 10,0 Samlede omkostninger 83,0 53,0 51,5 Det vil være nødvendigt at igangsætte  

 planlægningen allerede i 1988. Det er derfor nødvendigt at disponere og  

 afholde udgifter i 1988. Der bliver tale om følgende udgifter i 1988:
 - Udgifter til information (konto 10) 1 mill. kr.
 - Udgifter til papir (konto 10) 0,5 mill. kr.
 - Udgifter til edb-udvikling (konto 12) 2 mill. kr.
 - Udgifter til lokaler (konto 25) 2,5 mill. kr.
Det er også nødvendigt allerede i 1988 at bestille de omtalte maskiner til  

 optisk læsning.
Specielt for så vidt angår leje af lokaler bemærkes, at der  

 knytter sig stor usikkerhed til udgiftens størrelse.
De omtalte maskiner til  

 optisk læsning stiller særlige krav til indretningen af lokaler.
Det kan  

 derfor være vanskeligt at finde lokaler, som umiddelbart opfylder de optimale  

 krav med hensyn til kombinationen af lokalestandard, areal og geografisk  

 placering.
 Indførelsen af den fortrykte selvangivelse vil medføre bortfald af  

 kommunale udgifter og af arbejdsopgaver i kommunerne.
Kommunerne sparer udgifter til porto i forbindelse med udsendelse af  

 selvangivelser og årsopgørelser.
Denne besparelse svarer til den statslige  

 merudgift på de nævnte 26 mill. kr. pr. år.
 De arbejdsopgaver, som falder væk i kommunerne, er:
 - Udsendelse og modtagelse af selvangivelser.
 - Udsendelse af årsopgørelser.
 - Konvertering af oplysninger på selvangivelsen til edb-medie.
 - Arkivering af selvangivelser og årsopgørelser.
 - Efterbehandling og kuvertering af selvangivelses- og  

 årsopgørelsesblanketter.
 De besparelser, der kan opnås ved bortfald af de nævnte rutineopgaver, kan  

 anslås til 60 mill. kr. i hvert af årene 1989, 1990 og 1991. I alt bliver der  

 således tale om kommunale besparelser på 86 mill. kr. årligt.
Set for staten og kommunerne under eet vil der således efter det første år  

 (1989) blive tale om besparelser af størrelsesordenen 30-35 mill. kr.
I 1989  

 vil de statslige merudgifter og de kommunale besparelser være nogenlunde lige  

 store.
 Forslaget har ingen nævneværdige provenumæssige virkninger.
Bemærkninger til de enkelte bestemmelser Til § 1 Den foreslåede reform af selvangivelsen medfører, at fristen for at  

 indsende selvangivelsen forlænges.
Efter statsskattelovens § 22 er fristen for indgivelse af selvangivelse  

 den 15. februar.
Endvidere indeholder bestemmelsen en række kontrolregler.  

 Bestemmelsen er i vid udstrækning blevet erstattet af bestemmelser i  

 skattekontrolloven og selskabsskatteloven.
Det foreslås derfor at ophæve  

 statsskattelovens § 22. De bestemmelser i statsskattelovens § 22, der endnu  

 er aktuelle, foreslås overflyttet til ligningslovens § 32 A.
Ifølge lovforslaget er det herefter i ligningslovens § 32 A, stk.  

 1, bestemt, at skemaer til brug ved selvangivelse som hidtil udarbejdes  

 på skatteministerens foranledning.
Efter forslaget skal  

 Statsskattedirektoratet sørge for, at skemaerne sendes til alle  

 skattepligtige.
For selskaber og fonde m.v. anvendes selskabsskattelovens og  

 fondsbeskatningslovens regler om selvangivelse.
Efter stk. 2 er fristen for at aflevere selvangivelse forlænget fra  

 den 15. februar til den 15. maj.
Hvis fristen udløber en fredag eller en  

 lørdag, kan selvangivelsen afleveres den nærmest følgende søndag.
 Reglerne i stk. 3 svarer til de hidtil gældende regler i  

 statsskattelovens § 22.
 Stk. 4 og 5 omhandler en udsættelse af fristen for at aflevere  

 selvangivelse og svarer til stk. 1 og 2 i den gældende § 32 A i  

 ligningsloven.
Til § 2 I kildeskattelovens § 81 er det bestemt, at skatteministeren kan  

 fastsætte regler om, at selvangivelsen under nærmere angivne betingelser kan  

 erstattes af en erklæring, der kun omfatter visse af skatteyderens indkomst-  

 og formueforhold.
Det foreslås, at bestemmelsen udvides til også at omfatte  

 erklæringer, der har karakter af den foreslåede ordnings kvitteringskort.
Den  

 skattepligtige kan således afgive erklæring om, at vedkommende er gjort  

 bekendt med de oplysninger om indkomst og formue, der lægges til grund for  

 skatteansættelsen og skatteberegningen, og at disse oplysninger efter  

 skatteyderens opfattelse er rigtige.
Den skattepligtige står samtidig inde  

 for, at oplysningerne er fyldestgørende.
På samme måde som erklæringen efter  

 de gældende regler afgives under sædvanligt strafansvar, skal dette også  

 gælde kvitteringskort efter de foreslåede regler.
Til § 3 Indskud på etableringskonto kan fradrages ved opgørelsen af den  

 skattepligtige indkomst.
Efter de gældende regler indrømmes der fradrag for  

 indskud, der er foretaget i tiden fra den 16. februar i indkomståret til og  

 med den nærmest efterfølgende 15. februar (indskudsåret).
Fra og med indkomståret 1988 foreslås selvangivelsesfristen ændret  

 fra 15. februar til 15. maj i det år, der følger efter indkomståret.
Det  

foreslås derfor at ændre fristen for indskud på etableringskonto,  

 således at indskudsåret løber fra den 16. maj i indkomståret til og med den  

 nærmest efterfølgende 15. maj.
 Fradrag for indskud på etableringskonto for indkomståret 1988 gives  

 herefter for indskud, der er foretaget i perioden 16. februar 1988 til og med  

 15. maj 1989. For indkomståret 1988 er indskudsperioden således 15 måneder,  

 jf. lovforslagets § 3 sammenholdt med § 5, stk. 2. For indkomståret 1989 er  

 der fradrag for indskud, der er foretaget i perioden 16. maj 1989 til og med  

 15. maj 1990.
Til § 4 Det foreslås som nævnt at ophæve statsskattelovens § 22. Forslaget  

 er en konsekvens af, at de bestemmelser, der endnu gælder, foreslås  

 overflyttet til § 32 A i ligningsloven.
Til § 5 Forslaget er en konsekvens af den ændrede frist for at aflevere  

 selvangivelse.
Til § 6 Forslagets §§ 1-4 har virkning fra og med indkomståret 1988, dvs. for den  

 selvangivelse, som skal indsendes i begyndelsen af 1989. Forslagets § 5 har  

 virkning for gaver ydet i 1988 eller senere.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 829 af 19. november 1987, som  

 ændret senest ved § 1 i lov nr. 132 af 12. marts 1988, affattes § 32 A  

 således:
»§ 32 A.
Skatteministeren træffer efter indhentet udtalelse fra  

 ligningsrådet bestemmelse om udformningen og udsendelsen af skemaer til brug  

 ved selvangivelse.
Skattepligtige, der ikke modtager selvangivelsesskema, er  

 ikke fritaget for at indgive selvangivelse.
For skattepligtige selskaber og  

 fonde m.v. gælder reglerne i selskabsskatteloven og fondsbeskatningsloven.
Stk. 2. Selvangivelsen for et indkomstår skal underskrives og afleveres  

 senest den 15. maj det følgende år.
Udløber fristen en fredag eller en  

 lørdag, kan selvangivelsen afleveres den nærmest følgende søndag.
Stk. 3. Selvangivelsen skal udfyldes og underskrives.
Selvangivelse for en  

 person, der er umyndig, skrives under af værgen.
Selvangivelse for en person,  

 der er under lavværgemål, skrives under sammen med lavværgen.
 Stk. 4. Ligningsrådet kan fastsætte en længere frist for at aflevere  

 selvangivelse for bogførings- eller regnskabspligtige personer og dødsboer.
Stk. 5. Når særlige grunde taler derfor, kan ligningsmyndigheden, i  

 København og Frederiksberg kommuner vedkommende skattedirektoratet, give  

 personer og dødsboer udsættelse med at aflevere selvangivelse.« § 32 A.
Ligningsrådet kan fastsætte regler om, at der for bogførings-  

 eller regnskabspligtige personer og dødsboer, hvis indkomstår udløber den 31.  

 december eller senere, gælder en længere frist for indgivelse af  

 selvangivelse end efter statsskattelovens § 22, stk. 1.
 Stk. 2. Når særlige grunde taler derfor, kan ligningsmyndigheden, i  

 København og Frederiksberg vedkommende skattedirektorat, give personer og  

 dødsboer udsættelse med indgivelse af selvangivelse.
 Stk. 3. Hvis fristen for indgivelse af selvangivelse efter § 22, stk. 1, i  

 statsskatteloven udløber en fredag eller lørdag, anses indgivelse senest den  

 søndag, der følger nærmest efter fristens udløb, for rettidig.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 892 af 22. december 1987, som ændret  

 ved § 4 i lov nr. 36 af 29. januar 1988, indsættes i §81 som 2. og  

 3. pkt.:
»Erklæringen kan også gå ud på, at skatteyderen er gjort bekendt med  

 de oplysninger om indkomst- og formueforhold, der lægges til grund for  

 skatteansættelsen og skatteberegningen, og at disse oplysninger efter  

 skatteyderens opfattelse er rigtige.
Skatteansættelsen og skatteberegningen  

 sker herefter på dette grundlag.« § 81. Skatteministeren kan fastsætte regler om, at selvangivelsen under  

 nærmere angivene betingelser kan erstattes af en erklæring, der kun omfatter  

 visse af skatteyderens indkomst- og formueforhold.
§ 3 I lov om indskud på etableringskonto, jf. lovbekendtgørelse nr. 568 af 25.  

 august 1987, ændres i § 1, stk. 2, to steder »februar« til:  

 »maj«.
 § 1. Den, der med henblik på etablering af selvstændig erhvervsvirksomhed  

 her i landet foretager indskud på etableringskonto efter reglerne i denne  

 lov, kan fradrage indskuddet ved opgørelsen af den skattepligtige indkomst.
 Stk. 2. Fradrag for et givet indkomstår indrømmes for indskud, der er  

 foretaget i tiden fra den 16. februar i indkomståret til og med den nærmest  

 efterfølgende 15. februar (indskudsåret).
 Stk. 3. Fradrag kan ikke opnås for det indkomstår, hvori etablering finder  

 sted, jf. § 5, eller for følgende indkomstår, hvori beløb indskudt før  

 etableringen endnu ikke er hævet fuldt ud.
§ 4 I lov nr. 149 af 10. april 1922 om indkomst- og formueskat til staten  

 (statsskatteloven), som ændret bl.a. ved lov nr. 479 af 8. november 1972 og  

 senest ved lov nr. 281 af 8. juni 1977, ophæves § 22.
§ 22 Ansættelse af Indkomst og Formue sker hvert Aar og samtidig.
Senest den  

 15. Januar opfordrer Ligningsmyndigheden ved Bekendtgørelse paa den i  

 Kommunen brugelig Maade dem, som skal ansættes til Skat i Kommunen, til selv  

 eller ved en dertil betroet Fuldmægtig, dog i saa Fald under  

 Fuldmagtsgiverens eget Ansvar senest den 15. Februar at angive deres Indkomst  

 og Formue i Overensstemmelse med denne Lovs §§ 4, 5, 6 og 8, jf. § 9, samt §§  

 12 og 13, jfr. § 16. Det skal i Bekendtgørelsen udtrykkelig tilkendegives, at  

 de Personer, der ikke selv angiver deres Indkomst og Formue paadrager sig de  

 i § 40 nævnte Følger, og at Selvangivelser, der ikke indkommer inden den  

 ovennævnte Frist i behørig underskreven Stand, ikke har Krav paa at komme i  

 Betragtning.
I Selvangivelsen skal Indkomsten være angivet særskilt for de forskellige  

 Hovedarter af Indkomster, hvorefter de opgivne Beløb sammenlægges, saa at  

 Selvangivelsen tillige udviser den samlede Indkomst.
For Formuens Vedkommende  

 skal Selvangivelsen foruden Nettoformuens samlede Beløb tillige indeholde en  

 nærmere Specifikation over, hvorledes denne udkommer, med særlig Angivelse af  

 Værdien af fast Ejendom, Besætning, Maskiner og Inventar, Værdipapirer og  

 udestaaende Fordringer m.v. samt Størrelsen af den Ejendommen paahvilende  

 Prioritetsgæld og andre Byrder og Gældsforpligtelser.
For Indkomsten kan dog  

 ikke forlanges en Specifikation, der gaar ud over, hvad Reglerne om kommunal  

 Kildebeskatning tilsiger.
Personer, der er pligtige til at føre autoriserede handelsbøger, samt  

 skattepligtige Dødsboer, Selskaber, Foreninger og andre Institutioner, jfr. §  

 2, Nr. 5, skal sammen med Angivelse af deres Indkomst indsende Driftsregnskab  

 og Opgørelse over Status ved det paagældende Driftsaars Begyndelse og  

 Slutning.
For Selskabers og Foreningers Vedkommende skal Selvangivelsen  

 derhos indeholde Oplysning om, hvor stor en Del af Aktiekapitalen  

 (Garantikapitalen) der hidrører fra direkte Indskud af Aktionærerne, samt  

 hvorledes den muligt øvrige Del af Aktiekapitalen er tilvejebragt.
Undladelse  

 af at meddele fornævnte Oplysninger medfører, at den paagældende ifalder en  

 daglig Bøde af 10 Kr. fra den Dag, Paamindelse fra Ligningsmyndigheden er  

 modtaget, ligesom Skatteraadet og Landsoverskatteraadet til enhver Tid kan  

 fremtvinge Indsendelse ved Paalæg af Dagbøde.
Bøden, der tilfalder Kommunen,  

 kan inddrives ved Udpantning, og for Selskabers og Foreningers Vedkommende er  

 enhver af Bestyrelsens medlemmer ansvarlig for Betalingen.
 Personer, der ikke omfattes af Reglerne i foranstaaende Bestemmelse, men  

 desuagtet fører Driftsregnskab eller foretager regelmæssig aarlig  

 Statusopgørelse, kan af skatterådet og Landsoverskatteraadet opfordres til at  

 indsende tilsvarende Oplysninger angaaende deres Indkomst og Status med den  

 Virkning, at Oplysningerne, såfremt de ikke indsendes, kan fremtvinges ved  

 Dagbøde i Overensstemmelse med den foran givne Regel.
 Paa tilsvarende Maade skal i alle Tilfælde behørig Selvangivelse af  

 Formuen kunne fremtvinges.
Skemaer til Brug ved Selvangivelse udarbejdes paa Finansministerens  

 Foranstaltning og tilstilles af Ligningsmyndighederne alle, der kan anses for  

 skattepligtige.
Skemaerne skal være saaledes indrettede, at Skattepligtige,  

 der har Bolig i egen Ejendom, fri Bolig eller frit Ophold, eller som  

 forbruger egne Produkter eller Varer, udtagne af egen Varebeholdning, kan faa  

 Lejlighed til at angive Værdien af disse Goder.
 Selvangivelsen underskrives som udfærdiget efter bedste Overbevisning.
 For den umyndiges Vedkommende underskrives Skemaet af Værgen; den  

 mindreaarige underskriver i Forening med Kurator; Enke, for hvem der er  

 beskikket Lavværge, underskriver i Forening med denne.
 Ligningsmyndigheden indhenter derhos saa nøjagtige Oplysninger som muligt  

 om alle de skattepligtiges Indkomster, Formueforhold og hele økonomiske  

 Stilling til Vejledning ved Skatteansættelsen saavel for den selv som for  

 Skatteraadet.
