Bekendtgørelse om ændring af bekendtgørelse om meddelelse af opholds- og arbejdstilladelse til praktikanter og volontører § 1 I bekendtgørelse nr. 2259 af 29. december 2020 om meddelelse af opholds- og arbejdstilladelse til praktikanter og volontører foretages følgende ændring:
 1. I § 9, stk. 2, indsættes som 5.-7. pkt.:
»En udlænding, der har opholdstilladelse som praktikant inden for landbrugs-, jordbrugs-, veterinær-, skovbrugs- eller gartneriområdet, og hvis opholdstilladelse udløber senest den 8. august 2021, kan dog få forlænget opholdstilladelsen med op til 6 måneder.
Hvis udlændingen supplerer praktikopholdet med et ophold af mellem 6 og 8 måneders varighed på en dansk landbrugsskole eller teknisk skole, kan opholdstilladelse dog gives for op til 18 måneder.
En udlænding, der får opholdstilladelsen forlænget efter 5. pkt., og der er omfattet af 6. pkt., kan dog få opholdstilladelse i op til 24 måneder.« § 2 Bekendtgørelsen træder i kraft den 8. februar 2021.
