 Ministeren for skatter og afgifter har anmodet statsskattedirektoratet og  

 direktoratet for toldvæsenet om at udbygge de to myndigheders  

 restancesamarbejde, dels vedrørende forebyggende restancearbejde, dels  

 vedrørende kreditordninger (bobehandlingssager m.v.).
Samarbejdet skal fremme mulighederne for, at der kan gribes ind over for  

 restanter på et så tidligt tidspunkt, at det offentlige undgår tab, eller at  

 tabet begrænses mest muligt.
Samarbejdet skal endvidere sikre, at der ikke  

 opstår konflikter og interessemodsætninger ved inddrivelse af skatte- og  

 afgiftskrav, samt at det offentlige som kreditor opnår det bedst mulige  

 resultat.
Forebyggende restancearbejde Samarbejdet vedrørende det forebyggende restancearbejde etableres således,  

 at toldkamrene orienterer kommunerne og amtsskatteinspektoraterne om  

 kreditbegrænsninger, der iværksættes fra og med den 1. juli 1984. Modsat skal  

 kommunerne orientere toldkamre og amtsskatteinspektorater om permanent  

 inkasso.
 Kreditbegrænsning kan pålægges af toldvæsenet, hvis en virksomhed gentagne  

 gange ikke har indbetalt afgift rettidigt.
Toldkammeret og amtsskatteinspektoratet orienteres om permanent inkasso,  

 ved at kommunen fremsender genparter af meddelelsen til virksomheden om pålæg  

 af permanent inkasso.
På samme måde skal kommunen sende genparter af  

 meddelelse om ophør af permanent inkasso til toldkammer og  

 amtsskatteinspektorat.
Kommunerne og amtsskatteinspektoraterne vil modtage orientering om  

 iværksættelse og ophør af kreditbegrænsning over for virksomheder i kommunens  

 område.
Orienteringen skal indgå i det forebyggende restancearbejde bl.a. i  

 en vurdering af, om virksomheden - såfremt betingelserne i øvrigt er til  

 stede - skal pålægges permanent inkasso.
Kreditordninger/kontaktperson Med henblik på at formidle og uddybe det allerede eksisterende samarbejde  

 etableres en kontaktpersonordning, idet toldkammer og amtsskatteinspektorat  

 udpeger en medarbejder som kontaktperson.
Amtsskatteinspektoraterne meddeler  

 såvel kommunerne som toldkamrene inden for det enkelte amtsskatteispektorats  

 område, hvem der er udpeget til amtsskatteinspektoratets kontaktperson.
 Kommunerne meddeler både amtsskatteinspektorat og toldkammer, hvem der er  

 kommunens kontaktperson, og som toldkammeret i særlige tilfælde kan rette  

 henvendelse til vedrørende behandlingen af sager om kreditordninger, især når  

 der ikke er enighed mellem kommunens og toldkammerets sagsbehandlere om  

 afgørelse af disse sager.
Den lokale kontakt direkte mellem distriktstoldkammeret og kommunen skal  

 fortsat finde sted som foreskrevet i SD-cirkulære 1981-25. Hvis kommunen har  

 været bemyndiget til at træffe afgørelse vedrørende en kreditorordning,  

 hvilket forudsætter enighed med toldkammeret, fremsendes den skriftlige  

 afgørelse i sagen til den, der forestår ordningen, med genpart til  

 toldkammeret og amtsskatteinspektoratet.
Kommunen og amtsskatteinspektoratet  

 vil fra toldkammeret modtage en genpart af toldkammerets afgørelse.
Disse  

 genparter skal tjene som bekræftelse på den aftalte holdning til den  

 omhandlede kreditorordning.
 Kontaktpersonen i amtsskatteinspektoratet har til opgave at orientere sig  

 om de oplysninger, der udvekles mellem de pågældende kommuner og toldkamre  

 samt på baggrund heraf føre tilsyn med kommunernes restanceinddrivelse.
Toldkammeret vil oplyse amtsskatteinspektoratet og kommunerne om, hvem der  

 er toldkammerets kontaktperson.
Personskifte meddeles på samme måde.
Opfølgning af skattesamarbejdet Statsskattedirektoratet skal ultimo 1984 afgive en vurdering af resultatet  

 af det udvidede samarbejde.
Til brug herfor anmodes atmsskatteinspektoraterne  

 samt Københavns og Frederiksberg kommuner om senest 1. oktober 1984 at afgive  

 indberetning om indhøstede erfaringer.
For så vidt angår det forebyggende restancearbejde anmodes  

 amtsskatteinspektoraterne samt Københavns og Frederiksberg kommuner om at  

 indberette antallet af orienteringer, dels om permanent inkasso, dels om  

 kreditbegrænsninger.
Endvidere anmodes amtsskatteinspektoraterne om at  

 indhente kommunernes vurderinger af informationsværdien af orienteringer om  

 kreditbegrænsninger, herunder hvilke foranstaltninger orienteringerne har  

 givet anledning til.
 For så vidt angår kontaktpersonordningen udbedes  

 amtsskatteinspektoraternes samt Københavns og Frederiksberg kommuners  

 generelle vurdering af, hvorledes ordningen fungerer.
 Det udvidede samarbejde igangsættes, således at afgørelser i  

 kreditorordninger og afgørelse om pålæg af permanent inkasso truffet fra og  

 med den 1. juli 1984 kommunikeres som anført.
 Kommunerne anmodes om snarest at meddele amtsskatteinspektorat og  

 toldkammer navnet på kommunens ansvarlige kontaktperson.
 Amtsskatteinspektoraterne amodes om snarest at indsamle navnene på  

 vedkommende kommuners og toldkamres kontaktpersoner og meddele disse samt  

 navn på amtsskatteinspektoratets egen kontaktperson til  

 skatteskattedirektoratet.
 Endelig anmodes amtsskatteinspektoraterne om at meddele navnet på  

 inspektoratets kontaktperson dels til kommunerne, dels til pågældende  

 toldkammer.
