I to sager om kontanthjælp efter bistandsloven i tiden omkring  

 påbegyndelse af uddannelse, men inden støtte fra Statens Uddannelsesstøtte  

 kom til udbetaling, fandt ankestyrelsen, at de pågældende ansøgere ikke var  

 berettiget til hjælp, da de måtte betragtes som uddannelsessøgende.  

 Ankestyrelsen henviste til, at socialministeriets bekendtgørelse nr. 129 af  

 30. marts 1983 udtømmende angiver, i hvilke tilfælde der kan ydes  

 kontanthjælp til uddannelsessøgende, og ansøgerne fandtes ikke at være  

 omfattet af undtagelsesbestemmelserne i den nævnte bekendtgørelse.  

 Ankestyrelsen fandt dog, at såfremt ansøgerne i den omhandlede periode var  

 uden midler, ville de være berettiget til hjælp til dækning af et akut  

 foreliggende behov.
En sådan hjælp ville kunne ydes med tilbagebetalingspligt  

 efter bistandslovens § 26, stk. 1, nr. 3.
 1.
 REDEGØRELSE FOR SAGEN:
En ansøger, der havde modtaget hjælp efter bistandslovens § 37 fra august  

 1982 meddelte i slutningen af juli 1983 det sociale udvalg, at hun den 11.  

 august 1983 ville påbegynde EFG-uddannelse.
Det sociale udvalg standsede  

 herefter udbetalingen af hjælp fra 1. august 1983. Udvalget henviste til, at  

 ansøgeren fra denne dato ville være berettiget til støtte fra Statens  

 Uddannelsesstøtte og måtte betragtes som uddannelsessøgende.
Udvalget  

 henviste endvidere til lov af 30. marts 1983 om ændring af lov om social  

 bistand samt socialministeriets bekendtgørelse af samme dato om  

 uddannelsessøgendes ret til kontanthjælp efter bistandsloven i særlige  

 tilfælde.
 Socialudvalget ydede dog i begyndelsen af august 1983 hjælp til betaling  

 af ansøgerens husleje for august måned.
 AFGØRELSEN, DER KLAGES OVER:
 Amtsankenævnet pålagde socialudvalget at yde hjælp til ansøgeren fra 1.  

 august 1983 indtil første rate af uddannelsesstøtten kom til udbetaling.  

 Hjælpen, der skulle ydes med tilbagebetalingspligt efter bistandslovens § 26,  

 stk. 1, nr. 3, skulle udmåles med et beløb svarende til, hvad der kunne ydes  

 ansøgeren som støtte fra Statens Uddannelsesstøtte for samme periode.
Nævnet har begrundet sin afgørelse med, at ansøgeren på  

 ansøgningstidspunktet ikke befandt sig i et uddannelsesforløb, men at hendes  

 ansøgning stod i forbindelse med påbegyndelse af et studium og den  

 omstændighed, at statens uddannelsesstøtte først kom til udbetaling på et  

 senere tidspunkt.
Under disse forhold fandt nævnet, at der var hjemmel til at  

 udbetale ansøgeren hjælp i henhold til bistandsloven, uanset den ændring af  

 bistandsloven, som socialudvalget i sin begrundelse havde henvist til.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
Efter bistandslovens § 38, stk. 2, (gældende fra 7. april 1983), kan der  

 ikke ydes hjælp til personer, som er under uddannelse.
Socialministeren  

 fastsætter nærmere regler for, i hvilke særlige tilfælde der kan ydes hjælp  

 uanset bestemmelsen i 1. punktum.
 I socialministeriets bekendtgørelse nr. 129 af 30. marts 1983 om  

 uddannelsessøgendes ret til kontanthjælp efter bistandsloven i særlige  

 tilfælde er der fastsat følgende:
§ 1. Såfremt lovens betingelser iøvrigt er opfyldt, kan der ydes  

 kontanthjælp efter bistandslovens §§ 37 eller 43 til en uddannelsessøgende, 1) som har behov for hjælp på grund af sygdom, graviditet, fødsel eller  

 ophør af samlivet med ægtefællen, 2) som har fået bevilget orlov fra uddannelsesinstitution, eller 3) som før arbejdsledighed har haft fuldtidsbeskæftigelse og har uddannet  

 sig i sin fritid.
 ANKESTYRELSENS AFGØRELSE:
Ankestyrelsen fandt, at ansøgeren fra 1. august 1983 måtte betragtes som  

 uddannelsessøgende.
Hun var derfor ikke berettiget til kontanthjælp efter  

 bistandslovens § 37 fra ovennævnte dato, jfr. bistandslovens § 38, stk. 2,  

 idet hun ikke kunne anses for at være omfattet af undtagelsesbestemmelserne i  

 socialministeriets ovennævnte bekendtgørelse, og idet bekendtgørelsen ansås  

 for udtømmende at angive, i hvilke tilfælde der kunne ydes kontanthjælp til  

 uddannelsessøgende.
Ankestyrelsen fandt dog, at såfremt ansøgeren i den omhandlede periode var  

 uden midler, ville hun være berettiget til hjælp til dækning af et akut  

 foreliggende behov.
En sådan hjælp ville kunne ydes med tilbagebetalingspligt  

 efter bistandslovens § 26, stk. 1, nr. 3.
 2.
 REDEGØRELSE FOR SAGEN:
En ansøger, der havde påbegyndt EFG-basissår den 7. august 1983, søgte den  

 1. september 1983 det sociale udvalg om kontanthjælp efter bistandsloven.  

 Ansøgeren havde modtaget arbejdsløshedsdagpenge indtil han påbegyndte  

 uddannelse.
Statens Uddannelsesstøtte ville først komme til udbetaling efter  

 4 - 6 uger.
 Det sociale udvalg fandt, at der ikke kunne udlægges statens  

 uddannelsesstøtte m.v. til studerende, som ikke før påbegyndelsen af  

 uddannelsen var omfattet af bistandslovens bestemmelser.
 Overfor amtsankenævnet anførte ansøgeren, at han var uden midler.
Det sociale udvalg bemærkede overfor amtsankenævnet, at bistandslovens §  

 38, stk. 2, sammenholdt med § 44, ikke åbnede mulighed for at yde økonomisk  

 støtte efter bistandsloven til studerende, og at dette bl.a. var præciseret  

 ved de seneste ændringer af loven.
Da en situation som den omhandlede heller  

 ikke var nævnt i socialministeriets bekendtgørelse nr. 129 af 30. marts 1983  

 om uddannelsessøgendes ret til kontanthjælp efter bistandsloven i særlige  

 tilfælde, og da udvalget anså bekendtgørelsen for udtømmende at angive i  

 hvilke tilfælde der kunne ydes kontanthjælp til uddannelsessøgende, havde  

 udvalget givet afslag på kontanthjælp og henvist pågældende til at klare sig  

 på anden måde.
 AFGØRELSEN, DER KLAGES OVER:
Amtsankenævnet pålagde det sociale udvalg at yde ansøgeren en sådan hjælp,  

 som kunne anses for tilstrækkelig til sikring af hans underhold m.v.
Nævnet  

 begrundede afgørelsen med, at ansøgerens øjeblikkelige økonomiske trang ikke  

 skyldtes, at han var uddannelsessøgende, men derimod alene måtte tilskrives  

 det forhold, at udbetalingen af midler fra Statens Uddannelsesstøtte skete  

 med en vis forsinkelse.
Hjælpen skulle ydes med tilbagebetalingspligt efter  

 bistandslovens § 26, stk. 1, nr. 4, idet uddannelsesstøtten blev udbetalt med  

 tilbagevirkende kraft, således at støtten dækkede samme tidsrum og samme  

 formål som den udbetalte hjælp.
 KLAGEN TIL ANKESTYRELSEN:
 Sagen blev anket af det sociale udvalg, der henviste til, at  

 socialministeriet i skrivelse af 20. oktober 1983 havde udtalt, at  

 socialministeriets ovennævnte bekendtgørelse var udtømmende, og der kunne  

 således ikke udover de tilfælde, der er nævnt i bekendtgørelsen, ske  

 fravigelse af bistandslovens § 38, stk. 2, 1. punktum.
 Socialudvalget var endvidere uenig i amtsankenævnets begrundelse, idet  

 ansøgerens økonomiske trang fandtes at skyldes, at han havde påbegyndt  

 uddannelse og derfor ikke længere stod til rådighed for arbejdsmarkedet.
 LOVGRUNDLAG:
 Der henvises til de under sag 1 anførte bestemmelser.
 ANKESTYRELSENS AFGØRELSE:
Ankestyrelsen fandt, at ansøgeren fra den 7. august 1983 måtte betragtes  

 som uddannelsessøgende.
Han var derfor ikke berettiget til kontanthjælp efter  

 bistandslovens § 37 fra dette tidspunkt, jfr. bistandslovens § 38, stk. 2,  

 idet han ikke kunne anses for at være omfattet af undtagelsesbestemmelserne i  

 socialministeriets ovennævnte bekendtgørelse, som ansås for udtømmende.
Da ansøgeren på ansøgningstidspunktet havde erklæret sig uden midler,  

 fandtes han dog at have været berettiget til hjælp til dækning af akut  

 foreliggende behov.
En sådan hjælp ville kunne ydes med  

 tilbagebetalingspligt.
