I medfør af § 11, stk. 5, 3. pkt., § 12, stk. 4, § 13, stk. 7, § 15, stk. 1,  4. pkt., § 15, stk. 3, § 18, stk. 4, og § 21 i  

 lov om arbejdsmarkedsfonde, jf. lov nr. 448 af 30. juni 1993, fastsættes følgende:
Registrering § 1.  Arbejdsgivere og pensionskasser mv., der er  

 indeholdelsespligtige efter lov om arbejdsmarkedsfonde, samt arbejdsgivere,  

 der er bidragspligtige af indbetalinger til pensionskasser, som nævnt i lov  

 om arbejdsmarkedsfonde § 11, stk. 2, skal tilmelde sig til registrering hos  

 told- og skatteregionen i det område, hvor den indeholdelsespligtige eller  

 bidragspligtige har hjemsted.
 Stk. 2 .  Ved tilmeldingen skal den  

 registreringspligtige på skemaer, der kan rekvireres hos told- og  

 skatteregionen, give oplysning om virksomhedens samlede registreringsforhold.
 Stk. 3 .  Tilmelding skal ske inden 8 dage efter, at  

 indeholdelsespligten eller bidragspligten er indtrådt. Ændringer i de  

 meddelte oplysninger, herunder ophør af indeholdelsespligt eller  

 bidragspligt, skal meddeles inden 8 dage.
 § 2.  Efter registreringen tilsendes der den  

 registreringspligtige et registreringsbevis påført de ved tilmeldelsen givne  

 oplysninger.
 § 3.  Hvis en indeholdelsespligtig med flere  

 virksomheder har fået tildelt flere SE-numre, og som følge heraf indbetaler  

 indeholdt A-skat og indgiver redegørelse herfor særskilt for hver virksomhed,  

 skal opgørelse og indbetaling af arbejdsmarkedsbidrag også ske særskilt.
 Stk. 2 .  Hvis der mellem flere selvstændigt  

 registrerede indeholdelsespligtige består et økonomisk fællesskab med hensyn  

 til ejerforholdet, og der som følge heraf er meddelt tilladelse til, at  

 indbetaling af indeholdt A-skat og indgivelse af redegørelse herfor sker  

 under eet, skal opgørelse og indbetaling af arbejdsmarkedsbidrag også ske  

 under eet.
 Indberetning mv.
 § 4.  Indberetning om indeholdte bidrag for den  

 enkelte bidragspligtige i et kalenderår efter § 11, stk. 1 og 6, i lov om  

 arbejdsmarkedsfonde samt om det samlede indeholdte bidrag for kalenderåret  

 foretages til Told- og Skattestyrelsen senest den 20. januar i året efter  

 kalenderåret eller, hvis denne dag er en lørdag eller søndag, senest den  

 følgende mandag.
 Stk. 2 .  Arbejdsmarkedets Tillægspension foretager  

 indberetning til Told- og Skattestyrelsen om indeholdte bidrag i et  

 kalenderår i forbindelse med indberetning om indeholdte ATP-bidrag til brug  

 for årsopgørelsen.
 Stk. 3.  Pensionskasser mv. skal senest den 1. april i  

 året efter kalenderåret i forbindelse med indbetaling af de endelige  

 arbejdsmarkedsbidrag efter § 13, stk. 2, i lov om arbejdsmarkedsfonde,  

 foretage indberetning til Told- og Skattestyrelsen om indeholdte bidrag for  

 den enkelte bidragspligtige af indbetalinger som nævnt i lov om  

 arbejdsmarkedsfonde § 11, stk. 5, jf. § 8, stk. 1, litra c.
 Stk. 4 .  Ophører den indberetningspligtige med at udøve  

 den virksomhed, der begrunder indberetningspligten, skal endnu ikke  

 indberettede oplysninger indsendes inden 10 dage efter ophørsdagen.
Stk. 5 .  Den bidragspligtiges navn, adresse og  

 personnummer (CPR-nr.) skal oplyses tillige med den indeholdelsespligtiges  

 navn, adresse og evt.
SE-nr.
 Stk. 6 .  Indberetningen foretages i maskinelt læsbar  

 form efter regler, der fastsættes af de statslige told- og skattemyndigheder.
Stk. 7 .  Den indberetningspligtige kan i stedet for den  

 i stk. 6 nævnte form vælge at foretage indberetningen på særlige blanketter,  

 der kan rekvireres hos told- og skatteregionerne.
Indberetningen foretages i  

 disse tilfælde til told- og skatteregionen i det område, hvor den  

 indberetningspligtige har hjemsted.
 Stk. 8 .  Told- og Skattestyrelsen kan bestemme, at  

 indberetning foretages på anden måde end beskrevet i stk. 6 og 7.
 § 5.  Den bidragspligtige skal til brug for  

 indberetningen efter § 11, stk. 1, 5 og 6, i lov om arbejdsmarkedsfonde  

 oplyse den indberetningspligtige arbejdsgiver om navn, adresse og  

 personnummer (CPR-nr.). Har den pågældende ikke CPR-nr., oplyses alene navn  

 og adresse - ved udenlandsk adresse tillige hjemland.
 Stk. 2 .  Den bidragspligtige skal underrette den  

 indberetningspligtige om ændringer i de opgivne identifikationsoplysninger  

 inden 1 måned efter, at ændringen er sket.
 Stk. 3 .  Ved afgivelse af identifikationsoplysninger  

 skal der forevises fornøden dokumentation.
 Stk. 4.  Arbejdsgiveren giver på grundlag af den  

 bidragspligtiges oplysninger pensionskasser mv. oplysninger til brug for  

 indberetningen.
 § 6.  Pensionskasser mv. skal senest den 1. juni i  

 året efter kalenderåret give den enkelte bidragspligtige oplysning om  

 indeholdte bidrag af indbetalinger som nævnt i lov om arbejdsmarkedsfonde §  

 8, stk. 1, litra c.
 § 7.  Told- og Skattestyrelsen giver for hvert  

 kalenderår oplysning til den bidragspligtige om bidragets størrelse af  

 indbetalinger til Arbejdsmarkedets Tillægspension.
 Angivelse og indbetaling mv.
 § 8.  Indeholdelsespligtiges indbetalinger efter lov  

 om arbejdsmarkedsfonde § 13, stk. 1 og 2, skal angives på en blanket udsendt  

 af told- og skatteregionen.
Stk. 2 .  Bidragsbeløbet skal anføres til betaling i de  

 rubrikker, der fremgår af blanketten.
Beløb skal angives i hele kroner.
 Stk. 3 .  De statslige told- og skattemyndigheder kan  

 tillade, at angivelse og indbetaling af bidrag på nærmere fastsatte vilkår  

 sker med anvendelse af edb-medium.
 § 9.  Har en indeholdelsespligtig, som i bestemte  

 måneder ikke foretager udbetaling af A-indkomst, fået tilladelse til ikke at  

 afgive redegørelse vedrørende disse måneder, skal der endvidere ikke ske  

 angivelse af arbejdsmarkedsbidrag vedrørende disse måneder.
Regnskabsaflæggelse § 10.  Indeholdelsespligtige skal føre regnskab over  

 bidragsgrundlag og indeholdelse af bidrag.
 Stk. 2 .  Den indeholdelsespligtige skal i  

 regnskabsmaterialet notere den bidragspligtiges navn, adresse og CPR-nr.
Stk. 3 .  Regnskabet over bidrag skal føres på særlige  

 konti i den indeholdelsespligtiges almindelige bogføring.
Regnskabet skal  

 føres på en klar og overskuelig måde, og det skal indeholde sådanne  

 specifikationer, at det kan danne grundlag for de statslige told- og  

 skattemyndigheders kontrol med beregningen af bidraget.
Bidragsgrundlag og  

 heraf beregnet bidrag skal bogføres således, at der umiddelbart kan foretages  

 en sammentælling af beregnet bidrag og bidragsgrundlag for hver enkelt  

 bidragspligtig.
Stk. 4 .  Bogføringen for en opgørelsesperiode skal  

 omfatte beløb, som skal medregnes til bidragsgrundlaget i den pågældende  

 periode.
Personalegoder indgår i bidragsgrundlaget med de værdier, som indgår  

 i grundlaget for A-skattetræk.
Oplysning om grundlaget for værdiansættelsen  

 skal fremgå af de til grund for bogføringen liggende bilag.
 § 11.  De statslige told- og skattemyndigheder kan  

 kræve, at virksomhedens bogføring efter en nærmere angiven frist på mindst 14  

 dage skal være ajourført og afstemt til og med udgangen af den sidste  

 kalendermåned før kravets fremsættelse.
 § 12 .  Den indeholdelsespligtige skal opbevare  

 regnskabsmateriale, indberetninger og underretninger i 5 år efter udløbet af  

 det pågældende regnskabsår.
Opgørelse af bidrag § 13.  Har de statslige told- og skattemyndigheder  

 efter udløbet af fristen i § 13, stk. 1 og 2, i lov om arbejdsmarkedsfonde  

 ikke modtaget den indeholdelsespligtiges angivelse, kan told- og  

 skattemyndighederne foretage en foreløbig fastsættelse af  

 arbejdsmarkedsbidraget til et skønsmæssigt beløb.
 Stk. 2 .  Den indeholdelsespligtige skal betale et gebyr  

 på 150 kr. for en foreløbig fastsættelse efter stk. 1.
Lønindeholdelse § 14.  Pålæg om indeholdelse i løn mv. for ubetalte  

 bidrag og rentebeløb gives af told- og skatteregionen.
Reglerne for  

 inddrivelse af personlige skatter i kildeskatteloven finder tilsvarende  

 anvendelse.
 Stk. 2 .  Pålægget skal være skriftligt og angive  

 indholdet af §§ 15 og 16.
§ 15.  Beløb, der er indeholdt af en  

 indeholdelsespligtig efter lov om arbejdsmarkedsfonde § 15, stk. 3, jf. § 13,  

 stk. 1 og 3, indbetales til den told- og skatteregion, der har givet den  

 indeholdelsespligtige pålæg om indeholdelsen.
Flytter vedkommende  

 bidragspligtige eller indeholdelsespligtige med hensyn til  

 arbejdsmarkedsbidrag til en anden region, kan fraflytningsregionen pålægge  

 den indeholdelsespligtige at foretage indbetaling til tilflytningsregionen.  

 Det samme gælder ved senere flytninger til andre regioner.
Stk. 2 .  Samtidig med indeholdelsen skal den  

 indeholdelsespligtige give den bidragspligtige eller indeholdelsespligtige  

 med hensyn til arbejdsmarkedsbidrag skriftlig meddelelse om størrelsen af det  

 indeholdte beløb.
I meddelelsen skal angives den indeholdelsespligtiges navn,  

 adresse samt SE-nr. og navn og CPR-nr. på den bidragspligtige eller  

 indeholdelsespligtige med hensyn til arbejdsmarkedsbidrag.
 Stk. 3 .  De i stk. 1 nævnte beløb forfalder til  

 betaling den 1. i den kalendermåned, der følger efter indeholdelsen, og med  

 sidste rettidige betalingsdag den 15. i forfaldsmåneden.
 Stk. 4 .  Falder den sidste rettidige betalingsdag på en  

 helligdag, lørdag eller søndag, forlænges fristen til den følgende hverdag.
 Stk. 5 .  Ved indbetaling til en region skal den  

 indeholdelsespligtige give skriftlig meddelelse om navn, adresse og CPR-nr.  

 på den bidragspligtige eller indeholdelsespligtige med hensyn til  

 arbejdsmarkedsbidrag samt om størrelsen af det indeholdte beløb.
 § 16.  Det påhviler den indeholdelsespligtige at  

 besvare skriftlige forespørgsler fra vedkommende region angående pålæg, der  

 er givet den pågældende om indeholdelse efter lov om arbejdsmarkedsfonde §  

 15, stk. 3. Besvarelsen skal ske inden 14 dage efter modtagelsen af  

 forespørgslen.
Acontoordning for selvstændigt erhvervsdrivende § 17.  For selvstændigt erhvervsdrivende er grundlaget  

 for opkrævning af foreløbige arbejdsmarkedsbidrag efter lov om  

 arbejdsmarkedsfonde § 12, stk. 1, det overskud fra selvstændig  

 erhvervsvirksomhed, der som personlig indkomst for det pågældende indkomstår  

 indgår i den erhvervsdrivendes forskudsregistrering efter kildeskattelovens  

 §§ 52-54.
 Stk. 2 .  Er grundlaget efter stk. 1 opgjort med fradrag  

 af arbejdsmarkedsbidrag, tillægges arbejdsmarkedsbidraget.
 Stk. 3 .  Foreløbige arbejdsmarkedsbidrag fastsættes som  

 summen af bidragssatserne efter lov om arbejdsmarkedsfonde § 5 for det  

 pågældende år ganget med det efter stk. 1 og stk. 2 opgjorte grundlag.
 Stk. 4 .  Ændring af grundlaget for opkrævning af  

 foreløbige arbejdsmarkedsbidrag sker ved ændring af det forskudsregistrerede  

 virksomhedsoverskud.
 Stk. 5 .  Klage over grundlaget for opkrævning af  

 foreløbige arbejdsmarkedsbidrag sker ved klage over det forskudsregistrerede  

 virksomhedsoverskud.
 § 18.  De statslige told- og skattemyndigheder  

 udsender til de bidragspligtige oplysning om grundlaget for og størrelsen af  

 de beregnede foreløbige arbejdsmarkedsbidrag samt oplysninger om størrelse af  

 og forfaldstidspunkt for de enkelte rater.
 § 19.  Foreløbige arbejdsmarkedsmarkedsbidrag  

 forfalder til betaling på samme tidspunkter og med samme tidspunkter for  

 sidste rettidige betalingsdag som B-skatter efter kildeskattelovens § 58.
 Stk. 2 .  Foreløbige arbejdsmarkedsbidrag indbetales på  

 en særskilt konto hos de statslige told- og skattemyndigheder.
 § 20.  De foreløbige arbejdsmarkedsbidrag modregnes i  

 arbejdsmarkedsbidraget opgjort efter lov om arbejdsmarkedsfonde § 10.
 Stk. 2 .  Resterende beløb efter stk. 1 forfalder til  

 betaling samtidig med fristen for den bidragspligtiges indgivelse af  

 selvangivelse med sidste rettidige betalingsdag den 10. i den følgende  

 kalendermåned, jf. lov om arbejdsmarkedsfonde § 13, stk. 3. Bidraget  

 indbetales til de statslige told- og skattemyndigheder.
 Stk. 3 .  Falder den sidste rettidige betalingsdag på en  

 helligdag, lørdag eller søndag, forlænges fristen til den følgende hverdag.
 Stk. 4 .  Resterende beløb under 100 kr. opkræves ikke.
 Stk. 5 .  Overskydende beløb efter stk. 1 udbetales til  

 den selvstændigt erhvervsdrivende inden for samme tidsrum som overskydende  

 skat omfattet af kildeskattelovens § 62, stk. 3.
 § 21.  Medfører en ændret opgørelse over  

 arbejdsmarkedsbidrag, at den selvstændigt erhvervsdrivende skal betale  

 yderligere bidrag, forfalder dette beløb til betaling på samme tidspunkter og  

 med samme tidspunkter for sidste rettidige betalingsdag som restskat omfattet  

 af kildeskattelovens § 61, stk. 4 og 6.
 Stk. 2 .  Medfører en ændret opgørelse over  

 arbejdsmarkedsbidrag, at den selvstændigt erhvervsdrivende har betalt for  

 meget bidrag, udbetales beløbet til den erhvervsdrivende på samme tidspunkt  

 som overskydende skat omfattet af kildeskattelovens § 62 A, stk. 4.
 Bøder mv.
 § 22.  Den, der forsætligt eller groft uagtsomt  

 overtræder § 1, § 4, stk. 1-5, § 5, § 6, § 8, stk. 1-2, § 10, § 12, § 15,  

 stk. 2 og 5, eller § 16 straffes med bøde, medmindre højere straf er  

 forskyldt efter lov om arbejdsmarkedsfonde § 18, stk. 2. Bestemmelserne i lov  

 om arbejdsmarkedsfonde § 18, stk. 3, finder tilsvarende anvendelse.
Ikrafttrædelse § 23.  Denne bekendtgørelse træder i kraft den 15.  

 oktober 1993.
 Stk. 2 .  Registreringspligtige virksomheder mv. skal  

 anmeldes til registrering hos told- og skatteregionen senest den 1. december  

 1993.
