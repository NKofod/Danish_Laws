Vedtaget af Folketinget ved 3. behandling den 20. december 2018 Forslag til Lov om ændring af lov om miljøbeskyttelse (Ophævelse af affaldsadministrationsgebyret for virksomheder) § 1 I lov om miljøbeskyttelse, jf. lovbekendtgørelse nr. 1121 af 3. september 2018, som ændret ved § 35 i lov nr. 1518 af 18. december 2018 og lov nr. 1553 af 18. december 2018, foretages følgende ændringer:
 1. I § 48, stk. 1, udgår », herunder udgifter efter stk. 8,«.
 2. I § 48, stk. 1, nr. 3, ændres »stk. 9« til: »stk. 8«.
 3. I § 48, stk. 4, indsættes efter »fritagelse og«: »om«.
 4. § 48, stk. 8, ophæves.
 Stk. 9 bliver herefter stk. 8.
§ 2 Stk. 1. Loven træder i kraft den 1. januar 2019.
 Stk. 2. Regler fastsat i medfør af § 48, stk. 9, i lov om miljøbeskyttelse, jf. lovbekendtgørelse nr. 1121 af 3. september 2018, forbliver i kraft, indtil de ophæves eller afløses af forskrifter udstedt i medfør af § 48, stk. 8, i lov om miljøbeskyttelse.
