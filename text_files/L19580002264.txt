 Under 17. marts 1958 er der i Stockholm afsluttet følgende overenskomst  

 mellem Danmark og Norge om oprettelse af en jernbanefærgeforbindelse mellem  

 Hirtshals og det sydlige Norge (Kristiansand).
OVERENSKOMST Den kgl. danske regering og den kgl. norske regering er blevet enige om  

 følgende:
 Art. 1.
 Den danske regering forpligter sig til snarest muligt at tilvejebringe og  

 i 6 år efter arbejdets afslutning at vedligeholde et jernbanefærgeleje med  

 tilhørende klap- og sporanlæg i Hirtshals havn til brug for den kombinerede  

 bil- og jernbanefærge, som ved nærværende overenskomsts underskrift er under  

 bygning på norsk værft for A/S Kristiansands Dampskibsselskaps regning, eller  

 anden jernbanefærge som måtte blive sat ind til erstatning for denne.
 Art. 2.
Den norske regering forpligter sig til at foranledige opretholdt i 6 år en  

 færgeforbindelse mellem Kristiansand (eller anden havn i det sydlige Norge)  

 og Hirtshals med den i art. 1 nævnte færge eller erstatningsfærge.
Den vil  

 afslutte kontrakt med A/S Kristiansands Dampskibsselskap om opretholdelse af  

 en færgeforbindelse mellem Kristiansand og Hirtshals med den i art. 1 nævnte  

 kombinerede bil- og jernbanefærge eller erstatningsfærge.
Kontrakten skal  

 gælde i 6 år fra det tidspunkt, den nævnte færge har optaget regelmæssig fart  

 med overføring af jernbanevogne, og den norske stat skal yde et årligt  

 tilskud på indtil 450 000 n. kr. til dækning af eventuelle underskud på  

 driften af færgen.
 Art. 3.
 Den norske regering vil over for dampskibsselskabet forlange, at  

 nedenstående vilkår bliver opfyldt af selskabet (eller af andet selskab som  

 måtte få overdraget driften af ruten Kristiansand - Hirtshals eller anden  

 jernbanefærgerute mellem det sydlige Norge og Hirtshals), idet den norske  

 regering samtidig over for den danske regering garanterer opfyldelse af  

 dampskibsselskabets forpligtelser.
at den danske stat kun påtager sig at lade foretage oprensning i Hirtshals  

 havn og i indsejlingen til havnen i samme omfang som hidtil, at den danske stat således ikke kan garantere, at Hirtshals havn kan  

 besejles med den nye færge eller andet fartøj med tilsvarende størrelse og  

 dybgående under alle forhold og til enhver tid, og at den danske stat, såfremt tilsandingsforholdene ved Hirtshals måtte  

 ændre sig væsentligt i ugunstig retning, ikke kan garantere for opretholdelse  

 af den nuværende officielle vanddybde i havnen og indsejlingen.
 Vareafgift af gods, som indlades i eller udlosses fra færgen, herunder  

 gods på biler og i jernbanevogne, opkræves med et beløb, som indtil videre  

 fastsættes til 2 d. kr. pr. ton, hvortil kommer det efter havne- og  

 brotakster til enhver tid gældende tillæg for gods, som kommer fra udenlandsk  

 havn, for tiden 40 pct. af tonafgiften.
 Art. 4.
På lignende måde som Danske Statsbaner overfor ikke-danske jernbaner  

 dækker Hjørring Privatbaner, påtager Norges Statsbaner sig at dække  

 dampskibsselskabet for så vidt angår den leje og de erstatninger m.v., som i  

 henhold til internationale vognoverenskomster skal udredes af den styrelse,  

 på hvis område jernbanevogne med tilhørende og benyttede løse materiel  

 befinder sig, således at DSB og NSB i nævnte henseende regnes for at være  

 tilknyttet hinanden i Hirtshals.
Over for DSB (herunder Hjørring Privatbaner)  

 svarer NSB således også for sådanne udgifter, som skyldes, at godsvogne m.v.  

 eventuelt må vente på videretransport fra Hirtshals til Norge, eller må  

 omdirigeres over Helsingør - Kornsjø. Det bemærkes, at DSB og Hjørring  

 Privatbaner ikke påtager sig nogen pligt til sådan omdirigering.
 Dampselskabet vil i videst mulig udstrækning søge at efterkomme de af DSB  

 og NSB fremsatte ønsker med hensyn til rutens fartplan.
 Med hensyn til de nærmere regler for overføring af jernbanevogne på færgen  

 vil der blive sluttet særskilt aftale mellem DSB og NSB.
 Art. 5.
Ruten forudsættes ordinært opretholdt med 1 daglig tur i begge retninger  

 mindst 6 dage om ugen.
Indskrænket rutedrift i den trafikfattige  

 tid(vintertiden) kan kun etableres efter nærmere aftale med såvel DSB som  

 NSB.
 Færgen kan efter forudgående bekendtgørelse tages ud af ruten til  

 nødvendigt årligt eftersyn i den trafikfattige tid.
Ruten kan midlertidigt indstilles i tilfælde af haveri på færgen eller  

 færgelejerne.
I tilfælde af haveri på færgen af større omfang skal  

 dampskibsselskabet, såfremt det kan gøres med rimelige midler, indsætte en  

 anden jernbanefærge, eller såfremt dette ikke lader sig gennemføre, et skib  

 som kan føre passagerer og gods og om muligt biler.
 I tilfælde af totalforlis skal ruten kunne opretholdes på denne måde,  

 indtil en ny færge kan skaffes til erstatning for den forliste.
 Art. 6.
 Skulle krig eller anden ekstraordinære forhold bevirke, at det vil blive  

 urimeligt, at den danske regering skulle være forpligtet efter nærværende  

 overenskomst, er den danske regering berettiget til at hæve overenskomsten.
 Art. 7.
 Skulle krig eller andre ekstraordinære forhold bevirke, at det vil blive  

 urimeligt, at den norske regering skulle være forpligtet efter nærværende  

 overenskomst, er den norske regering berettiget til at hæve overenskomsten.
 Art. 8.
Ved midlertidig indstilling eller indskrænkning af ruten på grund af  

 arbejdsstandsning som følge af strejke eller lock-out eller hel eller delvis  

 standsning i olietilførslen suspenderes den norske regerings forpligtelser  

 efter overenskomsten, så længe den pågældende tilstand vedvarer.
Det samme  

 gælder, når farten i øvrigt hindres af andre ekstraordinære forhold.
 Art. 9.
 Skulle der opstå uoverensstemmelser mellem den danske og den norske  

 regering ved bedømmelsen af, hvorvidt art. 6, 7 eller 8 kommer til  

 anvendelse, eller om der skulle foreligge misligholdelse af de forpligtelser,  

 som den danske regering har påtaget sig i Art. 1, eller af de forpligtelser,  

 som den norske regering har påtaget sig i henhold til art. 2, 3, 4 og 5, vil  

 sådan uoverensstemmelse, herunder spørgsmålet om udredning af erstatninger,  

 blive afgjort med bindende virkning af et nævn bestående af 3 sagkyndige  

 medlemmer. 1 medlem vil blive udpeget af den danske regering. 1 af den norske  

 regering og 1 af den svenske regering, såfremt den måtte være villig til det  

 og ellers af de 2 medlemmer i forening.
 Art. 10.
Nærværende overenskomst træder i kraft ved underskriften.
Til bekræftelse  

 heraf har de af de respektive regeringer befuldmægtigede undertegnet denne  

 overenskomst, som er udfærdiget i 2 eksemplarer i det danske og det norske  

 sprog i Stockholm den 17. marts 1958.
 (sign.) Kai Lindberg.
 Ministeriet for offentlige arbejder, den  

 21. april 1958.
 Kai Lindberg.
 /Svend Garde.
