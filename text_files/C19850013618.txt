 I medfør af bestemmelsen i § 11, stk. 2, i lov nr. 145 af 21. april 1965  

 med senere ændringer om Danmarks Erhvervsfond fastsættes herved følgende:
§ 1.  Der nedsættes et Eksportfremmeråd.
Rådet  

 varetager administrationen af de i onennævnte lovs § 11, stk. 1, pkt. a,b,c  

 og d, omhandlede eksportfremmende foranstaltninger.
Rådet kan endvidere med  

 industriministerens godkendelse påtage sig andre opgaver vedrørende fremme af  

 eksporten.
§ 2.  Rådet består af en formand og indtil 20 andre  

 medlemmer.
Industriministeren udnævner 1 repræsentant for hver af følgende 7  

 ministerier: Industriministeriet, Udenrigsministeriet, Landbrugsministeriet,  

 Fiskeriministeriet, Boligministeriet, Energiministeriet og Miljøministeriet  

 samt repræsentanter for eksporterhvervene, som udnævnes efter forhandling med  

 følgende organisationer: Industrirådet; Landbrugsrådet og De Samvirkende  

 Danske Husmandsforeninger i forening, Håndværksrådet, Grosserer-Societetet,  

 Danmarks Fiskeindustri- og Eksportforening, Arbejderbevægelsens Erhvervsråd,  

 Den Danske Bankforening, Danmarks Sparekasseforening, Danmarks  

 Rederiforening, Enterprenørforeningen, Arkitekt-Ingeniør Rådet og  

 Byggeeksportrådet A/S.
Herudover kan industriministeren efter indstilling fra  

 Eksportfremmerådet udnævne en repræsentant for andre myndigheder eller  

 erhvervsorganisationer med særlig tilknytning til eksport.
Der udnævnes  

 suppleanter for medlemmerne bortset fra formanden.
 Medlemmer og suppleanter udnævnes for 4 år ad gangen.
Formanden som skal besidde erhvervsmæssig eksportindsigt, udnævnes af  

 industriministeren efter indstilling af de i Rådet repræsenterede  

 organisationer.
Industriministeren udnævner et af Rådets medlemmer til  

 næstformand.
 § 3.  Industriministeren nedsætter til bistand for  

 Eksportfremmerådet et Bevillingsudvalg bestående af en formand samt  

 yderligere 8 medlemmer, repræsenterende og med mandat fra henholdsvis  

 Industriministeriet, Udenrigsministeriet, Boligministeriet, Industrirådet,  

 Landbrugsrådet, Håndværksrådet, Grosserer-Societetet og Arbejderbevægelsens  

 Erhvervsråd.
 Bevillingsudvalget udpeger en næstformand blandt sine medlemmer.
 Der udnavnes en suppleant for hvert medlem bortset fra formanden.
 Medlemmer og suppleanter udnævnes for 4 år ad gangen.
 Formanden, som skal besidde erhvervsmæssig eksportindsigt, udnævnes af  

 industriministeren efter indstilling af de i Udvalget repræsenterede  

 erhvervsorganisationer.
 Bevillingsudvalget medlemmer deltager i Eksportfremmerådets møder, selv om  

 de ikke er medlemmer deraf.
 § 4.  Industriministeren nedsætter til bistand for  

 Eksportfremmerådet et Projektudvalg, bestående af en formand samt yderligere  

 6 medlemmer, repræsenterende og med mandat fra henholdsvis  

 Industriministeriet, Udenrigsministeriet, Byggeeksportrådet A/S,  

 Industrirådet, Landbrugsrådet og Arbejderbevægelsens Erhvervsråd.
 Udvalget kan derudover med henblik på at tilføre sagkundskab til  

 bedømmelse af et konkret projekt udpege et ad hoc medlem, der har kendskab  

 til det hovedområde, inden for hvilket projektet ligger.
 Projektudvalget udpeger en næstformand blandt sine faste medlemmer.
 Der udnævnes en suppleant for hvert fast medlem fra formanden.
 Medlemmer og suppleanter udnævnes for 4 år ad gangen.
 Formanden, som skal besidde erhvervsmæssig eksportindsigt, udnævnes af  

 industriministeren efter indstilling af de i Udvalget repræsenterede  

 erhvervsorganisationer.
 Projektudvalgets medlemmer deltager i Eksportfremmerådets møder, selv om  

 de ikke er medlemmer deraf.
 § 5.  De sekretariatsmæssige opgaver for  

 Eksportsfremmerådet, Bevillingsudvalget og Projektudvalget varetages af  

 Sekretariatet for Danmarks Erhvervsfond.
§ 6.  Industriministeren fastsætter over for Rådet  

 nærmere bestemmelser for anvendelsen af midler fra Danmarks Erhvervsfond til  

 fremme af eksporten.
Bevillingsudvalget og Projektudvalget træffer afgørelser  

 om de til Rådet indgivne ansøgninger efter retningslinier fastsat af Rådet.  

 Bevillingsudvalget og Projektudvalget kan bemyndige Sekretariatet til i  

 nærmere fastsat omfang at træffe afgørelser på Udvalgets vegne.
 § 7.  Rådet afholder møde4 mindst 2 gange årligt og i  

 øvrigt så ofte, dets formand finder anledning hertil.
 Bevillingsudvalget samles på faste mødedage, normalt 2 gange om måneden og  

 i øvrigt så ofte, dets formand finder anledning hertil.
 Projektudvalget afholder møder efter behov.
 § 8.  Rådet, Bevillingsudvalget og projektudvalget er  

 beslutningsdygtige, når over halvdelen af medlemmerne (eller deres  

 suppleanter) er til stede.
Beslutning træffes ved almindelig stemmeflerhed.
I tilfælde, hvor  

 stemmerne står lige, er formandens (næstformandens) stemme afgørende.
 § 9.  sager, som har særlig handels- eller  

 industripolitisk betydning, samt afgørelser, som findes uforenelige med de af  

 industriministeren fastsatte bestemmelser, jfr. § 6, kan af ministeriernes  

 repræsentanter i Eksportfremmerådet, henholdsvis i Bevillingsudvalget og  

 Projektudvalget, forelægges for vedkommende minister.
 § 10.  Ingen af Rådets, Bevillingsudvalgets eller  

 Projektudvalgets medlemmer må deltage i afgørelsen af en sag, der umiddelbart  

 berører erhvervsvirksomheder, hvori de er ansat, eller hvori de direkte eller  

 indirekte er økonomisk interesseret.
 § 11.  Rådets, Bevillingsudvalgets og Projektudvalgets  

 medlemmer og deres suppleanter skal hemmeligholde oplysninger om  

 erhvervsvirksomheders økonomiske forhold samt om enkeltpersoners personlige  

 og økonomiske forhold, som de gennem deres hverv bliver vidende om.
§ 12.  Om de af Rådet, Bevillingsudvalget og  

 Projektudvalget trufne afgørelser føres protokol.
I tilfælde af afstemning  

 angives resultatet heraf.
Protokollen underskrives af formanden.
 § 13.  Eksportfremmerådet afgiver årligt til  

 industriministeren en beretning om virksomheden i Rådet og dets to udvalg.
 § 14.  Denne forretningsorden for Eksportfremmerådet  

 og dettes udvalg af 25. februar 1982.
