 I medfør af færdselsloven, jf. lovbekendtgørelse nr. 58 af 17. februar  

 1986, § 68, stk. 1, og under hensyn til direktiv 86/364/EØF (* 2) fastsættes:
 § 1.  Køretøjer til international godstransport, der  

 er omfattet af direktiv 85/3/EØF (* 3) om vægt, dimensioner og visse andre  

 tekniske data for visse landevejskøretøjer (med senere ændringer), og som er  

 i overensstemmelse hermed, kan forsynes med et bevis efter reglerne i  

 direktiv 86/364/EØF.
Stk. 2.  Beviset udformes 1. som et skilt (fabrikationsskilt) med data  

 vedrørende vægt og et skilt med data vedrørende dimensioner, eller 2. som et enkelt skilt med data vedrørende vægt og  

 dimensioner.
 Stk. 3.  Skiltene udformes og anbringes af køretøjets  

 fabrikant eller dennes repræsentant i overensstemmelse med direktiv  

 76/114/EØF (* 4) og direktiv 86/364/EØF.
 § 2.  Bekendtgørelsen træder i kraft den 1. august  

 1987.
Justitsministeriet, den 22. juli 1987 ERIK NINN-HANSEN /Hans-Viggo Jensen (* 1) Optaget i Juristforbundets Færdselslovsamling (* 2) EFT. nr.
L 221 af 7. august 1986 s. 48.
(* 3) EFT. nr.
L 2 af 3. januar 1985 s. 14.
(* 4) EFT. nr.
L 24 af 30. januar 1976 s. 1.
