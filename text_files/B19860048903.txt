 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1, stk. 2, i lov nr. 156 af 10. maj 1967 om visse  

 forholdsregler i henhold til De Forenede Nationers pagt, som ændret ved lov  

 nr. 228 af 6. juni 1985, og efter forhandling med det udenrigspolitiske nævn  

 fastsættes:
§ 1 I kgl. anordning nr. 40. af 3. februar 1978 om visse forholdsregler mod  

 Sydafrika, som ændret ved anordning nr. 143 af 7. april 1982, foretages  

 følgende ændringer:
 1. § 3 affattes således:
»§ 3.  Overtrædelse af § 1 og § 2 straffes efter  

 § 110 c, stk. 2, i borgerlig straffelov med bøde, hæfte eller under skærpede  

 omstændigheder med fængsel indtil 4 år.« 2. Efter § 3 indsættes:
»§ 3a.
Udbyttet ved handlinger, der er strafbare efter §§ 1-2, skal  

 konfiskeres.
Straffelovens § 75, stk. 1, 2. pkt., § 76, stk. 1 og stk. 3-5 og  

 § 77, stk. 1 og 3, finder tilsvarende anvendelse på konfiskation efter denne  

 bestemmelse.« § 2 Anordningen træder i kraft dagen efter bekendtgørelsen i Lovtidende.
Givet på Christiansborg slot, den 14.  

 juli 1986 Under Vor Kongelige Hånd og Segl MARGRETHE R.
