 I henhold til § 54 i bistandsloven, jf. bekendtgørelse nr. 171 af 25.
marts 1987, som ændret ved lov nr. 391 af 10. juni 1987 og § 2 i lov nr. 353 af 1. juli 1988, fastsættes:
 § 1.  Betalingen for midlertidig hjemmehjælp beregnes  

 på grundlag af modtagerens indkomstgrundlag.
 Stk. 2.  Ægtefællers indkomstgrundlag sammenlægges.  

 Består en husstand i øvrigt af flere personer, der nyder godt af den ydede  

 bistand, kan betalingen fastsættes under hensyn til husstandens samlede  

 indkomstgrundlag.
 § 2.  Såfremt indkomsten på betalingstidspunktet  

 varigt er forøget med mere end 20 pct. eller nedsat med mere end 5 pct. i  

 forhold til det opgjorte indkomstgrundlag, skal de ændrede økonomiske forhold  

 lægges til grund for betalingen.
§ 3.  I indkomstgrundlaget, jf. § 1 og § 2, fradrages  

 før benyttelsen af skalaen i bilaget altid et beløb for hver af ægtefællerne,  

 der svarer til 75 pct. af den sociale pensions fulde grundbeløb med fuldt  

 pensionstillæg til samgifte pensionister.
Består husstanden af en eller flere  

 enlige, fradrages før benyttelsen af skalaen i bilaget et beløb, der svarer  

 til 75 pct. af den sociale pensions fulde grundbeløb med fuldt pensionstillæg  

 til en enlig pensionist for hver person, hvis indkomst indgår i  

 beregningsgrundlaget.
§ 4.  For personer med børn fradrages yderligere et  

 beløb, som for ægtepar svarer til det særlige børnetilskud for hvert barn, og  

 som for enlige svarer til 3 gange det særlige børnetilskud for hvert barn  

 efter § 4, stk. 3, i lov om børnetilskud og forskudsvis udbetaling af  

 børnebidrag.
Ydes midlertidig hjemmehjælp før en fødsel, kan det ventede barn  

 medregnes fra det tidspunkt, hvor graviditeten betinger ydelse af  

 hjemmehjælp.
 § 5.  Betalingen for midlertidig hjemmehjælp kan ikke  

 overstige begyndelsessatsen for en ikke-uddannet hjemmehjælpers timeløn  

 (incl. stedtillæg). ATP-bidrag, feriegodtgørelse og diverse tillæg, herunder  

 for udrykningskorps, skal ikke medregnes.
§ 6.  For midlertidig hjemmehjælp kan der kræves  

 betaling for det antal timer, i hvilke bistand er ydet.
Der kan ikke kræves  

 betaling for den tid, der anvendes til befordning fra den ene  

 hjemmehjælpsmodtager til den næste (»vejtid«).
 § 7.  I det enkelte tilfælde, hvor betalingssatserne i  

 bilaget fører til, at betalingen bliver for høj eller for lav, kan det  

 sociale udvalg fastsætte betalingen til et beløb, der skønnes rimeligt.
 § 8.  I tilfælde, hvor udgifter til hjemmehjælp ydet  

 til lejlighedsvis aflastning af hjemmet ikke er omfattet af § 48, jf. § 55,  

 stk. 2, i bistandsloven, fastsættes betalingen efter bestemmelserne i denne  

 bekendtgørelse.
 § 9.  Bekendtgørelsen træder i kraft den 1. januar  

 1989.
 Stk. 2.  Bekendtgørelse nr. 32 af 31. januar 1985 om  

 betaling for hjemmehjælp ophæves.
Socialministeriet, den 29. august 1988 Aase Olesen / Birthe Frederiksen Bilag Betalingsskala for midlertidig hjemmehjælp Betalingen forhøjes med 1 kr. i timen for hver 2.700 kr. i yderligere  

 indtægt, jfr. dog § 5.
