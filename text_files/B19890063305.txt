I medfør af § 4 i lov nr. 596 af 22. december 1972 om administration af det europæiske økonomiske Fællesskabs forordninger om markedsordninger for frugt og gartneriprodukter m.v., med senere ændringer, jf. lovbekendtgørelse nr. 72 af 11. februar 1988 fastsættes efter indstilling fra det i lovens § 2 nævnte udvalg følgende:
 § 1.  Af alle dansk producerede gartneriprodukter  

 omfattet af markedsordningen for levende planter og blomsterdyrkningens  

 produkter og markedsordningen for frugt og grønsager betales en afgift.  

 Afgiften, der opkræves som en omsætnings- eller arealafgift anvendes til  

 fremme af erhvervsøkonomiske foranstaltninger inden for produktionen og  

 afsætningen af frugt og gartneriprodukter.
 Stk. 2.  Dansk producerede gartneriprodukter er  

 gartneriprodukter, som afsættes af de i stk. 5 nævnte virksomheder.
 Stk. 3.  Gartneriprodukter omfattet af afgiftspligt:
 Stk. 4.  Undtagen fra afgiften er juletræer (uden rod),  

 grangrene, fyrregrene, mos, lav, græs o.lign. til buketter og pynt,  

 birkegrene, pilegrene samt tørrede, farvede, blegede og imprægnerede blade,  

 grene og andre plantedele under toldposition 06.04.
 Stk. 5.  Afgiftspligtige virksomheder:
 Afgift påhviler følgende momspligtige virksomheder:
 Stk. 6.  Undtaget fra afgiftspligten er virksomheder,  

 hvis afgiftsgrundlag, jf. § 2, stk. 1 eller stk. 2, er på 100.000 kr. eller  

 derunder, eller hvis afgiftsgrundlag jf. § 2, stk. 3, omfatter 2 ha eller  

 derunder.
 § 2.  Afgiftsgrundlag:
Stk. 1.  For en i § 1, stk. 5, nr. 1, anført  

 afgiftspligtig virksomhed er grundlaget virksomhedens omsætning ekskl.  

 merværdiafgift i foregående kalender- eller regnskabsår.
Omsætningen opgøres  

 for hver afgiftspligtig varegruppe, med fradrag af indkøbsprisen ekskl.  

 merværdiafgift for indkøbte planteprodukter.
Stk. 2.  For en i § 1, stk. 5, nr. 2, anført  

 afgiftspligtig virksomhed er grundlaget virksomheedes omsætning af  

 planteskoleplanter ekskl. merværdiafgift i foregående kalender- eller  

 regnskabsår.
Omsætningen reduceres med indkøbsprisen for indkøbte  

 planteskoleplanter ekskl. merværdiafgift.
Stk. 3.  For en i § 1, stk. 5, nr. 3, anført  

 afgiftspligtig virksomhed beregnes afgiften på grundlag af det til produktion  

 af de omhandlede varer beplantede bruttoareal pr. 1. juli i foregående  

 kalenderår.
Bruttearealet opgøres inkl. nyplanter og læbælter.
Der kan  

 herudover opkræves en fast afgift.
 § 3.  Afgiftssatser:
 Stk. 1.  For potteplanter og afskårne blomster,  

 snitgrønt, blomsterløg og -knolde (tørløg og-knolde) er afgiften 1,75 0/00 af  

 afgiftsgrundlaget.
 Stk. 2.  For grønsager dyrket på friland eller i  

 væksthus samt for dyrkede svampe er afgiften 2,5 0/00 af afgiftsgrundlaget.
 Stk. 3.  For planteskoleplanter er afgiften 2,5 0/00 af  

 afgiftsgrundlaget.
 Stk. 4.  For kærnefrugt, stenfrugt, og busk- og bærfrugt  

 betales 150 kr. pr. ha samt en fast afgift på 200 kr.
 § 4.  Såfremt det samlede afgiftsbeløb er på 500 kr.  

 eller derunder, opkræves afgiften ikke.
Stk. 2.  Afgiftsberegningen kan af Landbrugsministeriet  

 ændres, såfremt det over for Gartneribrugets Afsætningsudvalg godtgøres, at  

 der er et åbenbart misforhold mellem den virksomheden pålagte afgift og  

 produktion af afgiftspligtige varer i indbetalingsåret.
Anmodning om ændring  

 skal være fremsat inden indbetalingsårets udløb.
§ 5.  Afgiftspligtige virksomheder skal hvert år  

 senest den 30. april til gartneribrugets Afsætningsudvalg, Frugtmarkedet 17,  

 2500 Valby, meddele de for afgiftsberegningen nødvendige oplysninger.  

 Oplysningsskema til brug ved afgifelsen af ovennævnte oplysninger kan  

 rekvireres på ovennævnte adresse eller på tlf. 31 16 62 00. Oplysningerne  

 skal attesteres af en autoriseret eller registreret revisor eller af en af  

 Jordbrugets anerkendte driftsøkonomiske konsulenter.
Har en afgiftspligtig  

 virksomhed, der er omfattet af § 1, stk. 5, pkt. 1 og 2, et afgiftsgrundlag  

 på 250.000 kr. eller derunder, og for så vidt angår virksomheder omfattet af  

 pkt. 3, et areal på 4 ha eller derunder, kan ovennævnte attestation erstattes  

 af en af den afgiftspligtige underskrevet tro og love erklæring.
Erklæringen  

 skal afgives på en formular, som rekvireres hos Gartneribrugets  

 Afsætningsudvalg.
 Stk. 2.  Landbrugsministeriet kan tillade anden  

 attestation, såfremt Gartneribrugets Afsætningsudvalg skønner, at der herved  

 gives tilstrækkelig sikkerhed for rigtigheden af de givne oplysninger.
 § 6.  Afgiften indbetales af virksomheden det  

 pågældende år i to rater, senest henholdsvis 31. maj og 30. november til  

 gartneribrugets Afsætningsudvalg, Frugtmarkedet 17, 2500 Valby, på postgiro  

 nr. 5 64 38 64, jf. dog stk. 2.
 Stk. 2.  Såfremt det samlede afgiftsbeløb er på 1.000  

 kr. eller derunder, indbetales hele beløbedt til Gartneribrugets  

 Afsætningsudvalg senest den 31. maj.
 § 7.  Landbrugsministeriet kan dispensere fra  

 bestemmelserne i bekendtgørelsen, når særlige forhold taler derfor.
 § 8.  Betales skyldige afgiftsbeløb ikke rettidigt,  

 tillægges der en rente på 1,3 pct. månedlig for hver påbegyndt måned fra  

 forfaldsdagen at regne.
 Stk. 2.  De i § 3 nævnte afgifter samt de i stk. 1  

 nævnte renter er tillagt udpantningsret.
 § 9.  I henhold til lovens § 20, stk. 6, straffes  

 overtrædelse af §§ 1, 5 og 6 eller forsøg herpå med bøde.
 Stk. 2.  Den, der undlader at give de i henhold til § 5  

 krævede oplysninger eller giver urigtige eller vildledende oplysninger med  

 fortsæt til at unddrage sig eller andre afgiften, straffes i henhold til  

 lovens § 20, stk. 7, med bøde, hæfte eller fængsel i indtil 2 år, under  

 skærpende omstændigheder indtil 4 år.
 § 10.  Bekendtgørelsen træder i kraft ved  

 bekendtgørelsen i Lovtidende og har virkning fra og med den afgift der  

 opkræves i 1989.
 Stk. 2.  Virksomheder, der i 1989 har indbetalt afgift  

 på 500 kr. eller derunder, får beløbet tilbagebetalt senest 31. december  

 1989.
 Stk. 3.  Samtidig ophæves bekendtgørelse nr. 132 af 19.  

 marts 1987 om produktionsafgift på frugt og gartneriprodukter.
