 Justitsministeriet har d. d. tilskrevet Teaterdirektørforeningen og  

 Provinsteaterdirektørforeningen således:
»Som det vil være foreningen bekendt, blev ved lov nr. 260 af 27. maj  

 1950 om afgift af forlystelser teaterforstillinger fritaget for  

 forlystelsesafgift, bortset fra de tilfælde, hvor der finder servering sted  

 på tilskuerpladserne.
Det bemærkes i loven, at reglen også gælder revyer, der  

 opføres i henhold til teaterbevilling.
Derimod er varieteforestillinger og  

 anden optræden af varietemæssig karakter efter lovens § 4 a) stadig belagt  

 med forlystelsesafgift.
Efter lovens ikraftræden er det i nogle tilfælde sket, at der på  

 teaterbevillinger er blevet opfort forestillinger af overvejende  

 varietemæssigt indhold uden erlæggelse af forlystelsesafgift.
Dette forhold  

 indeholder for det første en krænkelse af det offentliges afgiftsret og  

 strider mod forudsætningerne for den ved forlystelsesafgiftsloven opnåede  

 afgiftslempelse for teatrene, men er dernæst også uheldigt både over for  

 skuespillerne og andre, hvis interesser er knyttet til opretholdelsen af en  

 normal teaterdrift, og i relation til det kulturelle formål, hvis  

 fyldestgørelse er en forudsætning for den teatrene gennem bevillingssystemet  

 ydede beskyttelse.
Justitsministeriet har derfor overvejet spørgsmålet om i den omhandlede  

 henseende at fastlægge en nærmere afgrænsning mellem revy- og  

 varieteforestillinger.
I overensstemmelse med et af teaterrådet efter samråd  

 med skattedepartementet afgivet forslag har justitsministeriet siden  

 efteråert 1952 som en forsøgsvis ordning fulgt nedenstående retningslinier;  

 disses overholdelse vil fremdeles indtil videre være at anse som en  

 forudsætning for de enkelte teaterbevillinger, idet man efter samråd med  

 skattedepartementet skal fremhæve ordningens forsøgsvise karakter:
A.
Revyforestillinger, der gives på teaterbevilling, må, jfr. dog nedenfor  

 under B, kun bestå af:
1. musik og sang, 2. monologer, dialoger, sketches og lignende  

 situationskomedie, 3. mimiske præstationer, 4. dans enten som bestanddel af sketches og lignende  

 eller udført af danserinder, der er samlet i et kor, hvis optræden  

 udelukkende er af udfyldende eller ledsagende karakter.
 Sangtekster og tale skal være på dansk, norsk eller svensk.
B.
Det tillades dog, at højst en femtedel af forestillingen - såvel i  

 henseende til den tidsmæssige længde som til numrenes antal - udfyldes med  

 optræden af anden karakter end under A. nævnt.
 For så vidt en forestilling i videre omfang end foran angivet er af  

 varietemæssig art, må den anses som forlystelsesafgiftspligtig, og forholdet  

 vil eventuelt kunne medføre konsekvenser i bevillingsmæssig henseende.
Justitsministeriet har allerede gjort forskellige bevillingshavere, der  

 kan antages at være særligt interesserede i revyforstillinger, opmærksom på  

 de omhandlede regler, og man vil ved fremtidige udfærdigelser af bevillinger  

 henvise til disse regler; man skal imidlertid samtidig henstille, at  

 foreningen gør sine medlemmer bekendt med ordningen og fremhæver betydningen  

 af en loyal gennemførelse af denne.« Hvilket man herved skal meddelem idet man anmoder d'herrer om at påse, at  

 der, såfremt der på teaterbevillingen gives forestillingerm som i videre  

 omfang end efter det foranførte tilladeligt er af varietemæssigt indhold,  

 afkræves vedkommende forlystelsesafgift samt sker indberetning hertil.
