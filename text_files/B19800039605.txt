 I medfør af §§ 1, 11 og 12, stk. 3, i lov om foranstaltninger mod  

 forstyrrelse af radiomodtagning, jfr. lovbekendtgørelse nr. 528 af 17.  

 oktober 1978, fastsættes:
Kap. 1. Gyldighedsområde § 1.  Bekendtgørelsen gælder for radiofoni- og  

 fjernsynsmodtagere, der indføres, fremstilles eller udleveres til anvendelse  

 her i landet; undtaget herfra er modtagere, der udelukkende er beregnet for  

 modtagning af AM-radiofoni.
Kap. 2. Grænseværdier § 2.  Støjspænding og udstråling fra radiofoni- og  

 fjernsynsmodtagere må ikke overstige de i §§ 3-5 angivne grænseværdier.
Stk. 2.  Måling foretages efter de af  

 »International Electrotechnical Commission« (IEC) anbefalede  

 metoder, jfr.
IEC publikation 106 (2. udgave 1974).
 § 3.  Den størst tilladte støjspænding udgør på  

 fjernsynsmodtageres netklemmer:
900 microV (59 dB over 1 microV) ved 150 kHz faldende lineært med stigende  

 frekvens til 200 microV (46 dB over 1 microV) ved 500 kHz.
 200 microV (46 dB over 1 microV) i frekvensområdet mellem 500 kHz og 1605  

 kHz.
600 microV (56 dB over 1 microV) ved 150 kHz faldende lineært med stigende  

 frekvens til 400 microV (52 dB over 1 microV) ved 500 kHz.
 400 microV (52 dB over 1 microV) i frekvensområdet mellem 500 kHz og 1605  

 kHz.
 § 4.  For modtagere, hvis nominelle indgangsimpedans  

 er 75 ohm, udgør den størst tilladte antenneklemspænding fra modtagerens  

 lokaloscillator:
 På lokaloscillatorens grundfrekvens tillades dog en udstråling på 700  

 microV/m (57 dB over 1 microV/m).
 For modtagere med mellemfrekvens 38,9 MHz plus/minus 0,2 MHz og  

 overliggende oscillator tillades dog en udstråling på oscillatorens  

 grundfrekvens på indtil:
2 mV/m (66 dB over 1 microV/m), når modtageren er indstillet på bånd III  

 (162-230 MHz), 3 mV/m (70 dB over 1 microV/m), når modtageren er indstillet på bånd IV/V  

 (470-960 MHz).
Kap. 3. Registrering og kontrol § 6.  Post- og Telegrafvæsenet fører kontrol med  

 overholdelsen af bestemmelserne i denne bekendtgørelse dels gennem  

 registrering af apparattyper og dels gennem stikprøvekontrol af godkendte  

 typer hos fabrikant eller importør.
§ 7.  Radiofoni- eller fjernsynsmodtagere, der  

 indføres, fremstilles eller udleveres til anvendelse her i landet, skal på  

 det tidspunkt, hvor salg eller udlevering finder sted, være registreret hos  

 Post- og Telegrafvæsenet.
Dette gælder dog ikke radiofonimodtagere, som  

 udelukkende er beregnet for modtagning af AM-radiofoni.
 Stk. 2.  Registreringer, der er foretaget i henhold til  

 de før 1. januar 1981 gældende bestemmelser, vil fortsat være gældende efter  

 denne bekendtgørelses ikrafttræden, jfr. § 13, stk. 2.
Stk. 3.  Anmodning om registrering indsendes til Post-  

 og Telegrafvæsenet af fabrikant eller importør.
Med anmodningen, der  

 fremsættes på en af Post- og Telegrafvæsenet fremstillet blanket, skal følge  

 en måleattest for støjspænding, antenneklemspænding og udstråling fra  

 modtagerens lokaloscillator fra et eksemplar af den apparattype, som ønskes  

 registreret, samt relevante tekniske oplysninger og diagrammer af  

 apparattypen.
Post- og Telegrafvæsenet påtager sig mod ekstra gebyr at  

 foretage afprøvning og at udarbejde den nævnte måleattest, hvoraf et  

 eksemplar vil blive tilstillet rekvirenten.
Stk. 4.  Registrering foretages, dersom måleattesten  

 viser, at prøveeksemplaret overholder bekendtgørelsens grænseværdier, og  

 meddelelse om den foretagne registrering vil tilgå fabrikanten eller  

 importøren.
I tvivlstilfælde kan Post- og Telegrafvæsenet forlange at få  

 yderligere 5 tilfældigt udvalgte eksemplarer af den pågældende apparattype  

 udleveret til kontrol.
Betingelsen for registrering er da, at grænseværdierne  

 overholdes, når måleresultaterne for de 6 apparater vurderes efter statistisk  

 metode 5.1 i anbefaling nr. 46/1 fra »International Special Committee on  

 Radio Interference« (CISPR).
 Stk. 5.  Måleattester, som er udfærdiget på grundlag af  

 andre målemetoder end dem, der er forudsat i bekendtgørelsen, kan danne  

 grundlag for registrering, hvis de efter Post- og Telegrafvæsenets skøn giver  

 rimelig sikkerhed for, at bekendtgørelsens grænseværdier er overholdt.
 Stk. 6.  Importøren af en apparattype, som allerede er  

 registreret i en anden importørs navn, har pligt til at lade sig registrere  

 som importør af den pågældende apparattype.
 Stk. 7.  Overdragelse af en godkendelse fra en importør  

 til en anden kan finde sted, når begge importører skriftligt anmoder Post- og  

 Telegrafvæsenet herom.
Stk. 8.  For batteridrevne fjernsynsmodtagere, som kan  

 tilsluttes et netaggregat, skal måleattesten indeholde angivelse af  

 apparatets støjspænding på netklemmerne.
Støjspændingen måles under  

 tilslutning af et netaggregat, som består af en simpel dobbeltensretter med  

 et normalt kondensator-spole brumfilter, men i øvrigt uden filter til  

 undertrykkelse af støjspænding fra modtageren.
Stk. 9.  Ethvert eksemplar af en registreret apparattype  

 skal være tydeligt og holdbart mærket med fabrikatangivelse og den  

 typebetegnelse, hvorunder apparattypen er registreret.
Modtagere med samme  

 fabrikatangivelse, hvor hele den elektriske opbygning og ledningsføring er  

 identisk, men som ønskes markedsført under forskellig typebetegnelse, kan  

 godkendes på grundlag af måling af en enkelt af typerne.
Post- og  

 Telegrafvæsenet kan forlange fuldstændig dokumentation for, at hver af de  

 varianter, der ønskes registreret på grundlag af samme måling, er elektrisk  

 identiske.
Endvidere kan Post- og Telegrafvæsenet forlange, at et eksemplar  

 af hver enkelt variant forevises Post- og Telegrafvæsenet.
Såfremt en variant  

 adskiller sig så meget fra den type, hvorpå der er målt, at det efter Post-  

 og Telegrafvæsenets skøn vil medføre ændrede støjegenskaber, kan det  

 forlanges, at vedkommende variant underkastes en måling og i øvrigt behandles  

 som en separat registrering.
§ 8.  Når Post- og Telegrafvæsenet forlanger det, skal  

 fabrikanten eller importøren udlevere et ekspemplar af en registreret  

 apparattype til stikprøvekontrol.
Post- og Telegrafvæsenet kan selv udtage  

 prøveeksemplarer af fabrikantens eller importørens lager.
Ved den første  

 kontrol af en apparattype kan Post- og Telegrafvæsenet dog i stedet kræve et  

 af fabrikanten eller importøren udtaget prøveeksemplar indsendt på  

 afsenderens regning.
 Stk. 2.  Et prøveeksemplar, som ved modtagelsen på  

 kontrolstedet findes behæftet med åbenbare fejl, kan forlanges ombyttet med  

 et fejlfrit eksemplar.
Stk. 3.  Post- og Telegrafvæsenet kan forlange  

 yderligere 5 prøveeksemplarer udleveret til kontrol, således at i alt 6  

 eksemplarer kontrolleres ved den pågældende stikprøvekontrol.
Dersom  

 grænseværdierne ikke overholdes, når måleresultaterne for de 6 apparater  

 vurderes efter statistisk metode 5.1 i anbefaling nr. 46/1 fra  

 »International Special Committee on Radio Interference« (CISPR),  

 ophæves registreringen af den pågældende type, og de til registreringen  

 knyttede retsvirkninger, jfr. § 7, stk. 1, bortfalder.
For kontrollen af de 5  

 ekstra eksemplar opkræves et gebyr, som svarer til udstedelse af måleattest  

 for een modtager, såfremt den først afprøvede modtager har overskredet  

 grænseværdierne.
§ 9.  Post- og Telegrafvæsenet kan til enhver tid  

 foranstalte markedskontrol hos forhandlere af apparater, der er omfattet af  

 denne bekendtgørelse.
De til udførelse af kontrollen beskikkede personer skal  

 mod forevisning af legitimation have uhindret adgang til at kontrollere  

 apparater, der udbydes til salg.
Kap. 4. Måling og typegodkendelse § 10.  Typegodkendelse er ikke obligatorisk.
Post- og  

 Telegrafvæsenet påtager sig imidlertid mod gebyr at afprøve de omhandlede  

 apparattyper og eventuelt udstede typegodkendelsesattest.
Anmodning herom må  

 fremsættes skriftligt.
Efter endt afprøvning vil rekvirenten modtage en  

 måleattest for det afprøvede apparat.
Stk. 2.  Typegodkendelse meddeles, hvis et tilfældigt  

 udtaget prøveeksemplar overholder grænseværdierne.
Post- og Telegrafvæsenet  

 kan dog forlange yderligere 5 eksemplarer af den omhandlede type indsendt til  

 kontrol.
Betingelsen for typegodkendelse er da, at grænseværdierne  

 overholdes, når måleresultaterne for de 6 apparater vurderes efter statistisk  

 metode 5.1 i anbefaling nr. 46/1 fra »International Special Committee on  

 Radio Interference« (CISPR). Der udstedes normalt kun måleattest for det  

 først indsendte apparat.
Stk. 3.  Det er tilladt at mærke typegodkendte apparater  

 med radiostøjkontrol nr. . . . ., hvor det anførte nummer er typegodkendelsens løbenummer.
 Stk. 4.  Mærkning efter stk. 3 må kun foretages af den  

 fabrikant eller importør, som af Post- og Telegrafvæsenet er bemyndiget  

 hertil.
Stk. 5.  Bestemmelserne i § 7 finder også anvendelse for  

 apparattyper, for hvilke der er udstedt typegodkendelse.
Såfremt en godkendt  

 type senere underkendes efter stikprøvekontrol, inddrages godkendelsen.
Kap. 5. Forskellige bestemmelser § 11.  For registrering, jfr. § 7, betales følgende  

 gebyrer for hver af apparatets funktioner:
 Stk. 2.  For afprøvning og udstedelse af måleattest,  

 jfr. § 7, stk. 2, og § 10, stk. 1, betales følgende gebyrer for de enkelte  

 målinger:
 Til disse gebyrer for afprøvning og udstedelse af måleattest lægges den  

 til enhver tid gældende merværdiafgift.
 Stk. 3.  For registrering som variant, jfr. § 7, stk. 9,  

 betales 300 kr.
 Stk. 4.  For overdragelse af typegodkendelse fra een  

 importør til en anden, jfr. § 7, stk. 7, betales 300 kr. for hvert fabrikat.
 § 12.  Overtrædelse af § 7, stk. 1, 6 og 9, og § 8,  

 samt uretmæssig benyttelse af det i § 10, stk. 3, nævnte mærke straffes med  

 bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan bødeansvar pålægges virksomheden som sådan,  

 jfr. § 12, stk. 4, i loven om foranstaltninger mod forstyrrelse af  

 radiomodtagning.
 § 13.  Bekendtgørelsen træder i kraft den 1. januar  

 1981.
Stk. 2.  Bekendtgørelse nr. 14 af 13. januar 1968 om  

 grænser for støjspænding og udstråling fra radiofoni- og fjernsynsmodtagere,  

 som ændret ved bekendtgørelserne nr. 487 af 14. december 1970 og nr. 528 af  

 5. oktober 1973 ophæves.
Registreringer foretaget efter de før 1. januar 1981  

 gældende bestemmelser bevarer deres gyldighed efter 1. januar 1981.
