Til dem der vil vide mere Årets håndbog er først og fremmest tænkt som et værktøj for alle, der  

 arbejder med eller vil vide mere om uddannelsesstøtte.
Den retter sig fortrinsvis til uddannelsesinstitutionerne, men sendes også  

 til social- og sundhedsforvaltningerne, arbejdsformidlingskontorer og  

 biblioteker.
Den ligger samtidig fremme på uddannelsesinstitutionerne.
Håndbogen kan også købes hos Statens Information ( tlf.: 33 37 92 28 ) eller i boghandlen for 55 kr. inkl. moms.
Håndbogen er udarbejdet på grundlag af de regler, der forelå ved  

 redaktionens afslutning den 1. august 1993. Hvis der kommer nye regler, vil  

 styrelsen orientere uddannelsesinstitutionerne med henblik på, at de  

 uddannelsessøgende bliver underrettet.
I tilfælde, hvor der er  

 uoverensstemmelse mellem håndbogen og gældende regler, er det reglerne, der  

 er gældende.
 På styrelsens servicetelefon 33 25 11 55 kan man døgnet rundt til  

 almindelig telefontakst taste sig ind på generelle oplysninger om SU,  

 herunder eventuelle nye regler.
Med venlig hilsen SUstyrelsen INDHOLDSFORTEGNELSE Nye regler i 1994 SU-systemet er ændret på en række områder.
Nogle ændringer har allerede  

 været gældende i 1993.
 Ændringer, der var gældende i 1993:
 Ændringer, der gælder fra 1. januar 1994:
1. SU generelt Statens uddannelsesstøtte består af to former for støtte:
- stipendium  og - studielån Uddannelsessøgende, der bor hos forældrene, og unge under 20 år, der er i  

 gang med den første ungdomsuddannelse, kan højest få 1.983 kr. i stipendium  

 om måneden.
 Uddannelsessøgende, der er udeboende, kan få 3.469 kr. i stipendium om  

 måneden.
Studielånet er på 1.534 kr. om måneden.
SUstyrelsen giver  

 uddannelsesstøtte til uddannelsessøgende fra kvartalet efter, at de er fyldt  

 18 år.
Se kapitel 2 og 3.
 Der er nogle betingelser, som skal være opfyldt:
* Den uddannelsessøgende skal gå på en uddannelse, der giver ret til  

 støtte.  Se kapitel 4. Der er mulighed for støtte til uddannelser i  

 udlandet.
Se kapitel 5.
* Den uddannelsessøgende skal være studieaktiv.
Det betyder bl.a.,  

 at den uddannelsessøgende skal gå til prøver, følge obligatorisk undervisning  

 og aflevere obligatoriske opgaver m.v.
Se kapitel 7.
 * Den uddannelsessøgende må ikke samtidig få anden form for offentlig  

 støtte,  der sigter på at dække de almindelige leveomkostninger.
 Se kapitel 10.
* Den uddannelsessøgende skal være dansk statsborger eller  

 sidestillet med danske statsborgere.
Se kapitel 11 om udlændinges mulighed  

 for at få SU.
 Der gælder desuden forskellige begrænsninger:
* Indtil første ungdomsuddannelse er afsluttet, gives støtten uden  

 tidsbegrænsning på forhånd.
Når den uddannelsessøgende går videre i  

 uddannelsessystemet, gives støtten i klippekortet, dvs. at der som  

 udgangspunkt gives støtte i en periode svarende til den normerede studietid  

 for uddannelsen.
Se kapitel 6 om støttetid - uden for / i klippekortet.
 * Uddannelsessøgende, der ikke har afsluttet en ungdomsuddannelse, får  

 støtte afhængig af deres forældres indkomst, indtil de er fyldt 19 år.  

 Se kapitel 9.
* Der er et loft over, hvor meget den uddannelsessøgende må tjene  

 ved siden af SU.
Overskrides det, bliver det overskydende beløb krævet  

 tilbagebetalt efter støtteårets udløb.
 Se kapitel 8.
2. Stipendium Den enkelte støttemodtager kan højst få:
Der tildeles ikke stipendium for mindre end en måned.
Stipendium tildeles  

 tidligst fra den måned, hvor uddannelsen begynder.
Begynder en uddannelse  

 senere end den 20. i en måned, kan der dog tidligst tildeles støtte fra  

 måneden efter.
 SUstyrelsen udbetaler stipendier forud i månedlige rater til den  

 uddannelsessøgendes konto i et pengeinstitut i Danmark.
Stipendiebeløb på under 300 kr. om måneden udbetales ikke.
Stipendiet  

 beregnes under hensyn til forældrenes indkomst for 18-årige  

 uddannelsessøgende, der ikke har afsluttet første ungdomsuddannelse.
Se  

 kapitel 9. Desuden er den endelige tildeling af støtte afhængig af, hvor  

 meget den uddannelsessøgende tjener.
Se kapitel 8.
Hjemmeboende / udeboende Uddannelsessøgende, der i folkeregistret står tilmeldt den ene eller begge  

 forældres adresse, eller som rent faktisk bor hos forældrene, er  

 hjemmeboende.
Uddannelsessøgende, der står tilmeldt en adresse forskellig fra  

 begge forældres, og som ikke, udover ferier og søn- og helligdage, jævnligt  

 bor hos forældrene, er udeboende.
Det er den uddannelsessøgendes bopælsstatus  

 den 1. i måneden, der er afgørende for, om der tildeles støtte som  

 hjemmeboende eller udeboende.
Når der første gang søges støtte, eller når støtteudbetalingen søges  

 genoptaget eller ændret, bekræfter den uddannelsessøgende under strafansvar  

 med sin underskrift på ansøgningen, at oplysningerne om bopælsstatus på det  

 ovennævnte tidspunkt er rigtige. Ændrer den uddannelsessøgende bopælsstatus  

 til hjemmeboende efter at have været udeboende, skal styrelsen straks have  

 besked.
Bliver den uddannelsessøgende udeboende, kan stipendiet forhøjes  

 efter ansøgning, se side 44. En uddannelsessøgende skal når som helst ved  

 fremlæggelse af huslejekvittering eller på anden måde kunne dokumentere at  

 være udeboende i perioder, hvor støtte er modtaget som udeboende.
En  

 uddannelsessøgende, der bor på kostskole, skolehjem eller lignende, er  

 udeboende, uanset hvilken adresse den pågældende er tilmeldt i  

 folkeregistret.
Det samme gælder for uddannelsessøgende, der får støtte til  

 uddannelser eller studier i udlandet, hvis de ikke bor hos forældrene eller  

 den ene af forældrene i udlandet.
Regler for unge under 20 år, som får støtte uden for klippekortet Uddannelsessøgende under 20 år, der får støtte uden for klippekortet, kan  

 normalt kun få støtte som hjemmeboende.
Udeboende uddannelsessøgende kan dog  

 få stipendium med satsen for udeboende, hvis:
1. den normale transportvej er 20 km eller derover  

 mellem uddannelsesinstitutionen og forældrenes bopæl, 2. befordringstiden med offentlige befordringsmidler  

 mellem uddannelsesinstitutionen og forældrenes bopæl overstiger 75 minutter, 3. støttemodtageren har et barn, som bor hos  

 støttemodtageren, 4. støttemodtageren dokumenterer at have været  

 uafbrudt udeboende i mindst 12 måneder før det tidspunkt, hvor han/hun blev  

 støtteberettiget til den igangværende uddannelse, eller 5. det på grund af ganske særlige forhold i hjemmet,  

 såsom meget trange boligforhold eller langvarig sygdom, ikke med rimelighed  

 kan kræves, at den uddannelsessøgende bor hjemme, indtil uddannelsen er  

 afsluttet, eller den uddannelsessøgende fylder 20 år.
Uddannelsesinstitutionen træffer den endelige afgørelse Det er uddannelsesinstitutionen, der afgør, om betingelserne ovenfor i nr.  

 1-5 er opfyldt.
Uddannelsesinstitutionen træffer den endelige administrative  

 afgørelse.
Det betyder, at der ikke er nogen klagemulighed.  

 Uddannelsesinstitutionen kan kræve, at den uddannelsessøgende i nødvendigt  

 omfang dokumenterer, at betingelserne i nr. 1-5 er opfyldt.
Hvis det er  

 nødvendigt, kan uddannelsesinstitutionen til brug ved sin afgørelse efter nr.  

 5 indhente en udtalelse fra de sociale myndigheder om de sociale forhold for  

 støtteansøgers forældre.
Forældrenes forhold Når der skal træffes en afgørelse efter nr. 1, 2 eller 5, lægges der vægt  

 på begge forældres forhold.
Det gælder dog kun, hvis de er gift og ikke  

 separerede, eller hvis de har fælles folkeregisteradresse eller bopæl.
Er  

 forældrene ikke gift med hinanden, eller er de separerede, og har de ikke  

 fælles folkeregisteradresse eller bopæl, lægges forholdene for den af  

 forældreparret, som senest har haft forældremyndigheden alene, til grund ved  

 afgørelsen.
Har ingen af forældrene haft forældremyndigheden alene, tages  

 forholdene i betragtning for den af forældrene, som den uddannelsessøgende er  

 nærmest knyttet til.
Er en af forældrene døde, er det den længstlevendes forhold, der lægges  

 til grund.
Der kan tildeles stipendium med den høje sats, hvis støtte har  

 været eller ville være blevet tildelt på grundlag af afdødes forhold.
Hvor længe gælder dispensationen? Dispensationen gælder, til den uddannelsessøgende bliver 20 år eller  

 afslutter den første ungdomsuddannelse og dermed ikke længere har behov for  

 at få dispensation.
Spørgsmålet skal dog tages op til ny bedømmelse, - hvis den uddannelsessøgende skifter uddannelsesinstitution, og - dispensation er givet efter 1 (transportvejen) eller 2  

 (befordringstiden) Stipendium til undervisningsafgift Uddannelser, hvor der betales undervisningsafgift, kan godkendes som  

 støtteberettigende alene for så vidt angår leveomkostningerne eller både for  

 så vidt angår leveomkostninger og undervisningsafgift.
Stipendiet svarer pr.  

 måned til 85 procent af 1/12 af den faktiske undervisningsafgift beregnet på  

 årsbasis, dog højst 1.360 kr. pr. støttemåned.
Der kan gives et ekstra stipendium som tilskud til undervisningsafgift til  

 private, erhvervsrettede uddannelser i Danmark.
Dog gives der ikke stipendium  

 til undervisningsafgift til uddannelser, hvor det er besluttet at erstatte  

 stipendiet med et tilskud til institutionerne.
Stipendiet gives heller ikke  

 til uddannelser ved institutioner, som i forvejen modtager offentlige  

 tilskud.
Endelig gives der ikke stipendium til undervisningsafgift til  

 offentligt anerkendte, private uddannelser.
Specielt med hensyn til støtte  

 til uddannelse i udlandet gælder, at stipendium til undervisningsafgift kun  

 gives til uddannelser, der dækker et særligt erhvervsbehov i Danmark, og hvis  

 der ikke findes en uddannelse med samme erhvervssigte her i landet.
Se side  

 21.
 Der gives ikke stipendium til undervisningsafgift under studieophold i  

 udlandet.
 Indtil udgangen af den måned, hvor den uddannelsessøgende, der får støtte  

 uden for klippekortet, fylder 19 år, nedsætter styrelsen stipendietillægget  

 afhængig af forældrenes økonomiske forhold efter samme regler som den  

 almindelige stipendiestøtte, se side 38.
Overgangsordninger Stipendium til undervisningsafgift til en række uddannelser her i landet  

 er faldet bort fra 1. juli 1993. Uddannelsessøgende, der har begyndt på en  

 sådan uddannelse inden da, kan dog fortsat få stipendium til dækning af  

 undervisningsafgift til resten af uddannelsen.
Forskerstipendium Uddannelsesinstitutioner, som har forskeruddannelse (Ph.D.-uddannelse),  

 kan give stipendium til studerende, som er indskrevet ved forskeruddannelsen.  

 Der kan gives op til 149 klip.
Et klip svarer til et klip for en udeboende  

 SU-støttemodtager, dvs. 3.469 kr. i 1994. Der kan gives op til 4 klip pr.  

 måned.
Ph.D-stipendium eller forskerstipendium gives normalt for en 3-års  

 periode efter opnået kandidatniveau.
Men studerende kan også før afsluttet  

 kandidatuddannelse blive optaget på forskeruddannelsen og få forskerklip  

 samtidig med almindelig uddannelssesstøtte.
Se side 35 om forskerstipendium i  

 forhold til egenindkomst og fribeløb.
Tildeling og forbrug af forskerklip  

 registreres i SUstyrelsen.
Skat af SU SU-stipendier er skattepligtig A-indkomst.
 SUstyrelsen har derfor trukket skat af stipendiet, når det udbetales.  

 Stipendium til dækning af undervisningsafgift i udlandet har været skattefrit  

 siden 1. januar 1993.
Forskudsregistrering Hvis det af de oplysninger, som SUstyrelsen har registreret om den  

 pågældende, fremgår, at der skal tildeles støtte i 1994, foretager  

 SUstyrelsen i efteråret 1993 en foreløbig beregning af SU-stipendiet og  

 indberetter det til skattevæsenets forskudsregistrering.
Det er derfor kun  

 nødvendigt, at den uddannelsessøgende indsender et forskudsskema for det  

 kommende år til sin kommune, hvis der i 1994 er væsentlige ændringer i  

 forhold til 1992 i indkomster/fradrag ved siden af SU-stipendium, eller hvis  

 den uddannelsessøgende forventer at få væsentligt mere i stipendium i 1994,  

 end styrelsen umiddelbart kan tildele, fx fordi den pågældende begynder på en  

 ny uddannelse efter sommerferien.
I december måned får de uddannelsessøgende en forskudsopgørelse fra  

 skattevæsenet.
Heraf fremgår, hvilke skatteoplysninger SUstyrelsen bruger,  

 når der skal trækkes skat fra 1. januar det følgende år.
Hovedreglen er, at  

 SUstyrelsen bruger oplysningerne fra hovedkortet, og den uddannelsessøgende  

 får udleveret bikortet.
Hvis den uddannelsessøgende i stedet ønsker, at  

 styrelsen skal bruge bikortets oplysninger (trækprocent alene), skal den  

 pågældende henvende sig til den lokale skatteforvaltning.
Hvis den studerende  

 skal have frikort, får den studerende selv et frikort svarende til forventet  

 A-indkomst ud over stipendium.
SUstyrelsen får automatisk resten af frikortet  

 til brug ved udbetalingen af stipendiet.
Søger den studerende først stipendium for 1994 efter at have fået sin  

 forskudsopgørelse, vil et hovedkort normalt automatisk blive overført til  

 SUstyrelsen, og den studerende vil selv få tilsendt bikortet.
Har den  

 studerende frikort, når SU søges, skal den studerende helst i god tid  

 aflevere det på det lokale skattekontor.
Sker det ikke, giver  

 skatteforvaltningen dog den studerende besked, når frikortet skal afleveres,  

 men det kan så betyde, at støtteudbetalingen bliver forsinket.
Den studerende  

 vil herefter få en ændret forskudsopgørelse.
Hvis den studerende stadig skal  

 have frikort, vil frikortet blive delt mellem den studerende og SUstyrelsen.  

 Den studerende får et frikort, der lyder på det beløb, som pågældende er  

 forskudsregistreret til at tjene ved siden af SU-stipendiet, og SUstyrelsen  

 vil få resten af frikortet.
For at få ændret SU-skattetrækket med virkning  

 fra første SU-udbetaling pr. 1. januar 1994 skal den studerende henvende sig  

 til det lokale skattevæsen i så god tid, at det ændrede skattekort kan være  

 indberettet til SUstyrelsen senest den 22. december 1993. Skatteforvaltningen  

 kan have en vis ekspeditionstid.
For lidt eller for meget skat SUstyrelsen udbetaler ikke for meget trukket skat.
Det er altid den lokale  

 skatteforvaltning, der skal tage stilling til, om der er trukket for lidt  

 eller for meget i skat af stipendiet.
Det kan fx ske, hvis trækgrundlaget er  

 ændret så sent, at ændringen ikke kan nå at få virkning for den kommende  

 udbetaling. Ændringer skal normalt foretages senest den 15. i måneden for at  

 få virkning for den kommende måneds udbetaling.
Det er også den lokale  

 skatteforvaltning, der regulerer for lidt eller for meget trukket skat, og  

 det er skatteforvaltningen, der bestemmer, hvordan reguleringen skal ske.  

 Skatteforvaltningen udbetaler normalt kun for meget trukket skat, hvis den  

 studerende opfylder en række betingelser - nærmere oplysninger om dette fås  

 hos skatteforvaltningen.
Skattekort Den uddannelsessøgende skal ikke aflevere skattekort (hovedkort, bikort  

 eller frikort) til SUstyrelsen eller uddannelsesinstitutionen.
Styrelsen får  

 automatisk skatteoplysningerne fra skattemyndighederne i elektronisk form.
Støttemeddelelsen Støttemeddelelsen vil udover oplysninger om tildelt støtte og grundlaget  

 herfor også indeholde oplysninger om, hvad der vil blive udbetalt i  

 stipendium pr. måned, og hvad der eventuelt er eller vil blive trukket i  

 skat.
Ændring i støtten Ved ændring af uddannelsesstøtten (fravalg, dobbeltklip, fra hjemmeboende  

 til udeboende eller andet) skal den uddannelsessøgende henvende sig til  

 uddannelsesinstitutionen.
Skattemyndighederne får oplysning om det nye  

 stipendiebeløb direkte fra styrelsen.
Perioder uden støtte I perioder uden støtte (fx lønnet praktik, fravalgsmåneder), vil den  

 studerende få tilsendt sit skattekort til brug hos en eventuel anden  

 arbejdsgiver.
Når støtten genoptages, vil styrelsen automatisk få  

 skattekortet igen.
 Uddannelsens ophør m.v.
Når uddannelsen afsluttes eller afbrydes, giver SUstyrelsen besked til  

 skattevæsenet om, at den uddannelsessøgende ikke i resten af året får  

 SU-stipendium, således at skattevæsenet kan sende den uddannelsessøgende et  

 eventuelt revideret skattekort.
Det samme sker, hvis retten til støtte af  

 andre grunde ophører (fx alle klip er brugt).
Ændring i anden indkomst/fradrag Ved ændret indkomst, bortset fra SU, eller ændret fradrag skal den  

 uddannelsessøgende henvende sig til sit lokale skattevæsen og kun til  

 skattevæsenet.
Styrelsen får automatisk de nye skatteoplysninger fra  

 skattemyndighederne og udskriver en ny støttemeddelelse til den studerende,  

 hvoraf det ændrede trækgrundlag fremgår.
Krav om tilbagebetaling af SU fra indeværende støtteår Det drejer sig om følgende krav:
- ophørskrav - inaktivitetskrav - øvrige krav, der rejses inden udgangen af støtteåret.
Denne type krav rejses normalt efter et nettoprincip.
Det betyder, at  

 alene den udbetalte støtte (efter skattetrækket) kræves tilbagebetalt fra den  

 uddannelsessøgende.
Krav om tilbagebetaling af SU fra tidligere støtteår - indkomstkontrolkrav - andre krav, som rejses efter udgangen af det støtteår, kravet vedrører.
Disse krav rejses normalt efter et bruttoprincip.
Det betyder, at både den  

 udbetalte støtte og den skat, styrelsen har trukket, kræves tilbagebetalt fra  

 den uddannelsessøgende.
Den uddannelsessøgende skal så henvende sig til  

 skattevæsenet for at få reguleret eventuelt for meget betalt skat.
3. Studielån Den uddannelsessøgende kan højst få 1.534 kr. i studielån (lån 6) pr.  

 måned.
Der gælder de samme betingelser for at modtage studielån som for at  

 modtage stipendium.
Se side 7.
18-årige, hvis stipendium nedsættes eller evt. bortfalder på grund af  

 forældrenes indkomstforhold, kan få forhøjet studielån i takt med  

 nedsættelsen af stipendiet.
Bortfalder stipendiet helt, kan en  

 uddannelsessøgende, der får støtte efter satsen som hjemmeboende, få et  

 studielån på op til 3.517 kr. pr. måned.
Udnyttes mulighederne ikke for at få  

 forhøjet studielånet, forhøjes fribeløbet i stedet.
Udbetaling af studielån sker forud i månedlige rater til den  

 uddannelsessøgendes pengeinstitut i Danmark.
Studielån på under 300 kr. om  

 måneden udbetales ikke.
Første udbetaling af studielån sker ca. en uge efter,  

 at gældsbrevet (lånebeviset) er modtaget i SUstyrelsen underskrevet af  

 støttemodtager.
Lånetilsagnet bortfalder normalt, hvis den uddannelsessøgende  

 ikke har sendt gældsbrevet retur senest den 1. december 1994.
Forrentning Låneraterne forrentes fra den 1. i måneden efter udbetalingen.
Lånet og de  

 påløbne renter forrentes i uddannelsesperioden med 4 procent om året.
Denne  

 rente kan ved lov ændres for den resterende del af uddannelsesperioden, hvis  

 udviklingen i renteniveauet taler for det.
Efter uddannelsesperiodens ophør  

 forrentes den til enhver tid værende gæld med en årlig rente svarende til  

 Nationalbankens diskonto med et procenttillæg eller -fradrag, som fastsættes  

 hvert år på finansloven.
Tillægget kan dog ikke overstige 1. Det er for 1993  

 fastsat til 0. Diskontoen - og dermed renten efter uddannelsesperiodens ophør  

 - var den 1. august 1993 9,25 procent om året.
Uddannelsesperioden Ved uddannelsesperioden forstås den tid, hvor den uddannelsessøgende  

 gennemgår 1) offentligt anerkendte uddannelser, ulønnede eller lønnede, som  

 er Forskeruddannelsen (Ph.D-uddannelsen) medregnes i uddannelsesperioden.
 Uddannelser i udlandet kan medregnes i uddannelsesperioden, hvis  

 uddannelsen er offentligt anerkendt i uddannelseslandet og er af en sådan  

 art, at den vil kunne offentligt anerkendes i Danmark, forudsat de øvrige  

 betingelser er opfyldt.
Uddannelsesperioden ophører, når uddannelsen afsluttes eller afbrydes.  

 Genoptager låntager uddannelsen eller begynder en ny uddannelse, som opfylder  

 de nævnte betingelser, vil studielånet blive forrentet med den lave rentesats  

 under den nye uddannelsesperiode, og tilbagebetalingen af lånene vil blive  

 udskudt til efter uddannelsens ophør.
Får låntager på ny uddannelsesstøtte  

 fra SUstyrelsen eller forskeruddannelsesstøtte under denne uddannelse, vil  

 dette ske automatisk.
Får låntager derimod ikke støtte, skal SU-styrelsen have dokumentation  

 for, at uddannelsen opfylder de ovennævnte betingelser.
Er der gået 15  

 måneder eller mindre, fra den forrige uddannelse ophørte til genoptagelsen af  

 uddannelsen eller begyndelse af en ny uddannelse, vil den mellemliggende  

 periode blive betragtet som uddannelsesperiode med hensyn til forrentningen  

 af lånet.
Styrelsen kan bestemme, at låntagers uddannelsesperiode skal  

 betragtes som ophørt, selvom låntager ikke har afsluttet eller afbrudt  

 uddannelsen, hvis låntager ikke længere kan anses for at være studieaktiv.
Indkomstkontrol Når året er gået, kontrollerer SUstyrelsen alle støttemodtageres indkomst  

 i det pågældende år.
Der sker herefter en endelig beregning og tildeling af  

 den enkelte støttemodtagers uddannelsesstøtte.
Viser det sig, at lånet, som  

 støttemodtager fik udbetalt, er modtaget helt eller delvis med urette, vil  

 SUstyrelsen kræve det for meget udbetalte lånebeløb tilbagebetalt straks, jf.  

 afsnit om indkomstkontrol, side 36. Lånets hovedstol vil blive nedsat med  

 samme beløb.
Det er således kun et evt. resterende lånebeløb, der skal  

 tilbagebetales som lån.
Tilbagebetaling af statslån og studielån Lån 4 er statslån ydet i støtteårene 1982/83 - 1987/88.
 Lån 5 er studielån ydet i støtteårene 1988/89 - 1990.
 Lån 6 er studielån ydet fra og med støtteåret 1991.
Forrentning Låneraterne forrentes fra den 1. i måneden efter udbetalingen.
Lån 4 forrentes i uddannelsesperioden med den til enhver tid  

 gældende diskonto minus 3 procent om året.
Efter uddannelsesperiodens ophør  

 forrentes gælden med diskontoen plus 1 procent om året.
Lån 5 og lån 6 forrentes i uddannelsesperioden med 4  

 procent om året.
Efter uddannelsesperiodens ophør forrentes gælden med  

 diskontoen plus et tillæg (på højst 1) eller minus et fradrag.  

 Tillægget/fradraget fastsættes på finansloven for et år ad gangen.
Det er for  

 1991 fastsat til +1, og for 1992 og 1993 til 0.
Tilbagebetalingstidspunktet Tidspunktet for, hvornår tilbagebetalingen af lånet/lånene skal begynde,  

 afhænger af, i hvilket støtteår låntager har afsluttet eller afbrudt den  

 senest påbegyndte uddannelse, og hvilke låntyper der er tale om, jf.  

 oversigten nedenfor.
Låntagere med lån 4 og/eller lån 5 - og evt. tillige lån 6 - skal begynde  

 tilbagebetalingen af lånet/lånene med påløbne renter 1 år efter udløbet af  

 det støtteår, hvori uddannelsesperioden er ophørt, dog tidligst 1. august.  

 Låntagere som alene har lån 6, d.v.s. som kun har fået lån efter 1. januar  

 1991 - skal begynde tilbagebetalingen af lånet med påløbne renter 1 år efter  

 udløbet af det støtteår, hvori uddannelsesperioden er ophørt, dvs. en 1.  

 januar.
Der kan ikke fastsættes tidligere tilbagebetalingstidspunkter.
Men  

 der er altid mulighed for at foretage frivillige indbetalinger før  

 tilbagebetalingstidspunktet er indtrådt, jf. afsnittet om »Frivillige  

 indbetalinger« på side 14.
Tillbagebetalingsperiode og ydelse SU-lån skal tilbagebetales med lige store ydelser hver anden måned.
Det er  

 gældens størrelse for det enkelte lån på tilbagebetalingstidspunktet, der  

 bestemmer tilbagebetalingsperiodens længde og ydelsernes størrelse for hvert  

 lån for sig.
For låntagere med både lån 5 og lån 6 fastsættes tilbagebetalingsperiodens  

 længde og ydelsens størrelse for hvert af disse to lån dog ud fra den samlede  

 gæld for de to lån.
Den længste tilbagebetalingsperiode er 15 år og ved gæld  

 under 10.000 kr. er perioden højst 7 år.
Ydelsen kan dog ikke være mindre end  

 200 kr. for hvert lån.
For låntagere med både lån 5 og lån 6 gælder det for  

 den samlede ydelse for de to lån.
Ydelserne beregnes ud fra de gældende  

 rentesatser for lånene på tilbagebetalingstidspunktet.
Senere ændringer i  

 diskontoen og dermed i rentesatserne fører ikke til ændring af ydelsen, men  

 påvirker kun tilbagebetalingsperiodens længde.
Låntager kan, efter at  

 tilbagebetalingen er begyndt, aftale en højere ydelse for at afkorte  

 tilbagebetalingsperioden.
Indbetalinger på lånet dækker først evt. gebyrer  

 dernæst tilskrevne renter og endelig hovedstolen (det lånte beløb).
 Tilbagebetalingen skal efter loven begynde på følgende  

 tidspunkter:
Udsættelse/lempelse Styrelsen kan efter ansøgning give udsættelse med tilbagebetalingen eller  

 lempe i tilbagebetalingsvilkårene, hvis låntager på grund af arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder ikke kan overholde den fastsatte  

 tilbagebetalingsordning.
De forhold, der ligger til grund for ansøgningen,  

 skal så vidt muligt dokumenteres.
Frivillige indbetalinger Vil låntager gerne betale af på sit lån, før det af SUstyrelsen fastsatte  

 tilbagebetalingstidspunkt, kan låntager når som helst indbetale beløb efter  

 eget ønske til SUstyrelsens girobankkonto nr. 9 68 15 66. Det sker på  

 almindelige indbetalingskort fra posthuset eller et pengeinstitut.
Låntager  

 skal skrive personnummer og låntype på indbetalingskortet.
Sådanne beløb vil  

 blive brugt til først at dække de tilskrevne renter og dernæst hovedstolen.
 Spørgsmål vedrørende rentefradrag skal rettes til det lokale skattevæsen.
Tilbagebetaling af statsgaranterede studielån Tildeling af uddannelsesstøtte i form af statsgaranti for studielån i  

 pengeinstitutter ophørte den 31. juli 1993.
Hypotekbanken administrerer statens garantiforpligtelser for studielån i  

 pengeinstitutterne.
Disse lån forrentes under og efter uddannelsen med en  

 variabel rente, der til enhver tid fastsættes af det pågældende  

 pengeinstitut.
 Låntager er normalt først forpligtet til at begynde tilbagebetalingen af  

 lånet et år efter det tidspunkt, hvor uddannelsen afsluttes eller afbrydes.
 Hypotekbanken kan bestemme, at tilbagebetalingen skal begynde på et  

 tidligere tidspunkt, hvis låntager ikke længere kan anses for at være  

 studieaktiv.
 I garantierklæringen er angivet et forventet afslutningstidspunkt, som  

 pengeinstituttet retter sig efter.
 Hvis der er udstedt flere garantierklæringer, retter pengeinstituttet sig  

 efter det forventede afslutningstidspunkt i den sidst udstedte erklæring.  

 Hvis låntager ikke har afsluttet uddannelsen på det forventede tidspunkt, kan  

 Hypotekbanken fastsætte et nyt, hvis låntager retter henvendelse herom med  

 dokumentation for stadig at være under uddannelse.
 Aftale om tilbagebetalingen skal inden tilbagebetalingstidspunktet indgås  

 skriftligt mellem låntager og pengeinstituttet på en formular, der er  

 forhåndsgodkendt af Hypotekbanken.
Tilbagebetalingen skal ske med passende rater i forhold til gældens  

 størrelse og inden for garantiperioden.
Garantien ophører senest 15 år efter,  

 at uddannelsen er afsluttet eller afbrudt, men kan forlænges af  

 Hypotekbanken, når omstændighederne taler for det.
Pengeinstituttet kan træffe afgørelse om at udsætte indgåelsen af en  

 tilbagebetalingsordning, hvis låntager på grund af arbejdsløshed, sygdom,  

 fødsel eller værnepligt ikke kan indgå en tilbagebetalingsordning.
Låntager  

 skal rette henvendelse herom til pengeinstituttet med dokumentation for det  

 pågældende forhold.
 Udsættelse gives for højst 6 måneder ad gangen og indtil maksimalt 4 år  

 efter uddannelsens ophør.
 Hvis låntager ikke kan overholde en allerede indgået  

 tilbagebetalingsordning, kan en midlertidig nedsættelse af ydelsen eller en  

 midlertidig udsættelse med tilbagebetalingen ligeledes aftales direkte med  

 det pågældende pengeinstitut, uden henvendelse herom til Hypotekbanken.  

 Indgår låntager ikke aftale om tilbagebetaling, eller betaler låntager ikke  

 ydelserne til tiden, forfalder gælden til betaling, og pengeinstituttet kan  

 forlange lånet indfriet af Hypotekbanken.
Tilskud til tilbagebetaling Låntager kan efter ansøgning og på visse betingelser få tilskud til  

 afvikling af lånet.
Ansøgning skal være Hypotekbanken i hænde senest den 5. januar forud for  

 tilskudsårets begyndelse.
Tilskudsåret går fra 1. april - 31. marts.
Tilskud  

 tildeles for et år ad gangen.
 Ansøgningsskema med nærmere oplysninger om ordningen, herunder om  

 betingelser for tildeling af tilskud, fås i alle pengeinstitutter fra  

 begyndelsen af november forud for tilskudsåret.
4. Uddannelser, der giver ret til støtte Godkendte uddannelser Godkendt undervisning på folkeskoleniveau:
almen voksenuddannelse 1) enkeltfagsundervisning 1) folkeskole grundskolekursus (privat) Godkendte ungdomsuddannelser:
enkeltfagsundervisning på studentereksamens- og HF-niveau 1) erhvervsuddannelse, skoleperiode 1 og 2 fodterapeut gartnerfagets driftlederkursus gymnasium (studentereksamen) højere forberedelseseksamen (HF) højere handelseksamen (HHX) højere teknisk eksamen (HTX) informatikassistent landmandsuddannelse skibsassistent skipperskoleuddannelser (kyst- og fiskerskipper af 3. grad) skovbrugsfagligt adgangskursus social- og sundhedsuddannelser (kun indgangsåret) studenterkursus studieforberedende kursus til landbrugstekniker teknikumuddannelsens adgangsprøve vildtforvalter, Vildtforvaltningens Skole, Kalø værkstedskursus (TIF-kursus) værkstedsskoler Godkendte videregående uddannelser:
afspændingspædagog agrarøkonom agronom akademiingeniør arkitekt bevægelsespædagog bibliotekar billedjournalist billedkunst ved kunstakademierne blomsterbinderkursus byggetekniker bygningskonstruktør cand.pæd. (Danmarks Lærerhøjskole) civilingeniør datamatiker design (Danmarks Design Skole og Kolding Tekniske Skole) diplomingeniør dyrlæge (veterinær) eksportingeniør eksportskoleuddannelsen eksporttekniker elektroinstallatør/stærkstrømstekniker elektroniktekniker ergoterapeut erhvervssproglige uddannelser på handelshøjskolerne, bachelor- og  

 kandidatuddannelser erhvervsøkonomiske uddannelser på handelshøjskolerne, bachelor- og  

 kandidatuddannelser ernærings- og husholdningsøkonom eurytmist farmaceut filmskoleuddannelsen fiskeriteknolog fiskeskipper af 1. grad fysioterapeut gartneritekniker gastekniker grafonom (Grafisk Højskole) gvs-mesterkursus handelsakademiuddannelser (ikke alle er godkendt) hortonom hotel- og restaurationsuddannelsen husholdningsvidenskab, Nordisk Højskole håndarbejdslærer idrætslærer (Paul-Petersens institut) jordbrugsøkonom jordemoder journalist kemotekniker kirkemusikskoler (Vestervig og Løgumkloster) klinisk tandtekniker konservator (Kunstakademiets Konservatorskole) konserveringstekniker (Kunstakademiets Konservatorskole) kunstpædagog laborant laboratorietekniker landbrugstekniker landbrugsuddannelser - driftsleder m/grønt bevis - driftsleder m/grønt diplom landinspektør landmålingstekniker ledende/instruerende hospitalslaborant ledende/undervisende ergo- og fysioterapeut levnedsmiddelingeniør levnedsmiddelkandidat levnedsmiddeltekniker lærer malerfagets svende- og diplomskole markedsøkonom maskinmester maskintekniker mejeritekniker mikroinstruktør miljøtekniker modeltekniker musikkonservatorieuddannelserne måletekniker pastoralseminariet pilot (Skolen for Luftfartsuddannelserne) produktudvikler pædagog revisorkandidat rytmikpædagog sceneinstruktør/scenograf (Statens Teaterskole) skibsfører skovbrug (forstkandidat) skovtekniker skuespiller socialrådgiver specialkursus i husholdning ved Århus Universitet sygeplejerske sygeplejerskehøjskole, Danmarks tandlæge tandplejer tegnsprogstolk (Handelshøjskolen i København) textil- og beklædningstekniker trætekniker tv-uddannelse (Den Danske Filmskole) universiteternes bachelor-, kandidat- og magisteruddannelser vvs-tekniker.
Godkendelse af uddannelser SUstyrelsen godkender uddannelser på folkeskoleniveau, ungdomsuddannelser,  

 der er offentligt anerkendte, og videregående uddannelser, der ligeledes er  

 offentligt anerkendte, som støtteberettigende.
Uddannelsen skal foregå ved en  

 offentligt anerkendt uddannelsesinstitution, være tilrettelagt som  

 heltidsundervisning, være af mindst 3 måneders sammenhængende varighed og  

 være ulønnet.
 Ansøgning om godkendelse som støtteberettigende uddannelse sendes til  

 styrelsen af uddannelsesinstitutionen eller af den myndighed eller  

 organisation, der er ansvarlig for tilrettelæggelsen af uddannelsen.
 Med ansøgningen skal sendes oplysninger om uddannelsens indhold.  

 Ansøgningen skal være ledsaget af oplysninger om, hvilken offentlig myndighed  

 der har anerkendt den.
 Undervisningsministeriet kan godkende en privat uddannelse i Danmark som  

 SU-berettigende, selv om den i øvrigt ikke er offentligt anerkendt.  

 Uddannelsen skal være tilrettelagt som ulønnet heltidsundervisning af mindst  

 3 måneders sammenhængende varighed.
Uddannelsen skal desuden være en erhvervsrettet ungdomsuddannelse eller  

 videregående uddannelse og give en erhvervskompetence, der umiddelbart og  

 påviseligt kan finde almindelig anvendelse i Danmark.
Den skal have et  

 indhold og en kvalitet, der står mål med dansk undervisningsstandard, og må  

 ikke have et snævert erhvervssigte.
Og endelig må uddannelsestiden maksimalt svare til den normerede  

 uddannelsestid for lignende offentligt anerkendte uddannelser i Danmark, hvis  

 sådanne findes.
Se om stipendium til undervisningsafgift side 9.
Løn under uddannelsen SUstyrelsen godkender en uddannelse, der efter reglerne for uddannelsen  

 omfatter lønnet praktik, hvis der indgår mindst en sammenhængende ulønnet  

 måned i uddannelsen.
Uddannelsen godkendes som støtteberettigende i  

 undervisningsperioderne.
Disse perioder fastsættes i hele måneder og afrundes  

 opad til nærmeste antal hele måneder.
Styrelsen kan bestemme, hvordan  

 ferieperioder fordeles mellem undervisning og lønnet praktik.
Se side 28 om  

 muligheden for at få dobbeltklip i måneden før første praktikperiode i  

 uddannelsen.
Enkeltfagsundervisning For at få uddannelsesstøtte skal uddannelsen som hovedregel være på  

 heltid.
Styrelsen kan dog godkende enkeltfagsundervisning som en samlet  

 støtteberettigende uddannelse uden for klippekortet, hvis:
- den uddannelsessøgende ikke tidligere har gennemført fagene på samme  

 niveau.
Denne betingelse gælder ikke for undervisning på folkeskoleniveau - den kan afsluttes inden for 23 måneder og - den omfatter mindst 23 ugentlige undervisningstimer.
 For uddannelsessøgende, der ved undervisningens begyndelse har et barn  

 under 7 år, eller som senere får et barn, gælder, at uddannelsen skal kunne  

 afsluttes inden for 35 måneder, og at det ugentlige timetal skal være mindst  

 17. Det er en betingelse, at barnet bor hos den uddannelsessøgende.
 Enkeltfagsundervisningen omfatter:
- almen voksenuddannelse - prøveforberedende enkeltfagsundervisning til folkeskolens afgangsprøver  

 og udvidede afgangsprøver - studieforberedende enkeltfagsundervisning til højere  

 forberedelseseksamen (HF), studentereksamen og lignende undervisning på  

 tilsvarende niveau.
 Deltagelse i fag på forskellige niveauer kan kombineres.
Indgår der i undervisningen 16 timer om ugen eller derover på  

 folkeskoleniveau, betragtes hele undervisningen som afholdt på  

 folkeskoleniveau.
For uddannelsessøgende med børn under 7 år betragtes  

 undervisningen dog som folkeskoleundervisning, hvis der indgår 10 timer om  

 ugen eller derover på folkeskoleniveau.
Deltagerne skal normalt følge hele  

 undervisningen på samme kursus.
Styrelsen kan dog i særlige tilfælde efter  

 indstilling fra uddannelsesinstitutionen godkende, at deltagere, der følger  

 enkelte fag på andre enkeltfagskurser, bliver støtteberettigede.
 En uddannelsessøgende, der før 1. januar 1993 har fået støtte til  

 undervisning, som den pågældende var i gang med den 1. januar 1993, kan  

 fortsat få støtte til denne enkeltfagsundervisning, selv om betingelserne for  

 at give støtte efter de gældende regler ikke er opfyldt.
Enkeltfagsundervisning inden for klippekortet: Der kan også gives støtte i  

 klippekortet til enkeltfagsundervisning.
Det sker efter retningslinierne for  

 støtte til supplering og gymnasial uddannelse.
Se side 28 og 29.
Betingelser for SU til enkeltfagsundervisning 5. Støttemuligheder i udlandet Støtte i udlandet gives til uddannelse i udlandet og til studieophold i  

 udlandet.
Støtte til uddannelse i udlandet gives, hvor støttemodtageren  

 ønsker at tage en hel uddannelse i udlandet eller eventuelt en overbygning  

 til en dansk uddannelse.
Støtte til studieophold i udlandet gives, hvor støttemodtageren allerede  

 er i gang med en uddannelse i Danmark, men ønsker et ophold af kortere eller  

 længere varighed ved en udenlandsk uddannelsesinstitution.
Støtte til  

 uddannelse i udlandet gives til danske statsborgere og EF-borgere i henhold  

 til EF-retten.
Til studieophold i udlandet kan der også gives støtte til  

 udlændinge, der opfylder betingelserne for at få støtte til uddannelse i  

 Danmark.
Uddannelser i udlandet Der er nogle generelle krav til uddannelsen, som skal være opfyldt:
* Uddannelsen og uddannelsesinstitutionen skal være offentligt anerkendt i  

 studielandet.
Hvis uddannelser og uddannelsesinstitutioner ikke generelt  

 anerkendes af offentlige myndigheder i uddannelseslandet, kan anden  

 anerkendelse eller institutionens medlemsskab af faglige sammenslutninger  

 sidestilles med offentlig anerkendelse.
 * Uddannelsen og uddannelsesinstitutionen skal være af en sådan art, at  

 den ville kunne offentligt anerkendes i Danmark.
 Uddannelsen skal være ulønnet, tilrettelagt som heltidsundervisning og af  

 mindst 3 måneders sammenhængende varighed.
* Uddannelsen skal give en erhvervskompetence, der umiddelbart kan finde  

 almindelig anvendelse i Danmark.
Der er specielle regler for uddannelser i de  

 andre nordiske lande.
Uddannelse i et andet nordisk land Der gives støtte til uddannelser i de andre nordiske lande i hele  

 uddannelsesforløbet.
 Uddannelsen skal opfylde de betingelser, der er nævnt ovenfor - dog er  

 kravet om erhvervskompetence lempeligere, da det er tilstrækkeligt, at  

 uddannelsen kan indgå som en del af eller give adgang til en  

 kompetencegivende uddannelse i Danmark.
Uddannelse i udlandet i øvrigt I de fleste tilfælde kan der højst gives støtte i 3 år til erhvervsrettede  

 uddannelser:
 *Hvis hele uddannelsen kan tages på 3 år eller derunder, kan der gives  

 støtte til hele uddannelsen.
* Varer uddannelsen mere end 3 år, kan der kun gives støtte i de sidste 3  

 år af uddannelsen.
Ved opgørelse af uddannelsens varighed ses der bort fra  

 eventuelle perioder med lønnet praktik.
I meget få tilfælde er der mulighed for støtte i hele uddannelsestiden,  

 hvis uddannelsen varer mere end 3 år.
Det drejer sig om uddannelser, der  

 skønnes at dække et særligt erhvervsbehov, og hvor man ikke kan få en  

 uddannelse med samme erhvervssigte i Danmark.
SUstyrelsen laver hvert år en liste over disse uddannelser.
Der kan kun  

 gives støtte i hele forløbet til uddannelser, der er optaget på listen.
 I 1993 kunne følgende uddannelser godkendes som støtteberettigende i hele  

 forløbet:
 * Kiropraktik/sociologi: Det var en betingelse, at de 2 uddannelser ikke  

 kunne godkendes med studiestart efter 31. august 1993, hvis uddannelsen blev  

 oprettet i Danmark.
 * Hoteladministration: Uddannelser på kandidat/master-niveau.
 * Turisme: Uddannelser på kandidat/master-niveau.
 * Moderne dans/koreografi.
 * Kombinationsuddannelse med økonomi (heri kan indgå management og  

 marketing m.v.) og sprog (heri skal indgå område/landestudier). Omfatter  

 uddannelser, der fra starten er tilrettelagt med en ligelig kombination af  

 økonomi-sprog, og hvor uddannelsen ikke sprogmæssigt dækkes af tilsvarende  

 danske kombinationsuddannelser.
 Hvis der fra 1994 sker ændringer af listen, vil uddannelsesinstitutionerne  

 få besked.
Der er også mulighed for støtte til de sidste 2 år af en international  

 studentereksamen, hvis ansøgeren ikke i forvejen har en studentereksamen.
Der  

 skal være tale om en af følgende uddannelser:
 * International Baccalaureate.
 * Option International Baccalaureate.
 *Den Europæiske Studentereksamen ved Europaskolerne.
 Der er desuden mulighed for i de sidste 2 år af uddannelsen at få støtte  

 til en studentereksamen ved Duborgskolen i Flensborg.
 Der gælder nogle særlige klippekortsregler for uddannelse i udlandet uden  

 for Norden.
* For det første bliver støtte altid givet i klippekortet - dvs.  

 støttetiden tæller med, selv om der gives støtte uden for klippekortet til et  

 tilsvarende uddannelsesforløb i Danmark.
Se side 22. Derfor vil støttetiden  

 blive reduceret ved en eventuel senere uddannelse i Danmark.
For så vidt  

 angår international studentereksamen gælder dog de almindelige regler, dvs.  

 at støtte gives uden forklippekortet, indtil første ungdomsuddannelse er  

 afsluttet.
* For det andet gælder reglerne om forsinkelsesklip ikke.
Se side 27. Der  

 bliver ikke givet ekstra klip, hvis en prøve ikke bliver bestået.  

 Konsekvensen af dette er, at hvis en uddannelsessøgende dumper til en prøve,  

 bliver den pågældende studieinaktiv, og støtten stoppes.
Man kan heller ikke  

 som i Danmark afbryde uddannelsen og få set bort fra indtil 12 klip i en  

 senere uddannelse.
Der gives heller ikke støtte til supplering i udlandet.
Godkendelse af uddannelser i udlandet Ansøgning om støtte til en uddannelse i udlandet sendes til SUstyrelsen.  

 Med ansøgningen skal følge detaljerede oplysninger om den udenlandske  

 uddannelse i form af studieplaner, brochurer m.v.
 Se om stipendium til delvis dækning af undervisningsafgift på side 9.
Styrelsen træffer den endelige administrative afgørelse af, hvilke  

 uddannelser i udlandet der giver adgang til støtte.
Reglerne om støtte til  

 uddannelse i udlandet er beskrevet i brochuren »SU til uddannelser i  

 udlandet«.
Heri findes et skema til godkendelse af uddannelser i  

 udlandet.
Brochuren kan fås hos SUstyrelsen eller uddannelsesinstitutionerne.
 Et nævn fastlægger efter anmodning fra styrelsen retningslinier for,  

 hvilke uddannelser i udlandet der kan gives uddannelsesstøtte til og udtaler  

 sig i særlige tilfælde, om enkelte uddannelser i udlandet giver ret til  

 uddannelsesstøtte.
Studieophold i udlandet Der kan gives uddannelsesstøtte til studieophold i udlandet, hvis den  

 danske uddannelsesinstitution godkender opholdet i udlandet som et led i den  

 igangværende danske uddannelse.
Det betyder, at studieopholdet skal være  

 »meritgivende«.
Giver et studieophold i udlandet på 1 år kun 1/2  

 års merit i den danske uddannelse, kan der kun tildeles støtte i 1/2 år.
Ansøgning om godkendelse af studieophold i udlandet som støtteberettigende  

 skal sendes til den danske uddannelsesinstitution.
Der er ikke mulighed for  

 støtte til undervisningsafgiften under studieophold i udlandet.
Se også side  

 9 6. Støttetid - uden for/i klippekortet Der gives støtte:
- Uden for klippekortet - I klippekortet Klippekortet er det populære navn for den ordning, hvor man får tildelt et  

 antal måneders støtte, som man så kan bruge som et klippekort:
 Eet klip = Een måneds støtte.
Man får dog aldrig et kort i hånden der skal klippes i.
Der er alene tale  

 om en målestok for, hvor lang tid man kan få støtte.
Får man støtte uden for  

 klippekortet, får man støtte uden en fast tidsgrænse på forhånd.
Støtte uden for klippekortet Støtte uden for klippekortet gives til - undervisning på folkeskoleniveau - undervisning i ungdomsuddannelser, indtil første ungdomsuddannelse er  

 afsluttet.
De uddannelser, der kan gives støtte til uden for klippekort, er opført i  

 listen på side 24. Støtten gives kun i denne form, indtil en  

 ungdomsuddannelse er afsluttet.
Går man videre i uddannelsessystemet med  

 SU-støtte, er det med klippekort.
 SU-støtte uden for klippekort tildeles uden tidsbegrænsning på forhånd.  

 Støtten gives, indtil uddannelsen er afsluttet, når ellers modtageren  

 overholder alle betingelserne fx for studieaktivitet (se side 31). Hvis en  

 uddannelsessøgende har fået støtte til en ungdomsuddannelse, som ikke er  

 fuldført, kan vedkommende godt få støtte uden for klippekortet til en ny  

 ungdomsuddannelse.
Støtte uden for klippekortet er afhængig af forældreindkomsten indtil  

 måneden efter, at modtageren er fyldt 19 år.
Og indtil måneden efter det  

 fyldte 20. år tildeles støtten som hovedregel efter satsen for hjemmeboende  

 (se side 8). Modtageren kan fravælge en eller flere måneders støtte i løbet  

 af støtteperioden.
Derved forhøjes fribeløbet, se side 34. Men de fravalgte  

 måneder kan ikke opspares for senere at blive brugt til fx dobbeltklip.
Hvornår er første ungdomsuddannelse afsluttet? En uddannelsessøgende kan ikke få SU uden for klippekortet, når han/hun  

 har gennemført en hel ungdomsuddannelse, dvs. at han/hun har gennemført en  

 gymnasial uddannelse eller har gennemført en erhvervsrettet ungdomsuddannelse  

 (se side 24).
 Det gælder, selv om de ikke har modtaget støtte under første  

 ungdomsuddannelse.
 Første ungdomsuddannelse er afsluttet, når man fx har bestået  

 studentereksamen, HF-, HTX- eller HHX-eksamen.
 Indgår der praktikperioder i uddannelsen, er første ungdomsuddannelse  

 først afsluttet, når obligatoriske praktikperioder er gennemført.
Landmandsuddannelsen er afsluttet, når modul 2 er gennemført, dvs. at den  

 pågældende er faglært landmand.
En uddannelse inden for social- og  

 sundhedsuddannelserne er afsluttet, når trin 2 er gennemført, dvs. at den  

 pågældende er uddannet som social- og sundhedsassistent.Værkstedsskole alene  

 betragtes ikke som en afsluttet uddannelse.
En uddannelsessøgende skal altså have støtte uden for klippekortet, hvis - der alene er gennemført uddannelse på folkeskoleniveau, eller - den uddannelsessøgende ikke har bestået eksamen fx på gymnasium eller  

 HF, eller - den uddannelsessøgende ikke har gennemført praktikdelen i uddannelsen.
Har vedkommende afbrudt en erhvervsuddannelse efter skoleperiode 1 og 2,  

 er der således ikke gennemført en hel ungdomsuddannelse.
Men når første  

 ungdomsuddannelse er gennemført, kan der altså kun gives støtte i  

 klippekortet.
Støtte i klippekortet Støtte i klippekortet gives til - videregående uddannelser - erhvervsrettede ungdomsuddannelser, når første ungdomsuddannelse er  

 afsluttet - gymnasiale uddannelser, når første ungdomsuddannelse er en  

 erhvervsuddannelse eller lignende - supplering.
Første gang man søger støtte i klippekortet, får man tildelt et antal  

 klip, der svarer til den normerede studietid.
Ved beregningen tages der  

 hensyn til, at der ikke udbetales støtte i august, hvis uddannelsen begynder  

 i september, og heller ikke for juli, når uddannelsen er afsluttet i juni.
Efter et studieskift får den uddannelsesøgende et nyt klippekort, hvor  

 udgangspunktet er den normerede studietid for den nye uddannelse.  

 Klippekortet afhænger altså af uddannelsens længde.
Er der brugt klip til en  

 tidligere uddannelse, trækker det fra.
Se dog om forsinkelsesklip på side 27.  

 Et klip svarer til udbetaling af en måneds støtte.
Når støtten er udbetalt,  

 er klippet brugt.
Det gælder også, selv om støtten kræves tilbagebetalt i  

 forbindelse med indkomstkontrollen efter årets udløb, eller den  

 tilbagebetales frivilligt.
Klip, der er brugt på forhånd i en tidligere uddannelse Klip, der er brugt til tidligere uddannelse (afbrudt eller afsluttet)  

 eller til supplerende uddannelse, trækkes som hovedregel fra ved beregningen  

 af antal klip for den igangværende uddannelse.
Også perioder med forskellige  

 former for anden offentlig støtte trækker fra:
- uddannelsesydelse fra A-kassen.
Det gælder for uddannelsessøgende, der  

 har begyndt en uddannelse med uddannelsesydelse efter den 13. december 1988.
 - uddannelsesgodtgørelse efter lov om en aktiv arbejdsmarkedspolitik, som  

 erstatter uddannelsesydelse.
 - orlovsydelse til uddannelse efter lov om orlov (ikrafttrædelsesdato 1.  

 januar 1994. Der gives max. 100 procent af højeste dagpengesats). Perioder  

 med orlovsydelse efter loven fra 1992 om orlovsydelse til uddannelse trækker  

 ikke fra (max. 80 procent af højeste dagpengesats).
 - fast revalideringsydelse efter bistandslovens § 43, stk. 2.
Perioder med disse former for støtte fratrækkes dog kun, hvis de er givet  

 til uddannelser, som ville have berettiget til støtte i klippekortet.
For  

 tiden før 1. januar 1993 fratrækkes perioderne kun, hvis modtageren har været  

 i gang med en videregående uddannelse.
SUstyrelsen kan bestemme, at der ved  

 beregning af støttetiden skal tages hensyn til støtte, der er ydet efter  

 færøske eller grønlandske regler.
 SUstyrelsen kan godkende, at en gruppe af uddannelsessøgende får tildelt  

 en længere støttetid end den normale for en deleksamen eller et studium, når  

 studietiden for denne gruppe er forlænget på grund af ganske særlige forhold.
Uddannelsessøgende, der begynder på en bachelor-uddannelse, får tildelt et  

 antal klip svarende til den normerede studietid for bachelor-uddannelsen.  

 Først når de begynder på kandidatoverbygningen, får de tildelt klip til denne  

 uddannelse.
Uddannelsessøgende, der tidligere har afsluttet en mellemlang  

 videregående uddannelse uden kandidatoverbygning, får dog tildelt klip til  

 den fulde kandidatuddannelse, når de begynder på bachelor-uddannelsen.
Styrelsen kan bestemme, at støttetiden for en overbygningsuddannelse  

 udvides med et antal klip, der svarer til støttetiden for en adgangsgivende  

 uddannelse.
Men det forudsætter, at den adgangsgivende uddannelse er  

 nødvendig for at gennemføre overbygningsuddannelsen.
Fx trækker klip, der er  

 brugt til en erhvervsrettet ungdomsuddannelse, ikke fra i en videregående  

 teknikeruddannelse, som den giver adgang til.
For uddannelser, hvor  

 adgangskravet til uddannelserne foruden en gymnasial uddannelse kan være en  

 videregående uddannelse, kan der helt eller delvis ses bort fra klip brugt  

 til den adgangsgivende videregående uddannelse.
Ordningen gælder kun for  

 uddannelsessøgende, der ikke har gennemført en gymnasial uddannelse.
Uddannelser, der gives støtte til i eller uden for klippekortet - Uddannelsen skal kunne afsluttes inden for 23 måneder (35 måneder for  

 uddannelsessøgende med børn under 7 år) og - uddannelsen skal omfatte mindst 23 ugentlige undervisningstimer (17  

 timer for uddannelsessøgende med børn under 7 år) normalt på samme kursus.
Hvad gælder? 12 forsinkelsesklip Den uddannelsessøgende kan få tildelt yderligere 12 klip, når bestemte  

 betingelser er opfyldt.
Man ser ved beregningen af støttetiden bort fra en periode med støtte til  

 en uddannelse, der er afbrudt.
Der kan højst ses bort fra 12 klip.
Hvis den  

 afbrudte uddannelse er begyndt før 1. juli 1993, er det en betingelse, at  

 uddannelsen er afbrudt inden for de første 12 måneder.
Støttetiden kan forlænges, hvis uddannelsen bliver forsinket, fordi en  

 prøve ikke bliver bestået eller lignende forsinkelse.
Forsinkelsen skal være  

 sket i en periode med uddannelsesstøtte, fast revalideringsydelse,  

 uddannelsesydelse, uddannelsesgodtgørelse eller orlovsydelse til uddannelse.  

 Støttetiden forlænges med de klip, der er nødvendige for at indhente  

 forsinkelsen, se side 32.
 Støttetiden kan forlænges yderligere inden for de 12 støttemåneder, hvis  

 modtageren skal supplere sin adgangsgivende uddannelse, se side 28.
De enkelte uddannelsessteder kan fastsætte nærmere relger om forlængelse  

 af støttetiden som følge af, at en prøve ikke er bestået, eller p.g.a. en  

 lignende forsinkelse.
Læs mere på side 31.
 Der kan ikke gives forsinkelsesklip til uddannelser uden for Norden, se  

 side 21.
 Dispensationer.
Der er mulighed for at dispensere fra støttetidsreglerne, hvis den  

 uddannelsessøgende er blevet forsinket i en periode med uddannelsesstøtte,  

 uddannelsesydelse, uddannelsesgodtgørelse, orlovsydelse til uddannelse eller  

 fast revalideringsydelse.
Støttetiden kan forlænges med indtil 12 måneder,  

 hvis studier har været forhindret p.g.a. arbejde, som er pålagt i henhold til  

 styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold.
Det er en  

 udtrykkelig betingelse, at studiet er forsinket p.g.a. de nævnte forhold.  

 Støttetiden kan også forlænges med styrelsens godkendelse, hvis den  

 uddannelsessøgende er blevet forsinket p.g.a. sygdom eller andre særlige  

 forhold.
Fødsel Ved fødsel efter 1. januar 1993 forlænges moderens støttetid med 6  

 måneder, hvis hun ikke søger orlov eller modtager anden offentlig støtte.
Hun  

 skal være støtteberettiget og opfylde alle betingelser m.h.t. alder,  

 statsborgerskab, studieaktivitet.
Af de 6 måneder kan højst 2 falde i tiden  

 inden fødslen.
Moderen kan bestemme, at de 6 klip helt eller delvis tilfalder  

 faderen efter fødslen, hvis han i øvrigt er støtteberettiget.
Dobbeltklip - opsparing af klip Den uddannelsessøgende kan selv bestemme, hvornår der skal udbetales  

 støtte (bruges klip) i perioder, hvor betingelserne er opfyldt.
Det er kun de  

 måneder, hvor der udbetales støtte, der medregnes som brugte klip.
I  

 videregående uddannelser og i erhvervsrettede ungdomsuddannelser i  

 klippekortet kan den uddannelsessøgende anvende opsparede klip til at  

 fordoble støtten de sidste 12 måneder af uddannelsen.
Uddannelsesstedet skal  

 så afgive en erklæring om, at uddannelsen kan afsluttes inden for 12 måneder.
Modtageren skal have klip til gode svarende til det antal måneder, der er  

 tilbage af uddannelsen, og derudover have opsparet et antal klip.
Der kan  

 spares klip op i alle uddannelser, som der gives støtte til i klippekortet -  

 det gælder også supplering.
Klip sparet op i videregående uddannelser i  

 perioden 1. august 1989 - 31. december 1992 kan også bruges til dobbeltklip.  

 Hvis der ikke er sparet klip nok sammen til dobbeltklip i hele perioden,  

 udbetales dobbeltklippene i en sammenhængende periode, så langt den opsparede  

 støtte rækker.
 Der kan spares klip op på 3 måder:
- fravalg af klip - tilbagebetaling i støtteårene 1989/90 og efteråret 1990 inden for  

 fristerne (hhv. 2. april 1990 og 1. oktober 1990) af hele den modtagne  

 støtte, der var tildelt for den pågældende støtteperiode - gennemførelse af uddannelsen på kortere tid end den normerede.  

 Opsparingen svarer til det antal måneder, som den normerede studietid er  

 afkortet med efter 1. august 1989.
 For studerende, der er startet på den første støtteberettigende uddannelse  

 efter 15. marts 1988, gælder en særlig begrænsning for dobbeltklip:
De kan kun få dobbeltklip, hvis det samlede antal forbrugte månedsklip -  

 inkl. dobbeltklip til den igangværende uddannelse - ikke kommer til at  

 overstige det antal klip, som uddannelsen er normeret til.
Der kan dog ses  

 bort fra klip, der er tildelt ved dispensation fra støttetidsreglerne eller i  

 forbindelse med en fødsel, se side 27.
Dobbeltklip før en periode med lønnet praktik I uddannelser, hvor der indgår lønnet praktik, kan de uddannelsessøgende i  

 den sidste måned før første praktikperiode få udbetalt et dobbeltklip.
Det er  

 en forudsætning, at de pågældende modtager løn sidst på måneden i  

 praktikperioden.
 Formålet med ordningen er at forbedre de uddannelsessøgendes likviditet  

 ved overgangen fra en periode med SU, som udbetales forud, til en periode med  

 løn, som udbetales bagud.
Dobbeltklippet afholdes af de klip, de uddannelsessøgende har til rådighed  

 til deres uddannelse.
De kommer derfor til at mangle et klip senere i  

 uddannelsen.
Det kan de mest hensigtsmæssigt fravælge i den første måned  

 efter den sidste praktikperiode, hvor de får udbetalt løn bagud for den  

 sidste måned med lønnet praktik.
 Det er ikke en betingelse for at få udbetalt et dobbeltklip før første  

 praktikperiode, at der er opsparet et klip, eller at de pågældende er i det  

 sidste år af deres uddannelse.
Supplering Hvis en uddannelsessøgende skal supplere sin adgangsgivende eksamen for at  

 blive optaget eller kunne begynde at studere på en videregående uddannelse,  

 kan der gives støtte i klippekortet til den supplerende uddannelse.  

 Suppleringen kan bestå af et eller flere fag eller et værkstedskursus.
Den supplerende uddannelse må ikke tidligere være gennemført på  

 tilsvarende niveau, og den skal indgå i adgangsgrundlaget eller  

 studiestartbetingelserne for en videregående uddannelse.
Der kan altså ikke  

 gives støtte til supplering, som blot forbedrer mulighederne for at blive  

 optaget på en videregående uddannelse inden for kvote 2. Suppleringen kan  

 gennemføres enten før eller efter optagelsen på den videregående uddannelse.
Supplering inden optagelse Hvis den foregår inden optagelsen, er det en betingelse for at få støtte,  

 at den supplerende uddannelse omfatter mindst 20 ugentlige  

 undervisningstimer.
Supplering efter optagelse Sker suppleringen efter optagelsen, er det en betingelse for støtte, at  

 suppleringen sker i mindst 2 fag.
Er denne betingelse opfyldt, kan der gives  

 en ekstra støttetid på op til 7 måneder/klip.
Uddannelsessøgende, der skal  

 supplere i perioden 1. september til 31. januar, skal således have 5 klip til  

 at supplere for.
Uddannelsessøgende, der skal supplere i perioden 1. februar  

 til 30. juni, skal have 7 klip til at supplere for, dvs. at de får også SU i  

 sommerferien.
 Er der kun tale om supplering i et fag, gives der ikke støtte til at  

 supplere for.
Hvornår trækker suppleringsklip fra? Når en uddannelsessøgende første gang søger støtte til en ny videregående  

 uddannelse, skal der tages stilling til, hvad der skal ske med de klip, der  

 tidligere er brugt til supplering, hvis suppleringen er sket inden  

 optagelsen.
Sker suppleringen efter optagelsen, skal der tages stilling  

 allerede ved starten af suppleringen.
 * Har det været nødvendigt for den uddannelsessøgende at supplere, dvs. at  

 det er en optagelses- eller studiestartbetingelse, er der 2 muligheder:
- klip brugt til supplering trækker ikke fra, hvis den uddannelsessøgende  

 ikke tidligere har kunnet få det pågældende fag på det rigtige niveau på den  

 skole eller på den linje i fx gymnasiet, hvor han eller hun gik, - klip brugt til supplering afholdes af de 12 forsinkelsesklip, hvis den  

 uddannelsessøgende tidligere kunne have fået faget eller fagene på det  

 rigtige niveau.
Er forsinkelsesklippene brugt, trækker klip brugt til  

 supplering fra i denne situation.
 * Har det ikke været nødvendigt for den uddannelsessøgende at supplere,  

 trækker klip brugt til supplering fra i de klip, der tildeles til en  

 videregående uddannelse.
 Hvis klip brugt til supplering er afholdt af forsinkelsesklippene, trækker  

 de ikke fra, hvis den uddannelsessøgende senere begynder på en ny uddannelse.
SU til flere ungdomsuddannelser Selv om den uddannelsessøgende har fuldført sin første ungdomsuddannelse,  

 kan der godt gives SU i klippekortet til en ny.
Der er dog visse  

 begrænsninger.
Er den ny ungdomsuddannelse erhvervsrettet, se side 24, kan der gives  

 støtte i klippekortet.
Støtte, der er givet uden for klippekortet, trækker  

 aldrig fra.
Er den uddannelsessøgende for eksempel student og vil gerne være  

 informatikassistent, kan der gives støtte i klippekortet.
Er den ny ungdomsuddannelse en studenter- eller HF-eksamen eller et  

 adgangskursus til teknikum, kan der kun gives støtte, hvis den første  

 uddannelse var en erhvervsuddannelse eller lignende.
Den ny uddannelse skal  

 desuden være nødvendig for at gennemføre en videregående uddannelse.
Der kan  

 gives støtte i højst 23 måneder, og uddannelsen skal omfatte mindst 20 timers  

 undervisning om ugen.
En tømrer kan således godt få støtte til at tage for  

 eksempel en HF-eksamen.
Er den ny uddannelse HHX eller HTX, kan der godt gives støtte, selv om den  

 første ungdomsuddannelse ikke var en erhvervsuddannelse.
Det betyder, at en  

 uddannelsessøgende, der har en studentereksamen, godt kan få støtte til en  

 HHX- eller HTX-eksamen.
Klip, der er brugt til den gymnasiale uddannelse, trækker ikke fra, når  

 modtageren senere begynder på en videregående uddannelse, men det  

 forudsætter, at den gymnasiale uddannelse er nødvendig for at blive optaget  

 på den videregående uddannelse.
Ellers trækker klippene fra i det antal klip,  

 den uddannelsessøgende kan få til den videregående uddannelse.
Hvis fx en elektriker tager en HF-eksamen for efterfølgende at tage en  

 uddannelse til lærer, vil HF-eksamen være nødvendig for optagelse på  

 læreruddannelsen.
Klipforbruget i klippekortet til HF-eksamen vil derfor ikke  

 trække fra i støttetiden til læreruddannelsen.
Hvis en student tager den 1-årige HHX og efterfølgende starter på  

 HA-studiet, vil HHXuddannelsen ikke være nødvendig for optagelse på  

 HA-studiet.
Derfor vil klipforbruget til HHX-uddannelsen i klippekortet  

 trække fra i støttetiden til HA-uddannelsen.
Det er i denne sammenhæng uden  

 betydning, om HHX i det konkrete tilfælde har ført til optagelse via kvote 2.
Overgangsregler Før 1. januar 1993 var der 2 forskellige slags klippekort - et for  

 ungdomsuddannelser og et for videregående uddannelser.
I gang med en ungdomsuddannelse den 1. januar 1993 Uddannelsessøgende, der den 1. januar 1993 var i gang med en uddannelse på  

 folkeskoleniveau eller en ungdomsuddannelse, får støtte indtil uddannelsens  

 forventede afslutningstidspunkt.
Støtten gives i klippekortet, hvis der er  

 tale om en erhvervsrettet uddannelse, og vedkommende tidligere efter 1.  

 august 1989 har fået støtte til en afsluttet ungdomsuddannelse.
Andre, der  

 den 1. januar 1993 var i gang med en ungdomsuddannelse, kan få støtte uden  

 for klippekortet indtil uddannelsens forventede afslutningstidspunkt.
Alle  

 øvrige betingelser for støtte skal være opfyldt, fx skal ansøgeren være  

 studieaktiv.
Disse regler gælder for alle, der var i gang med en  

 ungdomsuddannelse 1. januar 1993, også selvom de først søgte støtte fx fra 1.  

 april 1993.
I gang med en videregående uddannelse den 1. januar 1993 Der skete ingen ændringer for støttemodtagere i videregående uddannelser.  

 En person, der den 1. januar 1993 fik støtte til en videregående uddannelse,  

 blev overført til det nye klippekort med samme støttetid og samme forbrug af  

 klip som hidtil.
Støttetid brugt i videregående uddannelser før 1. januar 1993 For personer, der efter 1. januar 1993 begynder på en uddannelse med ret  

 til støtte i klippekortet, gælder følgende retningslinjer:
Fra det antal klip, der tildeles til den nye uddannelse, skal trækkes  

 støttetid brugt i klippekortet for de videregående uddannelser, herunder klip  

 brugt til en erhvervsrettet ungdomsuddannelse.
Klip brugt inden for de 12  

 ekstraklip trækkes fra i den ramme på 12 forsinkelsesklip, der gælder fra 1.  

 januar 1993.
 Dispensationer fra støttetidsreglerne givet i klippekortet for de  

 videregående uddannelser før 1. januar 1993 overføres til det nye klippekort.
 Klip brugt i klippekortet for ungdomsuddannelser trækker ikke fra.
Personer, der er begyndt på en videregående uddannelse før 1. august  

 1989 - og som er indplaceret i klippekortet for de videregående uddannelser:
Når den uddannelsessøgende efter 1. januar 1993 skal i gang med en ny  

 uddannelse med støtte i klippekortet, trækkes det »gamle« forbrug  

 fra.
Det vil sige det forbrug af klip, den pågældende i sin tid blev  

 indplaceret med i klippekortet for videregående uddannelser plus det forbrug,  

 han/hun senere har haft i klippekortet for de videregående uddannelser.
 Personer, der er begyndt på en videregående uddannelse før 15. marts 1988,  

 kan ikke få tildelt forsinkelsesklip.
- og som ikke er indplaceret i klippekortet for de videregående  

 uddannelser Der kan normalt ikke gives støtte til personer, der ikke i perioden 1.  

 august 1989 - 31. december 1992 er blevet indplaceret i klippekortet for de  

 videregående uddannelser til en uddannelse, som de var i gang med den 1.  

 januar 1993.
Der kan dog gives dispensation, hvis de har været forhindret i at lade sig  

 indplacere, fx fordi de har fået anden offentlig støtte.
Indplaceringen sker  

 så efter de regler, der var gældende før 1. januar 1993.
 Der er en anden gruppe uddannelsesøgende, der skal indplaceres efter samme  

 retningslinier.
 Det drejer sig om uddannelsessøgende, som i perioden 1. juli 1991 - 31.  

 december 1992 har været optaget på en støtteberettigende videregående  

 uddannelse, og som har afbrudt denne uddannelse inden 1. januar 1993. Hvis de  

 i perioden 1. januar 1993 - 31. december 1994 genoptager den afbrudte  

 uddannelse, skal de indplaceres.
7. Studieaktivitet Der kan kun tildeles uddannelsesstøtte til uddannelsessøgende, der er  

 studieaktive.
Uddannelsesstøtte uden for klippekortet En uddannelsessøgende, som ikke har afsluttet første ungdomsuddannelse, og  

 som derfor får uddannelsesstøtte uden for klippekortet, skal for at være  

 studieaktiv deltage i obligatorisk undervisning og foreskrevne prøver,  

 aflevere opgaver m.v.
 Uddannelsessøgende, der ikke fuldt ud opfylder disse forpligtelser, er dog  

 fortsat studieaktive, hvis uddannelsesinstitutionen skønner, at de kan  

 indhente det forsømte.
 En uddannelsessøgende, der ønsker at gå en klasse eller en del af en  

 klasse om, kan få SU til at gå om.
Hvis en uddannelsessøgende lige før eksamen beslutter sig til at gå om,  

 kan støtteudbetalingen fortsætte, selv om den pågældende ikke deltager i  

 eksamen.
Det forudsætter, at * skolen fraråder ham/hende at deltage i eksamen, fordi skolen ikke regner  

 med, at han/hun vil bestå + skolen godkender, at han/hun går om.
 En uddannelsessøgende, der ikke består en eller flere prøver, kan få  

 støtte til at gå om.
Uddannelsesinstitutionen skal løbende kontrollere, at den  

 uddannelsessøgende er studieaktiv.
Det er uddannelsesinstitutionen, der  

 træffer afgørelse om studieaktivitet.
Er en uddannelsessøgende ikke  

 studieaktiv, skal uddannelsesinstitionen hurtigst muligt sørge for, at  

 udbetalingen af støtte standses.
En uddannelsessøgende, der på grund af sygdom, fødsel eller andre særlige  

 forhold ikke er studieaktiv, kan dog få dispensation fra kravet om studieaktivitet.
Uddannelsesstøtte i klippekortet En uddannelsesøgende, der efter at have afsluttet første ungdomsuddannelse  

 får støtte i klippekortet, er studieaktiv, indtil uddannelsesinstitutionen  

 ved prøver eller på anden måde konstaterer, at den studiemæssige fremgang  

 målt i måneder ikke svarer til det antal klip, der bruges til uddannelsen (er  

 i takt). Den uddannelsessøgendes indsats måles i forhold til de regler, der  

 gælder for uddannelsen.
 For fortsat at være studieaktiv skal den uddannelsessøgende deltage i  

 foreskrevne prøver, obligatorisk undervisning, aflevere opgaver mv.
 En uddannelsessøgende, der ikke opfylder disse betingelser, er inaktiv, og  

 uddannelsesinstitutionen skal hurtigst muligt sørge for, at udbetalingen af  

 uddannelsesstøtte standses.
 Den pågældende er dog stadig studieaktiv, hvis det forsømte kun udgør en  

 mindre del, og uddannelsesinstitutionen skønner, at det kan indhentes, uden  

 at uddannelsen forsinkes.
 Det er uddannelsesinstitutionen, som tager sig af  

 studieaktivitetskontrollen og træffer afgørelse om studieaktiviteten.
 Ved uddannelsens begyndelse skal uddannelsesinstitutionen hurtigst muligt  

 og senest inden 6 måneder kontrollere studieaktiviteten.
Herefter skal studieaktiviteten kontrolleres mindst en gang om året.
I  

 uddannelsesårene 1993-94 og 1994-95 kan en uddannelse eller  

 uddannelsesinstitution fritages for kravet om, at studieaktiviteten skal  

 kontrolleres senest 6 måneder efter uddannelsens begyndelse.
 Uddannelsesinstitutionen kan fastsætte nærmere regler om studieaktivitet  

 på de enkelte uddannelser på uddannelsesinstitutionen.
Melder sig ikke til prøve/består ikke En uddannelsessøgende, som ikke tilmelder sig en foreskrevet prøve, eller  

 som lader være med at gå op til en foreskrevet prøve, er ikke studieaktiv.
 Se dog nedenfor om muligheden for at få tildelt forsinkelsesklip på grund  

 af »lignende forsinkelse«.
 Hvis en uddannelsessøgende ikke består de foreskrevne prøver, eller der  

 opstår anden forsinkelse i uddannelsen, der medfører, at den  

 uddannelsessøgende ikke længere er i takt, er den pågældende inaktiv.
Uddannelsesinstitutionen kan dog forlænge støttetiden med de klip, der er  

 nødvendige for at indhente forsinkelsen, hvis den uddannelsessøgende er  

 forsinket, fordi en prøve ikke er bestået, eller der er tale om en  

 »lignende forsinkelse«.
Det kan ske inden for de 12  

 forsinkelsesklip.
Se side 27.
Det er en betingelse, at forsinkelsen er indtrådt i en periode, hvor den  

 uddannelsessøgende har fået uddannelsesstøtte, uddannelsesydelse,  

 uddannelsesgodtgørelse, orlovsydelse til uddannelse eller fast  

 revalideringsydelse.
Ved forsinkelse i forbindelse med prøver, der ikke er  

 bestået, kan støttetiden højst forlænges til næste ordinære prøvetermin.
Den  

 uddannelsessøgende skal være studieaktiv i den periode, hvor  

 forsinkelsesklippene bruges.
Er de 12 måneder brugt i forvejen, er den  

 uddannelsessøgende studieinaktiv.
Det samme gælder, hvis den  

 uddannelsessøgende omgående meddeler, at han/hun ikke ønsker støtten udbetalt  

 af de 12 forsinkelsesklip.
Den uddannelsessøgende er fortsat studieaktiv, hvis han/hun består den  

 væsentligste del af flere foreskrevne prøver, kurser og lignende.
Det kræver  

 dog, at uddannelsesinstitutionen skønner, at den pågældende kan tage den  

 manglende del uden at blive forsinket.
Forsinkelsesklip ved »lignende forsinkelse« Som det fremgår, kan uddannelsesinstitutionen tildele forsinkelsesklip  

 også til uddannelsessøgende, som ikke deltager i en foreskrevet prøve.
Det  

 kan ske, hvis der foreligger en »lignende forsinkelse«.
 Det er en betingelse, at den studerende henvender sig til  

 uddannelsesinstitutionen inden prøven.
Der kan tildeles forsinkelsesklip på grundlag af en erklæring fra den  

 uddannelsessøgendes lærere om, at han/hun har været rimelig studieaktiv i  

 tiden op til prøven, men at han/hun alligevel ikke er parat til at gå til  

 prøve.
Der kan også tildeles forsinkelsesklip efter en vurdering i det  

 enkelte tilfælde på grundlag af en ansøgning fra den uddannelsessøgende.
Der  

 skal være en særlig grund til, at den studerende ikke kan deltage i prøven,  

 og den studerende skal have været studieaktiv i tiden op til prøven.
 Bliver en uddannelsessøgende forsinket med at aflevere en opgave, kan der  

 tildeles forsinkelsesklip på grundlag af en erklæring fra læreren om, at den  

 uddannelsessøgende har været rimelig studieaktiv, men at han/hun alligevel  

 ikke er parat til at aflevere opgaven.
Sygdom En uddannelsessøgende kan få uddannelsesstøtte frem til en sygeeksamen.  

 Det kræver dog, at den uddannelsessøgende har meldt fra til de oprindelige  

 prøver på grund af sygdom, og at sygdommen er dokumenteret med en  

 lægeerklæring.
Går den uddannelsessøgende ikke op til sygeeksamen, eller går  

 den uddannelsessøgende op, men ikke består, er retningslinierne de samme som  

 ved almindelige prøver.
Afholdes der ingen sygeeksamen, træder førstkommende ordinære eksamen i  

 stedet.
Den uddannelsessøgende vil herefter kun fortsat kunne få  

 uddannelsesstøtte, hvis han/hun ud over at gå op til den manglende prøve også  

 deltager i foreskrevne prøver, som er nødvendige for, at uddannelsen kan  

 afsluttes til normeret tid.
Uddannelser med mødepligt En uddannelsessøgende, der ikke deltager i obligatorisk undervisning i et  

 sådant omfang, at uddannelsen kan afsluttes inden for den normerede  

 studietid, betragtes som inaktiv.
Der ses bort fra perioder uden støtte En uddannelsessøgende kan kun få støtte i perioder, hvor  

 uddannelsesinstitutionen betragter den pågældende som studieaktiv.
Ved  

 bedømmelse af, om en uddannelsessøgende er studieaktiv, ses der bort fra  

 perioder, hvor den uddannelsessøgende ikke har fået støtte, herunder  

 perioder, hvor der er fravalgt klip.
Perioder, hvor støttetiden er blevet  

 forlænget inden for de 12 forsinkelsesklip, medregnes heller ikke.
Se side  

 27. Der ses også bort fra perioder, hvor der på grund af sygdom, rådsarbejde  

 og andre særlige forhold er dispenseret fra støttetidsreglerne.
Specielt med hensyn til arbejde, som er pålagt den uddannelsessøgende i  

 henhold til styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, gælder, at det kan  

 sidestilles med studieaktivitet i indtil et år.
Der ses også bort fra de 6  

 klip, støttetiden kan forlænges med ved fødsel.
 Eksempel:
En uddannelsessøgende har ved fravalg af støttetid opsparet tre måneders  

 klip.
En prøve skal ifølge studieplanen bestås.
Deltager den  

 uddannelsessøgende ikke i prøven, kan støtteudbetaling fortsætte i tre  

 måneder, hvorefter den standses.
Først når prøven er bestået, kan  

 støtteudbetaling på ny finde sted.
Uddannelsessøgende, der har begyndt en videregående uddannelse før 15.  

 marts 1988 Uddannelsessøgende, der har begyndt en videregående uddannelse før 15.  

 marts 1988, betragtes som studieaktive, indtil det ved prøver eller på anden  

 måde af uddannelsesinstitutionen konstateres, at den uddannelsessøgende ikke  

 yder en studiemæssig indsats, der gør det muligt at gennemføre uddannelsen  

 uden væsentlig overskridelse af den sædvanlige studietid.
Reglerne gælder kun  

 for uddannelsessøgende, som i perioden 1. august 1989 - 31. december 1992 er  

 blevet indplaceret i klippekortet for de videregående uddannelser, eller som  

 senere har fået dispensation til at blive indplaceret i dette klippekort.
 Se side 30.
Institutionen skal underrette styrelsen om inaktivitet Hvis uddannelsesinstitutionen finder, at en uddannelsessøgende ikke er  

 studieaktiv, skal dette straks meddeles styrelsen.
Det gælder både, hvor der  

 gives støtte uden for klippekortet, og hvor der gives støtte i klippekortet.
Uddannelsesinstitutionen skal samtidig give den uddannelsessøgende besked  

 om indberetningen, så den uddannelsessøgende har mulighed for at fremsætte  

 eventuelle bemærkninger hertil.
Den uddannelsessøgende skal have at vide, at  

 støtten bliver stoppet og fra hvilken måned.
 Når en uddannelsessøgende bliver inaktiv, skal støtten stoppes fra måneden  

 efter, at der er givet meddelelse om inaktivitet.
 Uddannelsessøgende, der får støtte til uddannelse i udlandet, skal sørge  

 for, at styrelsen mindst to gange om året får meddelelse om deres  

 studieforløb, herunder studieaktivitet.
 Uddannelsessøgende, der er indskrevet ved en dansk uddannelsesinstitution,  

 og som er på studieophold i udlandet, skal dog sende meddelelse til den  

 danske uddannelsesinstitution, der så skal kontrollere, om de er  

 studieaktive.
8. Egne økonomiske forhold Stipendium og studielån udbetales i månedlige rater med foreløbige beløb.  

 I første omgang udbetales stipendie- og studielånsraterne med de højeste  

 månedlige støttesatser, afhængig af, om den uddannelsessøgende er ude- eller  

 hjemmeboende, er afhængig af forældreindkomst m.v., men uden hensyn til den  

 uddannelsessøgendes egne indkomster.
 Den endelige tildeling af støtte, der finder sted, når støtteåret er slut,  

 afhænger imidlertid af den uddannelsessøgendes egne indkomstforhold i  

 støtteåret.
Støttemodtageren har selv ansvaret for at tilpasse støtteudbetalingerne  

 til sin indkomst og sit fribeløb for hele året ved eventuelt at vælge støtte  

 fra.
Fravalg af støtte kan ske både i klippekortet og uden for klippekortet.
Fribeløbet Fribeløbet angiver grænsen for, hvor stor egenindkomst man kan have i et  

 støtteår, uden at der sker reduktion af den udbetalte støtte.
Har man en  

 større indkomst end fribeløbet, får det indflydelse på støttens endelige  

 størrelse, se side 36.
 Fribeløbet opgøres på årsbasis på grundlag af de oplysninger, som  

 styrelsen har registreret, evt. suppleret med oplysning indhentet fra den  

 uddannelsessøgende om hans/hendes forhold i støtteåret.
Fribeløbet er fastsat på månedsbasis, og beløbet varierer efter den  

 uddannelsessøgendes uddannelsesmæssige situation.
Støttemodtagers fribeløb  

 pr. måned sammenlægges til et samlet fribeløb for hele støtteåret.
De  

 månedlige fribeløb sætter ikke grænsen for, hvor høj indkomsten må være i den  

 enkelte måned, men månedsbeløbene sammenlægges til et årsfribeløb.
Kun  

 årsfribeløbet sætter grænsen for, hvad man må have i indkomst.
 Er en uddannelsessøgende for eksempel i uddannelse hele året med støtte,  

 er fribeløbet 12 x 3.469 kr. = 41.628 kr.
 Fribeløbet sammensættes således:
Fravalg For hver måned, man vælger fra, får man et tillæg på 7.612 kr. til  

 fribeløbet på 3.469 kr.
Fribeløbet i de måneder, man fravælger, er derfor  

 11.081 kr.
 Man kan regne ud, hvor mange måneder der skal fravælges, efter følgende  

 princip:
Man kan kun vælge hele måneder fra.
Vælger man støtte fra, vælger man også  

 studielånsraten fra.
Man skal være opmærksom på, at fravalg af støtte kun kan  

 søges for fremtiden, se om ansøgningsfristen på side 43.
Fribeløbet forhøjes Egne børn Styrelsen forhøjer automatisk beløbet med 16.023 kr. om året for hver af  

 den uddannelsessøgendes egne børn eller adoptivbørn, som er under 18 år.
Er  

 betingelserne til stede blot i en del af året, forhøjer styrelsen fribeløbet  

 for hele året.
Forskerklip Styrelsen forhøjer også automatisk fribeløbet med det beløb, som er  

 modtaget fra uddannelsesinstitutionen som forskerstipendium, før den  

 uddannelsessøgende har opnået kandidatniveau.
Forskerstipendium udbetalt efter opnået kandidatniveau giver ingen  

 forhøjelse af fribeløbet, som da er 19.780 kr.
Det medregnes som øvrige  

 indkomster ved indkomstopgørelsen, i det omfang det er skattepligtigt i året.
Legater og erstatning Den uddannelsessøgende kan efter ansøgning få forhøjet fribeløbet i to  

 tilfælde.
 For det første, hvis han/hun har modtaget skattepligtige legater,  

 stipendier eller lignende, som er givet med uddannelsesformål for øje,  

 herunder tilskud efter § 22, stk. 4, i udligningsloven (ø-støtte).
For det andet, hvis den uddannelsessøgende har fået udbetalinger i medfør  

 af loven om arbejdsskadeforsikring eller loven om erstatningsansvar.
Det er  

 en betingelse for forhøjelsen, at indkomsten skattemæssigt indgår i den  

 uddannelsessøgendes personlige indkomst.
Fribeløbet kan forhøjes med et  

 beløb, der svarer til indkomsten.
Ansøgning om forhøjelse af fribeløbet skal  

 sendes til SUstyrelsen med dokumentation for legatet, erstatningen m.v.  

 Styrelsen kan kun forhøje fribeløbet i de nævnte tilfælde.
Se side 38 om  

 automatisk forhøjelse af fribeløbet for 18årige, hvis stipendiet nedsættes  

 eller bortfalder som følge af forældreindkomsten.
Indkomst Den uddannelsessøgendes indkomst er enhver positiv indkomst, der beskattes  

 i støtteåret, hvis den indgår i den personlige indkomst, kapitalindkomsten  

 eller udbytteindkomsten (aktieindkomst) - uden fradrag af nogen art.
Følgende  

 indkomster indgår dog ikke:
- Særlig indkomst efter de skatteretlige regler, - SU-stipendier (indtil kandidatniveau) - renter af beløb, opsparet i henhold til loven om uddannelsesopsparing,  

 og - overskud af danske ejendomme, fx lejeværdi af ejerlejlighed/hus.
Bortset herfra indgår alle øvrige positive indkomster, hvis de er  

 skattepligtige, i indkomsten.
Det er den samlede indkomst i hele året, uanset  

 støtteperiodens længde, der indgår i beregningen.
Det vil fx også sige  

 indkomst i perioder, hvor den pågældende ikke er under uddannelse.
Den  

 uddannelsessøgendes formue indgår ikke.
Giver formuen et afkast fx renter,  

 skal disse dog medregnes i indkomsten. Ægtefællers formue- og indkomstforhold  

 er uden betydning for støttetildelingen.
 Eksempler på positive indkomster, der indgår i indkomsten:
 * Indkomst fra ansættelsesforhold, herunder feriepenge, der beskattes i  

 1994.
* positiv indkomst fra selvstændig erhvervsvirksomhed og indkomst som  

 medhjælpende ægtefælle * rente eller udbytte (aktieindkomst) * indtægt af udlejning af fast ejendom eller løsøre, medmindre den  

 beskattes som »overskud af danske ejendomme« * arbejdsløsheds-, syge- og barselsdagpenge * kontanthjælp og anden skattepligtig bistandshjælp * fast revalideringsydelse * pension, børne- og enkepension * honorarer, legater m.v. herunder ophævet pension- eller  

 etableringsopsparing * underholdsbidrag, værdi af fri bolig m.v.
 * anden personlig indkomst og kapitalindkomst.
Hvis den uddannelsessøgende er selvstændig erhvervsdrivende, indgår  

 overskud fra den selvstændige erhvervsvirksomhed i indkomsten, når  

 overskuddet beskattes som personlig indkomst eller kapitalindkomst.
Det  

 betyder, at de fradrag, skattemyndighederne har godkendt i den personlige  

 indkomst, kapitalindkomsten eller som ligningsmæssigt fradrag, ikke  

 anerkendes som fradrag i relation til SU.
Hvis den uddannelsessøgende er  

 tilmeldt virksomhedsskatteordningen, er renteudgifterne dog fratrukket.
Et  

 eventuelt underskud af virksomheden kan ikke modregnes i anden indkomst, fx  

 lønindkomst.
Indkomsten, herunder eventuelle feriepenge, medregnes efter de  

 skatteretlige regler.
Det betyder, at indkomsten som hovedregel medregnes på  

 det tidspunkt, hvor den er tjent, uanset hvornår pengene er udbetalt.
Bemærk,  

 at der gælder forskellige undtagelser til denne hovedregel efter  

 skattereglerne.
Indkomster, der udbetales efter kalenderårets udgang m.v.,  

 beskattes i visse tilfælde først på udbetalingstidspunktet.
De medregnes så i det støtteår, de beskattes.
Indkomster, der ikke  

 beskattes, medregnes ikke, fx boligsikring og børnetilskud.
En del ydelser  

 efter bistandsloven, herunder kontanthjælp, er skattepligtig indkomst fra  

 1994. Legater og stipendier, bortset fra SU-stipendier indtil opnået  

 kandidatniveau, indgår i indkomsten, hvis de er skattepligtige.
Se ovenfor om  

 forhøjelse af fribeløbet i disse tilfælde.
Se om SU-stipendier til  

 forskeruddannelse side 9.
Indkomstkontrol 1994 Når støtteåret er gået, foretager styrelsen den endelige støttetildeling  

 ved at sammenholde den uddannelsessøgendes indkomst i støtteåret med  

 fribeløbet for støtteåret.
Oplysning om støttemodtagerens indkomst i  

 støtteåret indhenter styrelsen fra Told- og Skattestyrelsen.
Oplysningerne  

 indhentes i 1995, når skattemyndighederne har afsluttet årsopgørelserne for  

 1994. Er indkomsten højere end fribeløbet, kræves for meget udbetalt  

 stipendium og studielån betalt tilbage.
Først nedsættes stipendium krone for  

 krone med det overskydende beløb.
Dækker stipendiet ikke kravet, nedsættes  

 dernæst studielånet.
Nedsættelsen sker altid, som om der er søgt højst mulig  

 støtte.
Er der tildelt forhøjet studielån til 18-årige på grund af for høj  

 forældreindkomst, nedsættes dog først det forhøjede studielån krone for krone  

 med det overskydende beløb.
Dækker det forhøjede studielån ikke kravet, sker  

 nedsættelsen dernæst i stipendiet, derefter i det almindelige lån.
7 procent tillæg Konstaterer SUstyrelsen ved den endelige støttetildeling efter støtteårets  

 udgang, at den uddannelsessøgende har fået udbetalt for meget stipendium og  

 studielån, tillægger styrelsen det for meget udbetalte beløb 7 procent.
Det  

 sker, uanset om den uddannelsessøgende har betalt beløbet helt eller delvist  

 tilbage.
Se side 11 om skat i forbindelse med tilbagebetaling.
 Er der udbetalt støtte i klippekortet, er klippene brugt, selvom beløbet  

 kræves tilbagebetalt, og selvom den pågældende frivilligt har tilbagebetalt  

 støtten helt eller delvist.
Tilbagebetaling af for meget modtaget støtte (FM) Det for meget udbetalte stipendium og studielån skal tilbagebetales senest  

 den 1. i måneden, to måneder efter, at styrelsen har fremsat kravet.
Det  

 gælder både krav rejst navnlig som følge af for høj indkomst i støtteåret (IK  

 = Indkomstkontrolkrav) og krav rejst som følge af afbrud (AF-krav =  

 Afbrudskrav), fx på grund af ophør med uddannelsen før det angivne tidspunkt,  

 anden offentlig støtte, inaktivitet m.v.
IK-krav beregnes med 7 procent-tillæg.
Der beregnes ikke tillæg til øvrige  

 krav, som rejses løbende, så snart styrelsen får besked herom.
Kan den  

 uddannelsessøgende ikke betale det hele på en gang, kan den  

 uddannelsessøgende få en afdragsordning, der maksimalt kan løbe over 3 år.  

 Gælden tilbagebetales med lige store beløb over perioden.
Ydelsen pr. måned  

 kan dog ikke være lavere end 200 kr.
Er gælden ikke betalt efter 3 år,  

 opkræves det resterende beløb straks.
Den uddannelsessøgende kan søge  

 styrelsen om at få lempet betalingsvilkårene, herunder om at få udsættelse  

 med tilbagebetalingen helt eller delvist, hvis man på grund af arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder ikke kan overholde tilbagebetalingsordningen.  

 Betaler den uddannelsessøgende ikke hele beløbet tilbage med det samme,  

 forrentes beløbet med den officielle diskonto med tillæg af for tiden 5  

 procent.
Renten var den 1. august 1993 14,25 procent.
Gælden forrentes fra  

 forfaldsdagen den 1. i måneden, to måneder efter, at styrelsen har fremsat  

 kravet.
Styrelsen beregner rentes rente.
Betaler den uddannelsessøgende ikke,  

 eller betales der for sent, kan SUstyrelsen sende gælden til inddrivelse  

 gennem advokat (retslig inkasso) eller give en eventuel arbejdsgiver pålæg om  

 at inddrive gælden ved at holde noget af den uddannelsessøgendes løn m.v.  

 tilbage.
Styrelsen kan også gennem Det Centrale Fordringsregister (CFR)  

 modregne gælden i for eksempel overskydende skat.
Hver rykkergiro, styrelsen  

 sender, koster 35 kr. i gebyr, mens opsigelse af gælden koster 100 kr. i  

 gebyr.
For meget udbetalt for tiden før 1. januar 1991 For meget udbetalt stipendium, studielån og statslån tildelt for tiden før  

 den 1. januar 1991 skal tilbagebetales straks, når kravet fremsættes.
Det  

 gælder både krav rejst navnlig som følge af for høj indkomst i støtteåret  

 (IK-krav) og krav rejst som følge af afbrud (AF-krav), fx som følge af ophør  

 før tid m.v., se ovenfor.
IK-krav er tillagt 7 procent-tillæg efter  

 støtteåret 1989/90. Styrelsen kan dog ud fra gældens størrelse fastsætte en  

 periode, over hvilken gælden skal betales.
Den længste  

 tilbagebetalingsperiode er 5 år, og den laveste ydelse er 200 kr. om måneden.
Styrelsen kan efter ansøgning give lempelser i tilbagebetalingen, når  

 forholdene i det konkrete tilfælde taler herfor.
Gælden forrentes fra kravets  

 fremsættelse med 1 procent over den til enhver tid gældende diskonto.
Renten  

 var den 1. august 1993 10,25 procent.
Styrelsen beregner rentes rente.
I  

 øvrigt gælder samme regler om gebyr og om inddrivelse gennem advokat m.v. som  

 nævnt for gæld for tiden efter 1. januar 1991.
Kontrol af tildelingsgrundlaget SUstyrelsen vil i løbet af støtteåret, og når støtteåret er slut, foretage  

 forskellige kontroller af, om det grundlag, den enkelte uddannelsessøgende  

 fik støtte på, er korrekt.
Til det brug får styrelsen oplysninger fra andre  

 offentlige myndigheders edb-registre, for eksempel fra Told- og  

 Skattestyrelsen og Det Centrale Personregister (CPR). Styrelsen kontrollerer  

 også støttemodtagerens bopælsstatus - det vil sige, om pågældende bor hos  

 forældrene eller ej - gennem oplysninger fra andre offentlige myndigheder i  

 løbet af året.
Støttemodtageren vil også blive bedt om at dokumentere sin  

 bopælsstatus, for eksempel med huslejekvitteringer m.m.
9. Forældrenes økonomiske forhold Hvis den uddannelsessøgende ikke har afsluttet første ungdomsuddannelse og  

 derfor får støtte uden for klippekortet, er tildelingen af stipendium  

 afhængig af ansøgers forældres samlede indkomstgrundlag uden fradrag indtil  

 udgangen af den måned, hvor den uddannelsessøgende fylder 19 år.
Tildeling af  

 studielån sker uden hensyn til forældreindkomsten, se dog nedenfor.
Beregning af støtte Indkomstgrundlaget for 1994 fastlægges på grundlag af indkomsterne i 1992.  

 SUstyrelsen kan tildele maksimalt stipendium, hvis forældrenes samlede  

 korrigerede indkomstgrundlag (dvs. forældrenes indkomstgrundlag med evt.  

 fradrag for søskende) ikke overstiger 190.566 kr.
Ved højere korrigeret  

 indkomstgrundlag aftrappes stipendiestøtten og bortfalder ved et korrigeret  

 indkomstgrundlag på 434.948 kr.
Se i øvrigt tabellen i bilag 4. Det er kun  

 stipendiet, der nedsættes og eventuelt bortfalder på grund af forældrenes  

 indkomstgrundlag.
Studielånet nedsættes ikke, men kan forhøjes i takt med  

 nedsættelsen af stipendiet.
Bortfalder stipendiet helt, kan den  

 uddannelsessøgende, der er hjemmeboende, få et studielån på op til 3.517 kr.  

 om måneden.
 Udnyttes muligheden ikke for at få forhøjet studielånet, sker der i stedet  

 en forhøjelse af fribeløbet.
 SUstyrelsen lægger begge forældres indkomstgrundlag sammen, når forældrene  

 lever, er gift med hinanden og ikke separerede, eller hvis de har fælles  

 folkeregisteradresse eller bor sammen den 1. oktober 1993.
Er forældrene ikke gift med hinanden, eller er de separerede, og har de  

 samtidig ikke fælles folkeregisteradresse eller bor sammen den 1. oktober  

 1993, tages kun indkomstgrundlaget for den af forældrene, der senest alene  

 har haft forældremyndigheden, i betragtning.
Har ingen af forældrene haft  

 forældremyndigheden alene, anvender styrelsen indkomstgrundlaget for den af  

 forældrene, den uddannelsessøgende ved støtteårets begyndelse er nærmest  

 knyttet til.
Lever kun den ene af forældrene, kan styrelsen se bort fra  

 dennes indkomstgrundlag, hvis det godtgøres, at den uddannelsessøgende gennem  

 en meget lang årrække ikke har haft kontakt med vedkommende, og støtte har  

 været eller ville være tildelt på grundlag af afdødes indkomstgrundlag.
 Se om støtte til 18-årige i klippekortet side 25.
Indkomstgrundlaget Når styrelsen beregner den forældreafhængige støtte i 1994, bruges  

 indkomstgrundlaget for 1994. Indkomstgrundlaget for 1994 opgøres på grundlag  

 af de økonomiske forhold i 1992. Styrelsen får i de fleste tilfælde oplysning  

 om indkomstgrundlaget direkte fra Told- og Skattestyrelsen.
For personer, som  

 ikke er skattepligtige eller er begrænset skattepligtige i Danmark, som ikke  

 har været skattepligtige et helt indkomstår, eller hvor der er sket dødsfald,  

 beregner styrelsen indkomstgrundlaget.
Sådan gøres indkomstgrundlaget op Indkomstgrundlaget er summen af den personlige indkomst, den positive  

 (netto) kapitalindkomst og eventuelt et beregnet formueafkast.
Er  

 kapitalindkomsten negativ, sættes den til 0 kr., dvs. der er ingen fradrag.  

 De to første beløb fremgår af årsopgørelsen for 1992, medens det beregnede  

 formueafkast anføres på støttemeddelelsen fra styrelsen.
Der vil kun kunne  

 blive tale om et beregnet formueafkast, hvis der pr.
 31. december 1992 er opgjort en formueskattepligtig  

 værdi af danske aktier m.v. (anparter, andelsbeviser, investeringsbeviser og  

 indestående i kontoførende investeringsforeninger) og af udenlandsk formue.  

 Formueafkastet vil i så fald blive beregnet som 9 procent af summen af disse  

 formuebeløb, minus det faktiske afkast i 1992 af samme formuegoder og minus  

 evt. negativ kapitalindkomst i 1992. Bliver det beregnede formueafkast  

 negativt, sættes det til 0. Der sker modregning mellem ægtefæller.
Søskende Har den uddannelsessøgende søskende, der er under 18 år, fradrages i  

 forældrenes indkomst 20.227 kr. pr. søskende.
Er betingelsen opfyldt i en del  

 af støtteperioden, gives fradraget for hele støtteåret.
Støtte på grundlag af forældrenes aktuelle økonomiske forhold Hvis ansøgerens forældre er langvarigt arbejdsløse efter afskedigelse,  

 langvarigt syge, går konkurs eller i betalingsstandsning, på pension eller  

 efterløn, og bruttoindkomsten herved falder væsentligt, kan styrelsen  

 fastsætte et nyt beregningsgrundlag.
Den uddannelsessøgende skal søge  

 særskilt om at få lagt den aktuelle forældreindkomst til grund ved  

 støtteberegningen.
Beregningsgrundlaget fastsættes for den del af  

 støtteperioden, der ligger efter tidspunktet for indkomstnedgangen.  

 Grundlaget er forældrenes forventede bruttoindkomst i perioden, og efter  

 styrelsens bestemmelse med de fradrag i den personlige indkomst, som fremgår  

 af indkomstgrundlaget, og med tillæg af positiv kapitalindkomst og beregnet  

 formueafkast ifølge indkomstgrundlaget for 1994.
Ændringer i forældreindkomsten i løbet af støtteperioden Ændrer forholdene sig for ansøgerens forældre i løbet af støtteperioden,  

 kan SUstyrelsen efter ansøgning ændre den tildelte støtte i følgende  

 tilfælde:
Ændring i de under 1 og 2 nævnte tilfælde sker tidligst fra måneden efter  

 begivenhedens indtræden og tidligst fra begyndelsen af den måned, hvor  

 ansøgningen er modtaget på uddannelsesinstitutionen.
I de under 3 og 4 nævnte  

 tilfælde sker ændringen fra støtteperiodens begyndelse.
10. Anden offentlig støtte Uddannelsessøgende, der får anden offentlig støtte, der skal dække  

 leveomkostningerne, er udelukket fra at få stipendium og studielån.
Det  

 gælder uddannelsessøgende, der for eksempel - er omfattet af reglerne om støtte til elever på folkehøjskoler,  

 husholdningsskoler og efterskoler, - får støtte i henhold til Grønlands hjemmestyres studiestøtteordning, - er under afsoning i kriminalforsorgens anstalter, - får uddannelsesstøtte under uddannelse i udlandet efter  

 uddannelseslandets regler herom, - får arbejdsløshedsdagpenge, uddannelsesydelse eller  

 uddannelsesgodtgørelse - får orlovsydelse - får voksenuddannelsesstøtte efter lov om støtte til  

 voksenuddannelse - får folkepension eller førtidspension i henhold til lov om social  

 pension - er på efterløn, - får fast revalideringsydelse efter § 43, stk. 2, i bistandsloven, - er under forrevalidering og får kontanthjælp efter bistandslovens § 37, - får skolarstipendier afholdt af offentlige midler, der har en sådan  

 størrelse, at de kan dække leveomkostningerne.
Hvis stipendierne er i  

 størrelsesordenen 6.000 kr. om måneden eller derover, vil de normalt udelukke  

 uddannelsesstøtte.
 Uddannelsessøgende, der modtager supplerende hjælp i henhold til  

 bestemmelser i bistandsloven, barselsdagpenge eller sygedagpenge, kan søge  

 uddannelsesstøtte efter de almindelige regler.
11. Udlændinge Støtte kan normalt kun gives til danske statsborgere.
I visse tilfælde kan  

 der dog gives støtte til uddannelsessøgende, der ikke har dansk  

 statsborgerskab.
 Følgende udlændinge har adgang til uddannelsesstøtte til uddannelse i  

 Danmark og til studieophold i udlandet som et led i den danske uddannelse  

 efter samme regler som danske statsborgere:
Sydslesvigere Tyske statsborgere, der tilhører det danske mindretal i Sydslesvig, skal  

 sammen med støtteansøgningen sende bevis for afgang fra Duborgskolen i  

 Flensborg eller anden dansk skole for at godtgøre deres tilhørsforhold til  

 Danmark.
 Kan den uddannelsessøgende ikke fremlægge et sådant bevis, vil styrelsen  

 forelægge ansøgningen for Sydslesvigsk Kultursamfund.
Islandske statsborgere Islandske statsborgere, der den 6. marts 1946 var eller på noget tidspunkt inden for de sidste 10 år før den 6. marts 1946 har været bosat her i landet, jfr. § 2 i lov om  

 ophævelse af danskislandsk forbundslov.
Flygtninge Flygtninge - det vil sige personer, der modtager eller har modtaget  

 integrationsbistand fra Dansk Flygtningehjælp, eller personer, der  

 familiesammenføres med sådanne personer.
Personer indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
Personer gift med dansk statsborger Personer, der umiddelbart før ansøgningstidspunktet har haft  

 sammenhængende ophold i Danmark i 2 år, og som i denne periode har været gift  

 med en dansk statsborger.
EF-borgere Statsborgere fra de andre EF-lande kan få støtte efter samme regler som  

 danske statsborgere, i det omfang det følger af EF-retten.
Det betyder, at  

 børn af EF-borgere kan få uddannelsesstøtte, hvis deres forældre enten er  

 eller har været beskæftiget som lønmodtagere i Danmark.
 Det er dog en betingelse, at børnene er kommet til Danmark i forbindelse  

 med forældrenes virksomhed her i landet og fortsat bor her, samt at  

 forældrene stadig sørger for barnets underhold.
Der kan også gives støtte til arbejdstagere fra de andre EF-lande, der  

 begynder på en erhvervskvalificerende uddannelse.
Det er en betingelse, at  

 der er kontinuitet mellem uddannelsen og den tidligere udøvede  

 erhvervsmæssige beskæftigelse.
Det vil sige, at uddannelsen har tilknytning  

 til den tidligere erhvervsmæssige beskæftigelse.
Ved tilknytning forstås en  

 indholdsmæssig og tidsmæssig sammenhæng.
Der kræves dog ikke en  

 indholdsmæssig sammenhæng, når arbejdstageren ufrivilligt er blevet  

 arbejdsløs og derfor er nødt til at omskole sig til beskæftigelse i et andet  

 fag.
EF-borgere, der opfylder betingelserne for at få støtte i henhold til  

 EF-retten, kan også få støtte til uddannelser i udlandet.
EF-borgere kan også  

 få uddannelsesstøtte i henhold til de almindelige regler, som gælder for  

 andre udlændinge end statsborgere fra de andre nordiske lande.
Nordiske statsborgere Statsborgere fra de øvrige nordiske lande kan få støtte efter samme regler  

 som danske statsborgere, hvis de umiddelbart før det tidspunkt, hvor de søger  

 støtte, har haft ophold i Danmark uafbrudt i to år eller derover.
I denne  

 periode skal de have haft mindst halvtids erhvervsarbejde.
 Med erhvervsarbejde sidestilles: 1) Pasning af egne børn under 12 år.
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den uddannelsessøgende dog adgang  

 til uddannelsesstøtte, hvis de mellemliggende perioder har været:
 * Registrerede perioder af arbejdsløshed eller arbejdsmarkedsuddannelse ud  

 over de oven for under 3) nævnte.
 * Perioder af tilsammen højst seks måneders varighed, der er anvendt til  

 at gennemføre en uddannelse.
 * Sygdomsperioder ud over de oven for under 4) omhandlede.
 * Militærtjeneste i hjemlandet.
Andre udlændinge Andre udlændinge end statsborgere fra de øvrige nordiske lande kan få  

 uddannelsesstøtte, hvis de umiddelbart før ansøgningstidspunktet har haft  

 ophold i Danmark i to år eller derover med mindst halvtids erhvervsarbejde  

 eller forudgående praktikarbejde.
Det er en betingelse, at de har opholdt sig  

 her i landet og haft arbejde i en sammenhængende periode på mindst 2 år.
De  

 kan også få støtte, hvis de har ganske særlige tilknytningsforhold til  

 Danmark.
Familietilknytning i form af ægteskab med en dansk statsborger i  

 mindre end 2 år eller børn med en dansk statsborger kan indgå i vurderingen,  

 men er ikke i sig selv udslagsgivende.
Hvis den uddannelsessøgende  

 umiddelbart før ansøgningstidspunktet har opholdt sig i Danmark i 2 år og  

 samtidig har været gift med en dansker, gives der dog altid støtte.
Se side  

 41.
Uddannelsesstøtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske mindretal i Sydslesvig, kan ikke få uddannelsesstøtte,  

 hvis de under uddannelsen får støtte fra hjemlandet.
Andre udlændinge har  

 heller ikke ret til at få uddannelsesstøtte, hvis de gennemgår en uddannelse,  

 der giver adgang til uddannelsesstøtte efter hjemlandets regler.
Særligt skema Udlændinge, der ikke har fået uddannelsesstøtte før, skal udover det  

 almindelige ansøgningsskema også udfylde oplysningsskema for UDLÆNDINGE.
Flygtninge skal ikke udfylde et særligt skema.
Sammen med ansøgningen skal  

 sendes en bekræftelse fra Dansk Flygtningehjælp eller socialforvaltningen på,  

 at den pågældende er anerkendt som flygtning eller er blevet  

 familiesammenført med en flygtning.
Alle - bortset fra statsborgere fra de  

 nordiske lande og flygtninge - skal oplyse, hvor længe deres  

 opholdstilladelse er gyldig.
12. Ansøgningsprocedure Tildeling af støtte fra 1. januar 1994 Støtteåret går fra 1. januar til 31. december.
Uddannelsessøgende, der har fået tildelt støtte for 1993, skal normalt  

 ikke indsende ansøgning for 1994. Hvis de opfylder betingelserne for at få  

 støtte i 1994, vil de i december måned 1993 få tilsendt en støttemeddelelse  

 for 1994, der viser, hvor meget de foreløbigt har fået tildelt i 1994 til den  

 uddannelse, de er i gang med.
Støttetildelingen sker på grundlag af de  

 oplysninger, styrelsen i slutningen af 1993 har om de uddannelsessøgende.  

 Uddannelsessøgende, som har fået afslag på deres ansøgning om stipendium for  

 1993, fordi deres forældres indkomstgrundlag er for højt, vil i 1994 få  

 beregnet støtte på grundlag af deres forældres indkomstgrundlag for 1994.
 De vil fra måneden efter, at de er fyldt 19 år, få tildelt støtte  

 uafhængig af forældrenes indkomst, uden at der skal indsendes en ny  

 ansøgning.
 De uddannelsessøgende skal dog, udover ansøgning om tildeling af støtte  

 første gang de søger støtte, indsende ansøgning i følgende tilfælde:
- ved studieskift - hvis støttetildelingen søges ændret, fx fordi den uddannelsessøgende  

 opfylder betingelserne for at få støtte som udeboende - hvis den uddannelsessøgende har valgt støtte fra i 7 måneder eller  

 derover og nu ønsker støttetildelingen genoptaget.
Er der valgt 6 måneder fra  

 eller derunder, genoptages støtteudbetalingen uden ansøgning - hvis den  

 uddannelsessøgende ønsker støtteudbetalingen genoptaget efter en periode med lønnet praktik eller orlov på 7 måneder eller derover.
Er praktikperioden  

 eller perioden med orlov på 6 måneder eller derunder, genoptages  

 støtteudbetalingen uden ansøgning - efter en periode med inaktivitet - efter en periode med for få timer - efter en periode med anden offentlig støtte.
Ansøgningsskema Man skal søge om uddannelsesstøtte på et ansøgningsskema, som styrelsen  

 har udarbejdet.
Skemaet udleveres på uddannelsesinstitutionen sammen med en vejledning.  

 Den uddannelsessøgende skal aflevere eller indsende sin ansøgning til  

 uddannelsesinstitutionen.
Efter at uddannelsesinstitutionen har behandlet  

 ansøgningerne i overensstemmelse med de retningslinier, der er udarbejdet af  

 styrelsen, sender institutionen ansøgningerne til styrelsen.  

 Uddannelsesinstitutionen skal sende ansøgningen til styrelsen senest 1 uge  

 efter, at den er modtaget.
Ansøgningsfrister For at en ansøgning om støtte eller ændring af støtte for 1994 kan blive  

 behandlet, skal uddannelsesinstitutionen have ansøgningen senest den 3.  

 oktober 1994. Ansøgninger, der er poststemplet den 3. oktober eller modtages  

 på uddannelsesinstitutionerne senest med posten den 4. oktober, anses dog for  

 rettidige.
 Fristen gælder ikke for uddannelsessøgende, der flytter hjemmefra efter 1.  

 oktober, og som af den grund ønsker støttetildelingen ændret.
 Fristen gælder heller ikke for fravalg af støtte.
Man kan desuden se bort fra fristen i helt ekstraordinære situationer, som  

 ansøger ikke selv er skyld i, for eksempel akut hospitalsindlæggelse  

 umiddelbart før ansøgningsfristens udløb.
Der kan ses bort fra fristen for  

 uddannelsessøgende, der efter den 1. oktober optages på en uddannelse, der  

 begynder i perioden 1. oktober til 31. december.
Tildeling af uddannelsesstøtte og ændring af uddannelsesstøtte sker  

 tidligst fra begyndelsen af den måned, hvori ansøgningen er  

 uddannelsesinstitutionen i hænde.
Ansøgning om fravalg af klip, skal dog være  

 styrelsen i hænde senest den 15. i måneden før den første måned, fravalget  

 omfatter.
 Ansøgning om stop for udbetaling af dobbeltklip skal være styrelsen i  

 hænde senest 1 måned forud for den første måned, hvor dobbeltklip fravælges.
13. Ændring af tildelt støtte Regulering af støtte efter ansøgning SUstyrelsen kan ændre støtten i løbet af støtteåret i følgende tilfælde:
 Se side 39.
Oplysningspligt for støttemodtagere En uddannelsessøgende, som søger om at få tildelt uddannelsesstøtte eller  

 om at få ændret sin tildeling af uddannelsesstøtte, skal give alle de  

 oplysninger om sine forhold, som er nødvendige for støttetildelingen.  

 Oplysningerne afgives under strafansvar på ansøgningsskemaet.
Sker der i  

 løbet af støtteperioden ændringer i forholdene, skal den uddannelsessøgende  

 straks give oplysning herom til SUstyrelsen via uddannelsesinstitutionen.
Det  

 gælder oplysninger om - uddannelsens afbrydelse - uddannelsens afslutning før det tidspunkt, som er anført i den seneste  

 støttemeddelelse - orlov fra uddannelsen - lønnede praktikperioder, som indgår som en del af uddannelsen, uden at  

 det fremgår af støttemeddelelsen - ændring i bopælsstatus fra udeboende til hjemmeboende - tildeling af en anden offentlig ydelse, som tilsigter at dække  

 leveomkostningerne, fx folke- eller førtidspension, efterløn,  

 arbejdsløshedsdagpenge, uddannelsesydelse, uddannelsesgodtgørelse,  

 orlovsydelse, højskolestøtte, fast revalideringsydelse efter bistandsloven,  

 kontanthjælp efter § 37 i bistandsloven under forrevalidering eller  

 voksenuddannelsesstøtte (VUS) efter loven om voksenuddannelsesstøtte - de  

 ugentlige undervisningstimer ved enkeltfagsundervisning falder under den  

 fastsatte grænse.
Skæringstidspunkter Ved flytning den 1. i måneden gælder ændringen fra dette tidspunkt og  

 ellers fra månedens udgang. Ændring af støtten, fordi forældrenes forhold har  

 ændret sig, sker enten fra måneden efter begivenheden eller fra  

 støtteperiodens begyndelse.
Se side 39. Når den uddannelsessøgende skal have  

 tildelt støtte uafhængig af forældrenes indkomst, sker det fra måneden efter,  

 at den pågældende fylder 19 år.
 Hvis støtten bortfalder, fordi den uddannelsessøgendes forhold har ændret  

 sig, fx fordi uddannelsen afbrydes, den uddannelsessøgende får orlov, bliver  

 studieinaktiv eller får anden offentlig støtte, bortfalder støtten fra den 1.  

 i en måned, hvis ændringen sker fra dette tidspunkt og ellers fra månedens  

 udgang.
Hvis det drejer sig om regulering af støtte efter ansøgning, sker  

 ændringen dog tidligst fra den måned, ansøgningen er afleveret på  

 uddannelsesinstitutionen.
Se side 43.
Oplysningspligt for tidligere støttemodtagere Den uddannelsessøgende skal give meddelelse til styrelsen om uddannelsens  

 afslutning eller afbrydelse, hvis vedkommende tidligere har fået statslån  

 eller studielån, selv om den pågældende ikke længere modtager støtte.
Har den  

 uddannelsessøgende fået statsgaranteret lån, skal meddelelsen gives til  

 Kongeriget Danmarks Hypotekbank og Finansforvaltning.
Uddannelsesinstitutionens oplysningspligt Uddannelsesinstitutionen skal, straks den er blevet bekendt med  

 forholdene, give oplysning til styrelsen om forhold, som har betydning for  

 tildeling af støtte og tilbagebetaling af støtte.
Det gælder oplysninger om:
- uddannelsens afbrydelse - uddannelsens afslutning - orlov fra uddannelsen - ændring af bopælsstatus fra udeboende til hjemmeboende - tildeling af anden offentlig ydelse, som f.eks. folke- eller  

 førtidspension, efterløn, arbejdsløshedsdagpenge, uddannelsesydelse,  

 uddannelsesgodtgørelse, orlovsydelse, højskolestøtte, fast  

 revalideringsydelse efter bistandsloven, kontanthjælp efter § 37 i  

 bistandsloven under forrevalidering eller voksenuddannelsesstøtte (VUS) efter  

 loven om voksenuddannelsesstøtte - lønnede praktikperioder, der indgår som et led i uddannelsen, uden at  

 det er oplyst på støttelisten.
- manglende studieaktivitet - de ugentlige undervisningstimer ved enkeltfagsundervisning falder under  

 den fastsatte grænse.
 Se i øvrigt Vejledning om uddannelsesinstitutionernes opgaver ved  

 tildeling af statens uddannelsesstøtte (den hvide mappe), som styrelsen  

 sender til uddannelsesinstitutionerne.
14. Administration af SU SUstyrelsen Styrelsen for Statens Uddannelsesstøtte, til daglig forkortet SUstyrelsen,  

 er en styrelse under Undervisningsministeriet.
SUstyrelsen administrerer  

 sammen med uddannelsesinstitutionerne statens uddannelsesstøtte til  

 uddannelsessøgende.
Styrelsens adresse er: Danasvej 30, 1780 København V.
Styrelsen er åben for personlig henvendelse kl. 12-15 mandag - fredag.  

 Telefontiden er mandag-fredag kl. 10 - 15. Styrelsen har telefonnummer 31 21  

 46 66. På styrelsens servicetelefon - 33 25 11 55 - kan man døgnet rundt  

 taste sig ind på generelle oplysninger om SU.
Direkte telefonforbindelse med  

 en sektion eller medarbejder i styrelsen kan man få ved fra en  

 trykknaptelefon at taste 31 21 20 55 + lokalnummer.
Uddannelsesinstitutionens opgaver De enkelte uddannelsesinstitutioner bistår styrelsen i forbindelse med  

 støttetildelingen.
Retningslinierne for uddannelsesinstitutionernes opgaver  

 m.v. er fastlagt i vejledning om uddannelsesinstitutionernes opgaver ved  

 tildeling af statens uddannelsesstøtte.
Uddannelsesinstitutionens  

 væsentligste opgaver er at modtage og behandle ansøgninger, at informere og  

 vejlede de uddannelsessøgende og at give meddelelser videre til styrelsen.  

 Uddannelsesinstitutionen giver også dispensation til unge under 20 år med  

 hensyn til stipendiesats og tager stilling til anmodninger om  

 forsinkelsesklip.
Endvidere afgør uddannelsesstedet spørgsmålet om  

 studieaktivitet.
 Herudover træffer en række institutioner selv beslutning i sager om  

 dispensationer fra støttetidsreglerne, fødselsklip m.v.
Afgørelser, der træffes af institutionen, kan indklages for Styrelsen for  

 Statens Uddannelsesstøtte.
Først når styrelsens afgørelse foreligger, kan  

 sagen indbringes for Ankenævnet for Uddannelsesstøtten.
Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte om Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
 Undervisningsministeren beskikker medlemmerne for et tidsrum af fire år.  

 Ministeren har fastsat en forretningsorden for ankenævnets virksomhed.  

 Ankenævnets adresse er: Frederiksholms Kanal 21, 1220 København K.  

 Telefonnummer 33 92 53 00.
Fristen for at indbringe en afgørelse for ankenævnet er fire uger efter  

 meddelelsen af afgørelsen.
Bliver fristen overskredet, kan ankenævnet indtil  

 seks måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
Det er kun den, som afgørelsen  

 vedrører, der kan få sagen behandlet i ankenævnet.
Den kommunale ligningsmyndighed Klager over forældrenes indkomstgrundlag, (se side 38) fastsat af  

 skattemyndighederne, indgives til den kommunale ligningsmyndighed i  

 forældrenes ligningskommune senest 4 uger efter, at meddelelsen om  

 indkomstgrundlaget er modtaget fra SUstyrelsen.
Kongeriget Danmarks Hypotekbank og Finansforvaltning Hypotekbanken administrerer statens garantiforpligtelser for de  

 statsgaranterede studielån i pengeinstitutter.
Rådet for Uddannelsesstøtten Undervisningsministeren har nedsat et råd, Rådet for Uddannelsesstøtten,  

 der har til opgave at rådgive ministeren i spørgsmål om uddannelsesstøtten.  

 Medlemmerne beskikkes for et tidsrum af 4 år.
Bilag 1 Bekendtgørelse nr. 621 af 10. juli 1992 lov om statens uddannelsesstøtte Udeladt her.
Lov nr. 513 af 30. juni 1993 om ændring af love om statens  

 uddannelsesstøtte Udeladt her.
Bilag 2 Bekendtgørelse nr. 554 af 22. juni 1992 om uddannelsesstøtte Udeladt her.
Bekendtgørelse nr. 1144 af 15. december 1992 om ændring af bekendtgørelse  

 om uddannelsesstøtte Udeladt her.
Bekendtgørelse nr. 413 af 22. juni 1993 om ændring af bekendtgørelse om  

 uddannelsesstøtte Udeladt her Bekendtgørelse nr. 579 af 6. juli 1993 om ændring af bekendtgørelse om  

 uddannelsesstøtte Udeladt her.
Bilag 3 Beløbssatser 1994 Bilag 4 Stipendietabel (afhængig af forældreindkomsten) Gælder 18-årige, der får støtte uden for klippekortet i første  

 ungdomsuddannelse.
 Tabellen vises med 1.000 kr.'s interval, men nedsættelsen af stipendiet  

 sker jævnt.
