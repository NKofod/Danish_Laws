Bekendtgørelse om undtagelse  

 af visse virksomheder fra lov om visse erhvervsdrivende virksomheder I medfør af § 5, stk. 2, i lov om visse erhvervsdrivende  

 virksomheder, jf. lovbekendtgørelse nr. 651 af 15. juni 2006, fastsættes:
 § 1.  

  

 Erhvervsdrivende virksomheder med  

 begrænset ansvar, som er omfattet af lov om byfornyelse og udvikling af byer,  

 lov  

 om fonde og visse foreninger eller lov om indkøbsforeninger for mindre  

 jordbrugere, er undtaget fra lov om visse erhvervsdrivende virksomheder.
§ 2.  

  

 Bortset  

 fra reglerne i kapitel 1, 2 og 7 i lov om visse erhvervsdrivende virksomheder  

 finder loven ikke anvendelse på erhvervsdrivende virksomheder med begrænset  

 ansvar, som Fiskeridirektoratet har anerkendt i henhold til markedsordningen  

 for fiskerivarer og akvakulturprodukter, jf.
Rfo 104/2000.
 § 3.  

  

 Bortset fra reglerne i kapitel 1,  

 2 og 7 i lov om visse erhvervsdrivende virksomheder finder loven ikke  

 anvendelse på erhvervsdrivende virksomheder med begrænset ansvar, som er  

 omfattet  

 af lov om varmeforsyning, lov om elforsyning eller lov om vandforsyning, hvis  

 virksomhedernes årsregnskaber og vedtægter samtidig er offentligt  

 tilgængelige.
 § 4.  

  

 Bekendtgørelsen træder i kraft  

 den 1. november 2006.
 Stk. 2.  

  

 Samtidig ophæves bekendtgørelse  

 nr. 21 af 14. januar 1998 om undtagelse af visse virksomheder fra lov om  

 erhvervsdrivende virksomheder.
