 Ved kgl. resolution af 19. december 1972 har Danmark, efter at folketinget  

 den 12. december 1972 havde meddelt sit samtykke dertil, ratificeret en af De  

 forenede Nationers 26. generalforsamling vedtagen ændring af artikel 61 i De  

 forenede Nationers pagt af 26. juni 1945.
 Ændringsakten har følgende ordlyd:
Udvidelse af Det økonomiske og sociale Råd Generalforsamlingen, som erkender, at en udvidelse af Det  

 økonomiske og sociale Råd vil skabe en bred repræsentation af De forenede  

 Nationers medlemsskab som helhed og gøre rådet til et mere effektivt organ  

 til udøvelse af de funktioner, der er tillagt det i henhold til kapitlerne IX  

 og X i De forenede Nationers pagt, og som har gennemgået Det økonomiske og sociale Råds beretning, 1. tager Det økonomiske og sociale Råds resolution 1621 (LI) af 30.  

 juli 1971 til efterretning; 2. beslutter i overensstemmelse med artikel 108 i De forenede  

 Nationers pagt at vedtage følgende pagtændring og at forelægge den for De  

 forenede Nationers medlemslande til ratifikation:
»Artikel 61 1. Det økonomiske og sociale Råd består af 54  

 medlemmer af De forenede Nationer valgt af generalforsamlingen.
 2. Med forbehold af bestemmelserne i stk. 3 vælges 18  

 medlemmer af Det økonomiske og sociale Råd hvert år for et tidsrum af tre år.  

 Et afgående medlem kan straks genvælges.
 3. Ved det første valg efter udvidelsen af Det  

 økonomiske og sociale Råds medlemsantal fra 27 til 54 medlemmer skal der ud  

 over de medlemmer, der vælges i stedet for de 9 medlemmer, hvis valgperiode  

 udløber med udgangen af det pågældende år, vælges yderligere 27 medlemmer.  

 For 9 af disse således valgte 27 yderligere medlemmer skal valgperioden  

 udløbe efter et års forløb og for 9 andre yderligere medlemmer efter to års  

 forløb i henhold til ordninger truffet af generalforsamlingen.
4. Hvert medlem af Det økonomiske og sociale Råd skal  

 have een repræsentant.«; 3. henstiller indtrængende til alle medlemslande at ratificere  

 ovennævnte ændring snarest muligt i overensstemmelse med deres respektive  

 forfatningsmæssige fremgangsmåde og at deponere deres  

 ratifikationsinstrumenter hos generalsekretæren; 4. beslutter endvidere, at medlemmerne af Det økonomiske og sociale  

 Råd skal vælges efter følgende mønster:
 5. hilser med glæde Det økonomiske og sociale Råds beslutning om  

 indtil de nødvendige ratifikationer foreligger at udvide medlemsantallet i de  

 udvalg, der nedsættes under Rådets samlinger til 54.
6. opfordrer Det økonomiske og sociale Råd til snarest muligt og  

 senest under de organisationsmæssige møder på dets 52. samling at vælge de 27  

 yderligere medlemmer blandt De forenede Nationers medlemslande, der skal  

 sidde i de udvidede samlingsudvalg; sådanne valg skal være i overensstemmelse  

 med stk. 4 ovenfor og skal afholdes hvert år, indtil udvidelsen af Rådet  

 træder i kraft; 7. beslutter, at fra datoen for ovennævnte ændrings ikrafttræden  

 skal regel 146 i De forenede Nationers forretningsorden ændres som følger:
»Regel 146 Generalforsamlingen skal hvert år under sin ordinære samling vælge 18  

 medlemmer til Det økonomiske og sociale Råd for et tidsrum af tre år.« Akten trådte i henhold til artikel 108 i De forenede Nationers pagt i  

 kraft den 24. september 1973, da 2/3 af medlemmerne i organisationen,  

 derunder alle de faste medlemmer af Sikkerhedsrådet, havde ratificeret den.
 Danmarks ratifikationsinstrument deponeredes den 23. januar 1973 hos De  

 forenede Nationers generalsekretær i New York.
 Foruden Danmark har følgende lande ratificeret ændringsakten: Aghanistan,  

 Albanien, Algeriet, Amerikas forenede Stater, Argentina, Australien, Bahrain,  

 Barbados, Belgien, Bhutan, Den bjelorussiske socialistiske Sovjetrepublik,  

 Bolivia, Botswana, Brasilien, Bulgarien, Cameroun, Canada, Chile, Costa Rica,  

 Cypern, Dahomey, Den dominikanske Republik, Ecuador, Elfenbenskysten, De  

 forenede arabiske Emirater, Etiopien, Fiji, Finland, Frankrig, Ghana,  

 Grækenland, Guatemala, Guinea, Guyana, Indien, Indonesien, Irak, Iran,  

 Irland, Island, Italien, Jamaica, Japan, Jordan, Jugoslavien, Kenya,  

 Folkerepublikken Kina, Kuwait, Lesotho, Libanon, Liberia, Libyen, Luxembourg,  

 Madagascar, Malawi, Malaysia, Mali, Malta, Marokko, Mauritius, Mexico,  

 Mongoliet, Nederlandene, Nepal, New Zealand, Nicaragua, Niger, Nigeria,  

 Norge, Oman, Pakistan, Panama, Paraguay, Peru, Philippinerne, Polen, Qatar,  

 Rumænien, Rwanda, Senegal, Sierre Leone, Singapore, De socialistiske  

 Sovjetrepublikkers Union, Spanien, Sri Lanka, Det forenede Kongerige  

 Storbritannien og Nordirland, Sudan, Sverige, Syrien, Tanzania, Tchad,  

 Thailand, Tjekkoslovakiet, Togo, Trinidad og Tobago, Tunesien, Uganda, Den  

 ukrainske socialistiske Sovjetrepublik, Ungarn, Venezuela, Den arabiske  

 Republik Yemen, Den demokratiske Folkerepublik Yemen, Zaire, Zambia, Ægypten  

 og Østrig.
 Udenrigsministeriet, den 6. marts 1975.
K.B.
Andersen.
