 Cirkulæreskrivelse til de kommunalbestyrelser, som har selvejende  

 ungdomsboliginstitutioner i drift, selvejende ungdomsboliginstitutioner under  

 opførelse, hybler eller integrerede ungdomsboliger, som Landsforeningen Ungbo  

 hidtil har administreret, beliggende i kommunen.
 1. Selvejende ungdomsboliger i drift.
På baggrund af Landsforeningen Ungdo's indgivne konkursbegæring skal  

 Bygge- og Boligstyrelsen med henblik på at bevare flest mulige af de  

 selvejende ungdomsboliginstitutioner efter deres formål, dvs som offentlig  

 støttede ungdomsboliger for unge uddannelsessøgende m.fl., samt bedst muligt  

 at sikre lejerne, anmode kommunalbestyrelserne om - under henvisning til den  

 af Landsforeningen Ungbo indgivne konkursbegæring - at udpege en  

 forretningsfører til midlertidigt at overtage institutionens administration  

 iht § 12, stk. 3 i Boligstyrelsens bekendtgørelse nr. 179 af 16.3.1988 om  

 drift og tilsyn med ungdomsboliger, der er opført med statsstøtte.
For at  

 opnå det bedst mulige overblik samt en koordinering af de forskellige  

 spørgsmål, som måtte rejse sig, skal styrelsen henstille, at  

 kommunalbestyrelserne ved udpegningen af midlertidig forretningsfører lægger  

 stor vægt på, at denne er bekendt med reglerne om støttet boligbyggeri.
For hurtigst muligt at tilvejebringe et samlet overblik over de enkelte  

 ungdomsboliginstitutioners økonomiske forhold, herunder institutionernes  

 økonomiske mellemværende med Landsforeningen Ungbo, har boligministeren  

 fundet det nødvendigt at anmode Kammeradvokaten om at bistå Bygge- og  

 Boligstyrelsen.
Boligministeren har herudover anmodet Kammeradvokaten om at  

 undersøge, om Landsforeningen Ungbo's administration af de enkelte  

 ungdomsboliginstitutioner, hybler og integrerede ungdomsboliger vil kunne  

 give anledning til, at der gøres erstatningsansvar gældende over for  

 Landsforeningen Ungbo eller om der i øvrigt foreligger forhold, der giver  

 grundlag for at reagere.
 Styrelsen skal derfor henstille til kommunalbestyrelserne at pålægge den  

 midlertidige forretningsfører uden ugrundet ophold at videregive hertil alle  

 oplysninger om institutionernes økonomiske forhold, som styrelsen måtte finde  

 nødvendige med henblik på så hurtigt som muligt at få tilvejebragt et samlet  

 overblik over institutionernes økonomiske situation.
Styrelsen skal allerede nu bede oplyst, om ungdomsboliginstitutionerne har  

 tilgodehavender hos landsforeningen Ungbo og om Landsforeningen har  

 tilgodehavender hos ungdomsboliginstitutionen.
I bekræftende fald bedes  

 beløbets/beløbenes størrelse oplyst.
 Styrelsen skal samtidig forbeholde sig at tage opretholdelse at tilsagnene  

 til de ungdomsboliginstitutioner, der er gået i drift, men som endnu ikke er  

 berigtiget, op til overvejelse, såfremt det efterfølgende konstateres, at  

 vilkår eller forudsætninger for tilsagnene ikke er overholdt.
 Styrelsen skal anmode om snarest muligt at modtage oplysning om, hvem der  

 er udpeget til midlertidig forretningsfører.
 2. Selvejende ungdomsboliginstitutioner under  

 opførelse.
Med henblik på i videst muligt omfang at undgå at der påføres de  

 ungdomsboliginstitutioner, der er under opførelse, yderligere udgifter som  

 følge af den af Landsforeningen Ungbo indgivne konkursbegæring skal styrelsen  

 under henvisning til § 90, stk. 1 i lov om boligbyggeri anmode  

 kommunalbestyrelserne om at udpege en anden forretningsfører, der kan sikre  

 byggeriets uhindrede videreførelse.
Også i disse tilfælde skal styrelsen  

 henstille til kommunalbestyrelserne, at den midlertidige forretningsfører,  

 som kommunalbestyrelserne udpeger, er bekendt med reglerne om støttet  

 boligbyggeri.
 Styrelsen skal samtidig forbeholde sig ret til at tage tilsagnenes  

 opretholdelse op til overvejelse, hvis det efterfølgende konstateres, at  

 vilkår eller forudsætninger for tilsagnene ikke er overholdt.
 Styrelsen skal anmode om snarest muligt at modtage oplysning om, hvilken  

 forretningsfører, der som administrator har overtaget ungdomsboligprojektet.
 3. Ungdomsboligprojekter, der er optaget på  

 bevillingsprogrammet.
 Som følge af den af Landsforeningen Ungbo indgivne konkursbegæring vil der  

 ikke kunne meddeles tilsagn til projekter, der er optaget på  

 bevillingsprogrammet med landsforeningen Ungbo som forrretningsfører.
 Såfremt der ønskes tilsagn til projekterne i 1991, anmodes  

 kommunalbestyrelserne om at udpege en anden forretningsfører, samt indsende  

 skema 1 til styrelsen påtegnet af kommunalbestyrelsen senest den 1.12.1991.
 4. Hybler og integrerede ungdomsboliger.
Styrelsen skal iht § 13, stk. 4 i lov om boligbyggeri anmode  

 kommunalbestyrelserne om at pålægge boligselskaberne snarest at oplyse  

 Boligselskabernes Landsbyggefond og styrelsen om boligafdelingerne har  

 tilgodehavender hos Landsforeningen Ungbo og om Landsforeningen Ungbo har  

 tilgodehavender hos boligafdelingerne.
I givet fald bedes beløbets/beløbenes  

 størrelse oplyst.
