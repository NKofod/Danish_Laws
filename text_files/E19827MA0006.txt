 En statsinstitution har rejst spørgsmål om den afgiftsmæssige stilling for  

 de ydelser, som en billedhugger præsterer i sin egenskab af kunstnerisk  

 konsulent for tilsynet med vedligeholdelse af offentlige bygninger, slotte  

 mv.
 Ydelserne omfatter dels egentlig konsulentvirksomhed med overvågning af  

 stenhuggeres arbejde i stenhuggerier eller på bygninger, dels arbejder med  

 genhugning - rekonstruktion efter modeller, udført af ham selv - af  

 sandstensfronton'er eller skulpturer.
 Nævnet traf afgørelse om, at de af billedhuggeren præsterede  

 konsulentydelser omfattes af afgiftspligten, jf lovens § 2, stk 2, idet  

 nævnet ikke fandt, at undtagelsesbestemmelsen i stk 3, punkt 1, om  

 kunstnerisk virksomhed, kunne finde anvendelse.
 Der skulle dog ikke svares afgift af særskilt fakturerede skulpturer mv,  

 der henhører under toldtariffens pos 99.03, jf lovens § 3, stk 5 (nu stk 4).
