Betænkning afgivet af Finansudvalget den 17. november  

 1999 Betænkning og indstilling vedrørende den af statsrevisorerne afgivne endelige  

 betænkning over  

 statsregnskabet for finansåret 1997 Finansudvalget har behandlet den af statsrevisorerne  

 afgivne endelige betænkning over statsregnskabet for finansåret  

 1997 samt de af statsrevisorerne afgivne beretninger.
 Det bemærkes, at udvalget løbende har haft  

 lejlighed til at behandle statsrevisorernes beretninger og de  

 rigsrevisorrapporter, der ligger til grund for disse, efterhånden som  

 de har foreligget, og at udvalget derfor også i forbindelse hermed  

 eller f.eks. i forbindelse med gennemgangen af de årlige  

 bevillingslovforslag har stillet spørgsmål til ministre, hvor  

 der har været anledning hertil.
For så vidt angår Beretning nr 7/97 om den  

 statslige byggeadministration bemærkes, at Finansudvalget med  

 beklagelse har måttet konstatere, at der for udvalget af flere ministre  

 de seneste år er forelagt en række aktstykker vedrørende  

 overskridelser af de givne bevillinger til bygge- og anlægsprojekter.  

 Udvalget finder, at det er af afgørende nødvendighed, at der  

 til udvalgets behandling af bevillingssager foreligger et  

 fyldestgørende grundlag for stillingtagen til den enkelte  

 bevillingssag.
Finansudvalget finder det ikke acceptabelt, når det  

 gentagne gange har vist sig, at givne bevillinger ikke har været  

 tilstrækkelige til at gennemføre et givet projekt.
Udvalget har  

 på baggrund heraf stillet en række spørgsmål til de  

 berørte ministre.
 Finansudvalget finder det heller ikke acceptabelt, jf.  

 statsrevisorernes bemærkninger til beretning 7/97, at oplysninger i  

 aktstykker vedrørende bygge- og anlægsprojekter i mange  

 tilfælde har været utilstrækkelige og har kunnet give  

 Finansudvalget et fejlagtigt indtryk af byggesagerne.
 Finansudvalget har på et møde den 14. april  

 1999 drøftet overskridelserne af bevillingerne til statslige bygge- og  

 anlægsprojekter med by- og boligministeren og vil på ny  

 drøfte sagen med denne på baggrund af den  

 tværministerielle rapport om statens ejendoms- og byggeadministration.  

 Udvalget vil holde sig orienteret om udviklingen på dette område  

 og vil herunder drøfte, hvilke skridt der bør tages i  

 tilfælde af eventuelle fremtidige bevillingsoverskridelser.
 Ligesom i tidligere år tilslutter udvalget sig  

 generelt samtlige kritiske udtalelser, statsrevisorerne har fremsat i  

 betænkningen og beretningerne, og udvalget forudsætter, at den  

 rejste kritik allerede har givet de berørte ministerier og styrelser  

 anledning til dybtgående overvejelser om en forbedring af  

 budgetlægningen og regnskabsaflæggelsen på de punkter, som  

 omfattes af kritikken.
 Herefter indstiller udvalget i overensstemmelse med  

 statsrevisorerne følgende:
Forslag til folketingsbeslutning  

 i henhold til grundlovens ' 47 med  

 hensyn til  

 statsregnskabet for finansåret 1997 Statsregnskabet for finansåret 1997 godkendes.
