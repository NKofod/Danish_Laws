 Det selvangivne afskrivningsgrundlag var ved en fejl beregnet for  

 højt, men da det senere - efter skattemyndighedernes henvendelse - korrekt  

 beregnede afskrivningsgrundlag var mindre end 20% højere end det  

 afskrivningsgrundlag, som myndighederne kunne godkende, kunne bestemmelsen i  

 Statsskattedirektoratets cirkulære 1978, nr. 40, pkt.
 2.1., finde anvendelse.
Gårdejer A klagede for indkomståret 1985 over, at de stedlige  

 skattemyndigheder havde ændret afskrivningsgrundlaget for driftsbygningerne  

 på den af klageren i januar 1985 erhvervede landbrugsejendom.
Myndighederne  

 havde henvist til, at det var det oprindelige selvangivne  

 afskrivningsgrundlag, som skulle anvendes som sammenligningsgrundlag ved  

 afgørelsen af, om 20%-reglen i pkt. 2.1. i Statsskattedirektoratets cirkulære  

 1978, nr. 40, var opfyldt.
 Det fremgik af sagen, at klagerens revisor i årsregnskabet for 1985 havde  

 opgjort afskrivningsgrundlaget efter den vejledende regel i  

 Skattedepartementets cirkulære nr. 172 af 31. oktober 1957, pkt. 44, til  

 580.220 kr.
Efter henvendelse fra ligningskommissionen havde revisoren erkendt, at der  

 var sket en fejl ved kontantomregningen af købesummen.
Afskrivningsgrundlaget  

 var derfor blevet ændret til 556.400 kr., og afskrivningen af revisoren  

 beregnet ud fra dette beløb.
 Landsskatteretten fandt, at betingelserne for anvendelse af reglen i  

 Statsskattedirektoratets cirkulære 1978-40, pkt. 2.1., er dels , at  

 afskrivningsgrundlaget var beregnet med udgangspunkt i Skattedepartementets  

 cirkulære nr. 172 af 31. oktober 1957, pkt. 44, dels , at købesummen  

 var omregnet til kontantværdi i overensstemmelse med de herom gældende regler  

 for kursansættelse, jf. bekendtgørelse nr. 523 af 28. september 1982. Begge  

 betingelser var opfyldt, og da det afskrivningsgrundlag, som myndighederne  

 kunne godkende på 450.000 kr. var mindre end 20% lavere end det korrekt  

 opgjorte afskrivningsgrundlag på 556.400 kr., blev ansættelsen i  

 overensstemmelse med revisorens påstand nedsat med 6% af differencen på  

 106.400 kr., eller med 6.384 kr.
 LV 1987, G 6.1.9.
