 Ved noteveksling i Maputo den 29. marts og den 29. maj 1992 er der indgået  

 en overenskomst mellem Danmark og Mozambique, ifølge hvilken Danmark yder et  

 beløb på op til 18,4 mio. kr. i institutionel støtte til småfiskeriet i  

 Mozambique.
 Hovedformålet med projektet er, gennem effektivisering af  

 fiskeriadministrationen samt kommercialisering og privatisering af statens  

 nuværende støttecentre til småfiskerne, at medvirke til opbygning af  

 bæredygtige støttefunktioner i privat regi og dermed at øge de mozambiquiske  

 småfiskeres fangst- og indkomstmuligheder på længere sigt.
 Overenskomsten trådte i kraft den 2. juni 1992 og projektet forventes  

 gennemført over en 3-årig periode.
