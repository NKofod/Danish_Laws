 Ved lov nr. 486 af 5. november 1980 er der sket ændringer i lov om  

 andelsboligforeninger og andre boligfællesskaber (lov nr. 239 af 8. juni  

 1979). Ændringerne træder i kraft den 1. januar 1981.
 De efter 1. januar 1981 gældende bestemmelser er herefter optrykt som  

 lovbekendtgørelse nr. 515 af 28. november 1980. Lovbekendtgørelsen er optaget  

 som bilag 1 til nærværende cirkulære.
 Nærværende cirkulære erstatter fra 1. januar 1981 boligstyrelsens  

 cirkulære af 22. januar 1980 om andelsboligforeninger og andre  

 boligfællesskaber.
Ændringer i forhold til hidtidig lov 1. I dette punkt nævnes de væsentligste af de  

 gennemførte ændringer.
 Lovens område - andelsboligforeninger, boligaktieselskaber og lign. samt  

 anpartssalg.
a.
Lovens § 1, stk. 3, præciserer, at lovens regler, der gælder for  

 ejendomme med flere end 2 beboelseslejligheder, også finder anvendelse, når  

 en lejlighed delvis er udlejet til andet end beboelse (blandede lejeaftaler).
 (Cirkulærets pkt. 2).
 Andelsboligforeninger.
b.
Lovens § 2 indeholder regler for stiftelse af en andelsboligforening i  

 de tilfælde, hvor foreningen erhverver en udlejningsejendom.
Herunder er det udtrykkeligt fastsat, at enhver lejer af  

 beboelseslejligheder har retskrav på at blive andelshaver, når lejeren gør  

 sit krav gældende inden ejendommens erhvervelse.
Foreningen afgør, om  

 ejendomsfunktionærer kan blive medlemmer, jfr. lovens § 2, stk. 2.
 Det er nu udtrykkeligt forbudt at optage passive medlemmer, jfr. lovens §  

 2, stk. 3.
 Den oprindelige ejers eller långivers indflydelse på foreningens drift er  

 begrænset, jfr. lovens § 2, stk. 4 og 5.
 Kommunen har adgang til at indtræde som andelshaver på nærmere vilkår,  

 jfr. lovens § 2, stk. 6.
 (Cirkulærets pkt. 6).
c.
Lovens § 3 udvider ejerens oplysningspligt til at omfatte alle  

 oplysninger, der er sædvanlige i en handel om en udlejningsejendom.
 Er ejendommen tilbudt i medfør af tilbudspligtsreglerne i lejeloven, skal  

 oplysningerne gives senest samtidig hermed, således at lejernes acceptfrist  

 først løber fra det tidspunkt, hvor de har modtaget oplysningerne.
 (Cirkulærets pkt. 7).
d.
Lovens § 4 fastslår, at andelshavere kan blive boende som lejere,  

 såfremt en ny ejer overtager ejendommen.
 Denne regel kan fraviges i tilfælde af frivilligt salg, såfremt den  

 enkelte andelshaver samtykker.
 (Cirkulærets pkt. 14).
e.
Prisfastsættelsen ved overdragelse af en andel er fremover ikke  

 afhængig af, på hvilket tidspunkt (før eller efter 1. januar 1980) foreningen  

 har erhvervet ejendommen, dvs. at reglerne herom - bortset fra særlige  

 vedtægtsmæssige begrænsninger - bliver ens for alle andelsboligforeninger,  

 jfr. lovens § 5.
 Loven tager nu udgangspunkt i de regler, der hidtil har været gældende for  

 foreninger, der har erhvervet ejendommen inden 1.1.1980, idet der samtidig er  

 opstillet 3 metoder til opgørelse af foreningens formue, jfr. lovens § 5,  

 stk. 2.
 Den efter domspraksis hidtil accepterede 25 pct.'s forhøjelse af andelens  

 værdi bortfalder.
 Efter lovens § 5, stk. 6 kan en ny andelshaver forlange, at foreningen  

 yder ham lån eller garanti for lån til delvis dækning af anskaffelsessummen.
 Ændringsloven (lov nr. 486 af 5. november 1980) indeholder i § 2, stk. 2,  

 en hjemmel for andelsboligforeninger, der har erhvervet ejendommen efter  

 tilbudspligtsreglerne i lejeloven eller ejerlejlighedsloven, eller som har  

 erhvervet ejendommen efter 1.1.1980, til at ændre vedtægtsbestemmelser om  

 overdragelse, uanset den på erhvervelsestidspunktet gældende lovgivning.
 Samtidig indeholder ændringslovens § 2, stk. 3, en 5-årig  

 overgangsordning.
 (Cirkulærets pkt. 11-12).
f.
Hensigten med lovens § 6 har været at sikre, at reglerne om  

 prisfastsættelsen overholdes.
 Der er fastsat regler om udvidet oplysningspligt for overdrageren, jfr.  

 lovens § 6, stk. 1.
Bestyrelsen skal godkende erhververen og indgåede aftaler, samt formidle  

 overdragelsessummens betaling.
Bestyrelsen har samtidig fået hjemmel til at  

 kræve den aftalte pris nedsat og en eventuel overpris tilbagebetalt, jfr.  

 lovens § 6, stk. 2-4 og 6.
 Bestyrelsen skal som note til årsregnskabet give medlemmerne oplysning om  

 andelens værdi på statusdagen, jfr. lovens § 6, stk. 5.
 (Cirkulærets pkt. 12).
g.
Den tidligere specielle regel i lovens § 7, stk. 2, om  

 andelsboligforeninger, der har erhvervet ejendommen efter  

 tilbudspligtsreglerne i lejeloven eller ejerlejlighedsloven er ophævet.
 (Cirkulærets pkt. 8).
 Boligaktieselskaber o.lign.
h.
De regler, der gælder for andelsboligforeninger vedr. foreningens  

 stiftelse, den oprindelige ejers eller långivers indflydelse samt den  

 oprindelige ejers oplysningspligt ved salg af ejendommen, finder tilsvarende  

 anvendelse, jfr. ovenfor pkt. c og d (lovens § 9 sammenholdt med § 2, stk.  

 2-5 samt § 3).
 (Cirkulærets pkt. 16).
i.
Efter lovens § 11 finder reglerne i lovens §§ 5 og 6 om  

 prisfastsættelsen og sikringen af, at disse regler overholdes, tilsvarende  

 anvendelse, jfr. ovenfor pkt. f og g.
 (Cirkulærets pkt. 17).
 Anpartssalg.
j.
Lovens § 13, stk. 2, tydeliggør, at ejeren ikke kan overdrage hele sin  

 anpart til flere erhververe.
 Samtidig er der indført den undtagelse, at hvis alle erhververne er nært  

 beslægtede eller besvogrede med overdrageren, kan der godt ske overdragelse  

 til flere erhververe.
 (Cirkulærets pkt. 17).
 Straffebestemmelser m.v.
k.
Efter lovens § 15, stk. 1, straffes overtrædelse af reglerne i § 2,  

 stk. 3-5, om foreningens stiftelse med bøde eller hæfte.
l.
Hjemmelen i den tidligere lovs § 16, stk. 2, for erhververe af andele i  

 en andelsboligforening, aktier i et boligaktieselskab eller anparter i et  

 boliganpartsselskab til at udnytte en opnået brugsret som lejer, når  

 overdragelsen er sket i strid med lovens regler, er ophævet, jfr. dog  

 overgangsreglen i ændringslovens § 2, stk. 5.
 Passive medlemmer kan kræve et eventuelt erlagt beløb tilbagebetalt, jfr.  

 lovens § 16, stk. 4.
 Retssager om overpris efter lovens § 16 anlægges ved boligretten, jfr.  

 lovens § 16, stk. 5.
 (Cirkulærets pkt. 11).
 Lovens område.
 2. Loven finder anvendelse for ejendomme med flere end  

 2 beboelseslejligheder. (Lovens § 1, stk. 1).
 Det fremgår nu udtrykkeligt af loven, at lovens regler om  

 beboelseslejligheder også finder anvendelse, når en lejlighed delvis er  

 udlejet til andet end beboelse. (Lovens § 1, stk. 3).
 Ved en ejendom forstås her enten en fast ejendom i sædvanlig  

 ejendomsretslig forstand, det vil sige et matr. nr. eller flere matr. nr.,  

 der ikke må adskilles uden matrikelmyndighedernes samtykke (§ 1, stk. 2, i  

 lov om udstykning og sammenlægning af fast ejendom) eller flere faste  

 ejendomme, der er samvurderet (§ 8 i lov om vurdering af landets faste  

 ejendomme) eller flere faste ejendomme, der er samnoteret i tingbogen (§ 19,  

 stk. 2 i lov om tinglysning).
 Loven gælder ikke for ejendomme, som tilhører almennyttige boligselskaber,  

 der har vedtægter, der er godkendt i medfør af lov om boligbyggeri. (Lovens §  

 1, stk. 2).
 Om andelsboligforeninger.
 3. Andelsboligforeningsbegreb.
Den tidligere lov indeholdt i § 2, stk. 1, en definition på en  

 andelsboligforening, hvorved man forstod en forening, der har til formål at  

 eje og drive en ejendom på andelsbasis, således at foreningens medlemmer som  

 andelshavere har andel i foreningens formue, og den enkelte andelshaver i  

 forbindelse hermed har brugsret til en lejlighed i ejendommen.
Da der nu er  

 fastsat mere detaillerede regler for, hvem der kan blive andelshaver, er  

 definitionen gledet ud af loven som overflødig.
Den kan dog stadig være  

 vejledende.
 Stiftelse af andelsboligforening og foreningens erhvervelse af ejendommen.
 4. Tilbudspligt m.v.
Efter reglerne om tilbudspligt i kap.
XVI i lov om leje (lov nr. 237 af 8.  

 juni 1979) har en udlejer under visse betingelser pligt til i ejendomme, der  

 helt eller delvis anvendes til beboelse, at tilbyde lejerne ejendommen til  

 overtagelse på andelsbasis, inden ejendommen overdrages til anden side.  

 Reglerne er uddybet under pkt. 49 i cirkulære af 4. december 1979 om  

 lejeloven.
 De tidligere regler om tilbudspligt i forbindelse med opdeling af ældre  

 beboelsesejendomme i ejerlejligheder blev ophævet ved lov nr. 461 af 19.  

 november 1979 om ændring af lov om ejerlejligheder.
 Saneringsloven (lovbekendtgørelse nr. 482 af 5. november 1980) indeholder  

 i §§ 20 a - 20 d bestemmelser, hvorefter den sanerende (kommunen,  

 saneringsselskabet eller ejerlavet) skal søge at stifte en  

 andelsboligforening i en ombygget eller forbedret ejendom under visse nærmere  

 betingelser.
 5. Minimumsdeltagelse.
 Lovens § 2, stk. 1, fastsætter nu, at en andelsboligforenings erhvervelse  

 af en udlejningsejendom er betinget af, at 1/3 af lejerne af  

 beboelseslejlighederne er indmeldt i foreningen ved erhvervelsen af  

 ejendommen.
Kravet om minimumsdeltagelse omfatter efter lovens ordlyd alene de  

 tilfælde, hvor foreningen erhverver en ejendom, der helt eller delvis har  

 været udlejet til beboelse.
Rene erhvervsejendomme eller ubeboede ejendomme  

 er således ikke omfattet af kravet.
 Lejere af rene erhvervslejemål medregnes ikke, hvorimod lejere af  

 kombinerede beboelses- og erhvervslejemål skal medregnes. (Lovens § 1, stk.  

 3).
 Det er kun lejere, der medregnes, dvs. at ejere ikke medregnes.  

 Ejendomsfunktionærer (viceværter), der bor i ejendommen, medregnes, men det  

 bemærkes, at det afgøres af generalforsamlingen, om ejendomsfunktionærerne  

 kan blive andelshavere, jfr. cirkulærets pkt. 6, A, c.
 De af en kommune med foreningens samtykke erhvervede andele, der omfatter  

 beboelseslejligheder, medregnes ikke, jfr. lovens § 2, stk. 6, sidste pkt.,  

 der er uddybet nedenfor under pkt. 6 D.
Efter lovens § 2, stk. 7, gælder bestemmelsen om minimumsdeltagelse ikke  

 for andelsboligforeninger, der er omfattet af kap.
VIII a i lov om  

 boligbyggeri (lov nr. 480 af 5. november 1980 om ændring af lov om  

 boligbyggeri). Lovens kap.
VIII a er optaget som bilag 3 til nærværende  

 cirkulære.
 Reglerne om tilbudspligt i lov om leje indeholder særlige krav om  

 minimumsdeltagelse (mindst 1/2 af lejerne af beboelseslejlighederne), jfr.  

 pkt. 49 i cirkulære af 4. december 1979 om lejeloven.
 6. Hvem kan være andelshavere.
A.
Ejendommens lejere.
a.
Beboelseslejere.
Alle lejere af beboelseslejligheder i ejendommen skal have tilbud om at  

 indtræde i foreningen som andelshavere.
Beboelseslejere har således retskrav  

 på at blive andelshavere. (Lovens § 2, stk. 2, 1. pkt.).
 Beboelseslejerne skal gøre retten til medlemsskab gældende - det vil sige  

 acceptere tilbudet inden andelsboligforeningen indgår aftale om køb af  

 ejendommen, idet det efter dette tidspunkt må bero på foreningens vedtægter,  

 om en lejer skal have ret til at blive medlem. (Lovens § 2, stk. 2, 2. pkt.).
b.
Erhvervslejere m.v.
 Det er overladt til generalforsamlingen at afgøre, om erhvervslejere kan  

 blive andelshavere, eller om erhvervslokalerne fortsat skal være udlejede.  

 (Lovens § 2, stk. 2, 3. pkt.). Det samme antages at gælde ejere, der anvender  

 lokaler til erhverv.
 Disse personer har således ikke retskrav på at blive andelshavere, idet  

 det må afhænge af forholdene i de enkelte tilfælde, om det må anses for  

 hensigtsmæssigt at lade sådanne lokaler fortsat udleje.
c.
Ejendomsfunktionærer.
 Da det kan være af væsentlig betydning for en andelsboligforening at være  

 i besiddelse af en funktionærbolig, er det nu udtrykkeligt fastsat i lovens §  

 2, stk. 2, 3. pkt., at det er overladt til generalforsamlingen at afgøre, om  

 ejendomsfunktionærer kan blive andelshavere eller skal forblive lejere på de  

 særlige vilkår - bl.a. med hensyn til opsigelse - som gælder for disse  

 funktionærer.
B.
Passive medlemmer.
Ved passive medlemmer forstås medlemmer, der optages uden aktuel brugsret  

 til en lejlighed, men med fortrinsret Passive medlemmer kan nu ikke længere  

 optages, idet lovens § 2, stk. 3, fastsætter, at som medlem i en  

 andelsboligforening kan kun optages den, der har eller i forbindelse med  

 optagelsen som medlem overtager brugsretten til lokaler i foreningens  

 ejendom.
Medlemskabet kan kun vedrøre de lokaler, brugsretten omfatter.
Der  

 henvises dog til pkt. 6 D om kommuner nedenfor.
 Den nye bestemmelse berører ikke allerede eksisterende, lovlige passive  

 medlemskaber, men med virkning fra lovens ikrafttræden vil der ikke kunne  

 optages nye passive medlemmer i foreninger uanset vedtægtsbestemmelser herom.
 Overtrædelse af forbudet mod passive medlemmer straffes med bøde eller  

 hæfte. (Lovens § 15, stk. 1).
En person, der optages i foreningen som passivt medlem i strid med lovens  

 bestemmelser, kan kræve et eventuelt erlagt beløb tilbagebetalt.
Retssag  

 herom anlægges ved boligretten. (Lovens § 16, stk. 4 og 5).
C.
Den oprindelige ejer eller långiver.
Det antages at være afgørende for stiftelsen og driften af en  

 andelsboligforening, at indflydelsen alene ligger hos de andelshavere, der  

 bor i ejendommen eller eventuelt har erhvervslokaler i ejendommen.
Man har  

 derfor fundet det uheldigt, at den oprindelige ejer har haft mulighed for at  

 bevare den afgørende indflydelse på ejendommens og foreningens drift,  

 eksempelvis så længe han ejer et vist antal af lejlighederne eller har  

 finansieret salget af nogle lejligheder.
På denne baggrund er der indført en regel i lovens § 2, stk. 4, om, at  

 overdrageren af en ejendom til en andelsboligforening ikke kan være medlem af  

 foreningen for andet og mere end den lejlighed, hvortil han selv har en  

 aktuel brugsret.
Som anført ovenfor under pkt. 6 A b antages det - uden at  

 det fremgår udtrykkeligt af loven - at det er generalforsamlingen, der afgør,  

 om den oprindelige ejer som erhvervslejer kan blive andelshaver.
Samtidig er det fastsat, at den oprindelige ejer ikke i forbindelse med  

 salget af ejendommen til foreningen kan betinge sig nogen indflydelse på  

 ejendommens eller foreningens drift, eksempelvis som administrator.
Den  

 oprindelige ejer kan dog betinge sig fortsat brugsret som lejer af lokalerne  

 samt de nærmere vilkår herfor, herunder eksempelvis uopsigelighed,  

 fremlejeret og afståelsesret.
 Den, der finansierer en andelshavers indskud i en andelsboligforening, kan  

 ikke betinge sig nogen indflydelse på ejendommens eller foreningens drift,  

 jfr. lovens § 2, stk. 5.
 De nye bestemmelser, der begrænser den oprindelige ejers eller långivers  

 indflydelse på ejendommens eller foreningens drift, berører ikke allerede  

 eksisterende, lovligt indgåede aftaler herom.
 Overtrædelse af bestemmelserne straffes med bøde eller hæfte. (Lovens §  

 15, stk. 1).
D.
Kommunen.
Med henblik på at lette lejernes økonomiske mulighed for at overtage en  

 ejendom på andelsbasis giver lovens § 2, stk. 6, kommunerne adgang til at  

 indtræde i foreningen som andelshaver på nærmere vilkår.
Bestemmelsen er en  

 undtagelse fra forbudet mod passive medlemmer, jfr. ovenfor pkt. 6 B.
 Reglen er begrænset til de tilfælde, hvor foreningen erhverver en  

 udlejningsejendom.
 Bestemmelsen indebærer, at en andelsboligforening får mulighed for at få  

 finansieret indskudet samt differencen mellem de manglende boligafgifter og  

 den indkommende leje, for så vidt angår de lejligheder, hvis beboere ikke  

 ønsker at blive andelshavere.
En kommune er herefter berettiget - men ikke forpligtet - til at indtræde  

 som andelshaver til andele vedrørende beboelseslejligheder, hvor lejeren ikke  

 ønsker at indtræde som medlem.
Kommunens indtræden er dog betinget af  

 foreningens samtykke.
 Kommunens medlemskab er midlertidigt, idet kommunen er forpligtet til at  

 søge andelene afhændet, efterhånden som lejerne flytter.
Kommunen kan ikke betinge sit medlemskab af indflydelse på ejendommens  

 eller foreningens drift ud over, hvad stemmeret for de af kommunen overtagne  

 andele berettiger til.
Kommunen kan heller ikke betinge sig særstilling i  

 forhold til andre medlemmer.
Overdragelse af andele skal således eksempelvis  

 ske i overensstemmelse med vedtægtens regler herom.
 Når der i lovgivningen er stillet krav om, at et vist antal beboere skal  

 være medlemmer af andelsboligforeningen ved foreningens erhvervelse af  

 ejendommen, medregnes de af kommunen tegnede andele ikke, jfr. ovenfor pkt.  

 5.
Bestemmelsen gælder ikke for andelsboligforeninger, der er omfattet af  

 kap.
VIII a i lov om boligbyggeri.
 7. Oplysningspligt ved salg af ejendommen.
 I lovens § 3, stk. 1, er der fastsat en oplysningspligt for den, der  

 overdrager sin ejendom til en andelsboligforening, idet pligten omfatter alle  

 oplysninger, der sædvanligvis gives fra sælger til køber i handler om  

 tilsvarende ejendomme.
 Loven fremhæver følgende oplysninger, som vanskeligt ville kunne indhentes  

 uden ejerens medvirken:
a.
Ejendommens driftsudgifter.
b.
Lejeforhold (gældende leje, depositum m.v.).
c.
Saldi på indvendige og udvendige vedligeholdelseskonti.
 Herudover kunne nævnes oplysninger om forsikringsforhold, offentlige pålæg  

 om brandsikring og pålæg efter byggeloven.
 Sker tilbudet til lejerne i medfør af tilbudspligtsreglerne i lov om leje  

 - jfr. ovenfor under pkt. 4 - skal oplysningerne foreligge senest samtidig  

 med tilbudet, således at lejernes acceptfrist på mindst 6 uger først løber  

 fra det tidspunkt, hvor de har modtaget oplysningerne.
 Vedrørende oplysningspligt ved overdragelse af andele, jfr. nedenfor pkt.  

 12 A.
 Regulering af forholdet mellem andelsboligforeningen og dens medlemmer.
 8. Vedtægter.
Efter lovens § 7 udarbejder boligministeren en vejledende normalvedtægt  

 for en andelsboligforening.
Beføjelsen udøves af boligstyrelsen, jfr. lovens  

 § 18 og § 19 i bekendtgørelse nr. 487 af 10. november 1980 om henlæggelse af  

 opgaver og beføjelser til boligstyrelsen.
 Normalvedtægten, jfr. boligstyrelsens bekendtgørelse af 21. januar 1981,  

 er optaget som bilag 2 til nærværende cirkulære.
 Allerede eksisterende foreninger vil - under overholdelse af de i den  

 enkelte forening gældende regler for vedtægtsændringer - på frivilling basis  

 kunne ændre vedtægterne til boligstyrelsens nye normalvedtægter, ligesom nye  

 foreninger kan antage disse.
Der er ikke pligt for nogen forening til at bruge normalvedtægtens  

 bestemmelser.
Den enkelte forening kan stadig frit indenfor rammerne af  

 lovgivningens fravigelige regler fastsætte, hvad der skal stå i dens  

 vedtægter, men kan ikke gyldigt vedtage bestemmelser, der ikke stemmer med  

 ufravigelige regler i lovgivningen.
Dette indebærer bl.a., at bestemmelser i  

 vedtægterne der medfører en højere pris for andelen end den i lovens § 5  

 fastsatte, jfr. cirkulærets pkt. 11, eller bestemmelser i strid med lovens  

 procedureregler i § 6, jfr. cirkulærets pkt. 12, vil være uden virkning.
 Det er antaget i domspraksis, at vedtægtsbestemmelser, der resulterer i en  

 pris, der er væsentlig lavere end den pris, der kunne opnås efter loven, som  

 udgangspunkt er gyldige og bindende for parterne.
Det fremgår af § 2, stk. 2, i ændringsloven (lov nr. 486 af 5. november  

 1980), at andelsboligforeninger, der har erhvervet ejendommen efter reglerne  

 om tilbudspligt i lov om leje eller i lov om ejerlejligheder, uanset den på  

 erhvervelsestidspunktet gældende lovgivning, ved generalforsamlingsbeslutning  

 kan ændre vedtægtsbestemmelserne om overdragelse.
Det samme gælder  

 andelsboligforeninger, der har erhvervet ejendommen efter 1. januar 1980.
 I vedtægterne er optaget bestemmelser om optagelse af medlemmer (§ 3), om  

 andelshavernes indskud, hæftelse og andel (§§ 4-7), om boligaftalen og  

 boligafgiftens størrelse (§§ 8-9), om vedligeholdelse og forandringer (§§  

 10-11), om andelshaverens ret til at udleje og udlåne lejligheden (§ 12), om  

 husorden (§ 13), om andelshaverens overdragelse af lejligheden,  

 prisfastsættelse og fremgangsmåde ved overdragelsen (§§ 14-19), om  

 retsstillingen ved andelshaverens død og ved samlivsophævelse (§§ 20-21), om  

 opsigelse og eksklusion (§§ 22-23), om ledelse m.v. (§§ 24-32), om regnskab  

 og revision (§§ 33-34) og om foreningens opløsning (§ 35).
 9. Ledelse.
 Som nævnt ovenfor under pkt. 8 indeholder normalvedtægten bl.a.  

 bestemmelser om andelsboligforeningens ledelse.
 Idet der henvises til normalvedtægtens mere detaillerede regler, skal  

 følgende hovedtræk fremdrages:
 Andelsboligforeningen har alene karakter af et administrationsfællesskab,  

 der administrerer foreningens - ejendommens - fælles anliggender som  

 fuldmægtig for andelshaverne.
 Foreningens højeste myndighed er generalforsamlingen.
 På generalforsamlingen har hver andel een stemme.
 Beslutninger træffes af de mødende stemmeberettigede ved simpel  

 stemmeflerhed, dog skal altid mindst 1/5 af foreningens medlemmer være til  

 stede.
Forslag om vedtægtsændringer, salg af fast ejendom eller foreningens  

 opløsning kan kun vedtages på en generalforsamling, hvor mindst 2/3 af  

 medlemmerne er til stede og med mindst 2/3 flertal.
Er der ikke mindst 2/3 af  

 medlemmerne til stede på generalforsamlingen, men er mindst 2/3 af de  

 fremmødte for forslaget, kan der indkaldes til ny generalforsamling, og på  

 denne kan da forslaget endeligt vedtages med mindst 2/3 flertal, uanset hvor  

 mange der er mødt.
 Generalforsamlingen vælger en bestyrelse - på 3-5 medlemmer - til at  

 varetage den daglige ledelse af foreningen og udføre generalforsamlingens  

 beslutninger.
 10. Andelshaverens dispositionsret.
a.
Den enkelte andelshaver er ejer af en ideel andel af hele ejendommen,  

 det vil sige en andel af alle ejendommens dele og af foreningen og dermed  

 foreningens formue.
Retten til en andelslejlighed er ikke en egentlig  

 ejendomsret til lejligheden i modsætning til en ejerlejlighed, hvor der er  

 tale om en ejendomsret til en nøjere defineret del af ejendommen.
Hvilken  

 dispositionsret, den enkelte andelshaver har over sin andel og den dertil  

 knyttede ret til en bolig i foreningens ejendom, vil afhænge af  

 bestemmelserne i andelshaverens andelsbevis, boligoverenskomst og den  

 vedtægt, der gælder for den pågældende andelsboligforening.
b.
Efter § 12 i den af boligstyrelsen udarbejdede normalvedtægt - der er  

 optaget som bilag 2 til cirkulæret - kan en andelshaver udleje eller udlåne  

 sin lejlighed i samme omfang, som en lejer kan efter lejeloven.
Herudover kan  

 en andelshaver kun udleje eller udlåne sin lejlighed med bestyrelsens  

 tilladelse.
Lejelovens regler om fremleje finder ikke umiddelbar anvendelse  

 for private andelshavere.
c.
Efter normalvedtægtens § 7 vil andelene i foreningens formue ikke kunne  

 gøres til genstand for arrest eller eksekution.
d.
Efter normalvedtægtens § 23 kan en andelshaver i visse tilfælde  

 ekskluderes, således at hans medlemskab bringes til ophør.
Dette gælder  

 bl.a., når andelshaveren ikke betaler skyldigt indskud, når andelshaveren er  

 i restance med boligafgiften, eller når andelshaveren gør sig skyldig i  

 forhold, svarende til de, der efter lejelovens bestemmelser berettiger ejeren  

 til at hæve lejemålet.
e.
Normalvedtægtens § 14 giver adgang for foreningen til etablering af  

 ventelister.
Endvidere er der i normalvedtægten fastsat regler for  

 andelshaveres indstillingsret.
Opmærksomheden henledes på de indførte  

 fristbestemmelser.
f.
Lejelovens regler om opsigelse antages, medmindre der er fastsat  

 særlige regler herom i vedtægten for andelsboligforeningen, at finde  

 anvendelse analogt for andelsboligforeninger.
 Overdragelse af andel.
 11. Prisfastsættelse.
 Reglerne om fastsættelse af maksimalpriser for andelsboliger er indeholdt  

 i lovens § 5.
 Ved lovændringen er der fastsat ensartede regler for prisfastsættelsen for  

 andelsboligforeningsejendomme, uanset om de er erhvervede før eller efter  

 1.1.1980.
 For de andelsboligforeninger, der har erhvervet ejendommen før 1. januar  

 1980, men ikke i medfør af reglerne om tilbudspligt i ejerlejlighedsloven,  

 svarer bestemmelsen i lovens § 5 om prisfastsættelsen ved overdragelse  

 hovedsagelig til den hidtidige bestemmelse.
 Tilsvarende gælder for de andelsboligforeninger, der før 1. januar 1980  

 har erhvervet ejendommen i medfør af reglerne om tilbudspligt i lejeloven.
For de ejendomme, der er erhvervet efter 1. januar 1980, indebærer lovens  

 § 5 en ændring af den hidtidige beregning af overdragelsessummen.
Det samme  

 er tilfældet for de andelsboligforeninger, der før 1. januar 1980 har  

 erhvervet ejendommen i medfør af de dagældende regler om tilbudspligt i  

 ejerlejlighedsloven.
De hidtidige bestemmelser var fastsat i henholdsvis  

 andelsboliglovens § 6 og i ejerlejlighedslovens § 15, stk. 1, 2. led.  

 Bestemmelserne er nu ophævet. Ændringen får kun betydning i de tilfælde, hvor  

 fastsættelsen af overdragelsessummen efter de hidtidige regler ville blive  

 højere end efter de nugældende regler.
For disse andelsboligforeninger er der i ændringslovens § 2, stk. 2, jfr.  

 lov nr. 486 af 5. november 1980, fastsat en overgangsregel, hvorefter  

 andelsboligforeningerne, uanset den på erhvervelsestidspunktet gældende  

 lovgivning, ved generalforsamlingsbeslutning kan ændre vedtægtsbestemmelser  

 om overdragelse.
Dette indebærer, at foreningerne kan gå over til at anvende  

 reglerne i den nye lovs § 5 ved fastsættelse af prisen for andelen, når de  

 foretager derpå sigtende ændringer af deres vedtægter.
Hvis de ikke foretager  

 sådanne vedtægtsændringer, betyder det, at der skal foretages beregning af  

 andelen efter begge metoder i en overdragelsessituation, således at det  

 laveste resultat skal lægges til grund, jfr. cirkulærets pkt. 8.
A.
Andelens værdi.
Andelens værdi fastsættes til en forholdsmæssig andel af foreningens  

 formue.
Forholdet mellem de enkelte andele fastsættes af den enkelte forening  

 og vil typisk svare til lejlighedernes indbyrdes lejeværdi, jfr.  

 normalvedtægtens § 6.
 Ved opgørelsen af foreningens formue opstilles efter lovens § 5, stk. 2,  

 følgende metoder til opgørelse af ejendommens værdi, hvoraf det højeste beløb  

 anvendes ved beregningen:
a.
Anskaffelsesprisen, dvs. købesummen med tillæg af foreningens  

 omkostninger ved erhvervelsen.
b.
Handelsværdien som udlejningsejendom under forudsætning af, at køberen  

 overtager de indestående prioriteter og betaler den resterende købesum  

 kontant.
c.
Ejendomsværdien ved seneste almindelige vurdering eller årsomvurdering  

 med tillæg af værdien af forbedringer, der er udført på ejendommen efter  

 vurderingen, og med et procenttillæg til ejendomsværdien for den  

 værdistigning, der har fundet sted siden vurderingen.
 Den under a ovenfor nævnte beregningsmetode vil ofte give det højeste  

 beløb de første år efter andelsboligforeningens erhvervelse af ejendommen.  

 Beregningsmåden svarer til den indtil den 1.1.1981 gældende lovs § 5.
Den under c ovenfor nævnte beregningsmetode tager sit udgangspunkt for  

 opgørelsen af foreningens formue i ejendomsværdien ved den seneste  

 almindelige vurdering eller årsomvurdering.
Dertil lægges værdien af  

 forbedringer efter vurderingen.
Da vurderingen kun sker hvert 4. år, er det nødvendigt at regulere den  

 værdistigning, der har fundet sted siden vurderingen.
Boligministeren  

 fastsætter, hvilke tillæg der skal kunne accepteres i perioderne mellem  

 vurderingerne.
Tillægget fastsættes som eet for hele landet gældende  

 procenttillæg.
Ifølge statsskattedirektoratets statistik for ejendomssalg udgjorde  

 restkøbesummen for beboelsesejendomme med 9 eller flere lejligheder, der blev  

 handlet i første halvår 1980 i gennemsnit for hele landet 150 pct. af  

 ejendomsværdien i 1977. Statsskattedirektoratet har endvidere oplyst, at de  

 foreløbige undersøgelser for andet halvår 1980 viser, at en tilsvarende  

 procentsats pr. 1. oktober 1980 udgør 147 pct.
På denne baggrund kan der  

 lægges et tillæg på 40 pct. af ejendommens værdi ved 16. alm. vurdering til  

 grund for perioden 1. januar 1981 og til 17. alm. vurdering foreligger.
 Tillægget er fastsat på årsbasis, men den enkelte forening kan i praksis  

 løbende fra kvartal til kvartal justerer værdien.
 Såfremt udviklingen i priserne mellem 2 vurderinger ændrer sig væsentligt,  

 vil boligministeren med virkning for fremtiden kunne ændre satsen.
 Efter loven anvendes dette tillæg kun, hvor ejendomsværdien ved seneste  

 vurdering anvendes, mens det således ikke finder anvendelse, hvor  

 anskaffelsesprisen eller handelsværdien benyttes ved opgørelsen af  

 foreningens formue.
 Når der ved opgørelsen gives foreningerne valgfrihed mellem disse 3  

 beregningsmåder, og der fastsættes et officielt tillæg til  

 ejendomsvurderingens værdiansættelse, er det i lovens § 5, stk. 2, fastsat,  

 at den efter domspraksis hidtil accepterede 25 pct.'s forhøjelse af andelens  

 værdi bortfalder.
Ifølge bestemmelsen i lovens § 5, stk. 1, skal andelens pris beregnes  

 efter formueandelsmetoden.
Dette medfører, at der først foretages en  

 opgørelse af foreningens formue som forskellen mellem værdien af ejendommen  

 og andre aktiver (anskaffelses- sum/handelsværdi/seneste almindelige  

 vurdering, jfr. ovenfor) og foreningens gæld, hvorpå formuen fordeles mellem  

 andelshaverne.
Dette indebærer, at ejendommens værdistigning og nedbringelsen  

 af foreningens gæld automatisk slår igennem på priserne.
 Det forudsættes, at gældsbreve, som andelshaverne har udstedt til  

 foreningen, medregnes ved foreningens formueopgørelse, og at den restgæld,  

 som den nye andelshaver overtager på et sådant gældsbrev, indgår som en del  

 af hans købesum.
 Om erhververens adgang til at opnå lån eller garanti hos foreningen til  

 dækning af en del af andelens pris henvises til pkt. 12.
B.
Forbedringer af lejligheden.
Efter lovens § 5, stk. 3, skal værdien af forbedringer i lejligheden  

 ansættes til anskaffelsesprisen med fradrag af eventuel værdiforringelse på  

 grund af alder eller slitage.
Værdien opgøres på grundlag af, hvad de rent  

 faktisk har kostet at udføre, og ikke, hvad de ville koste at udføre på  

 overdragelsestidspunktet.
I anskaffelsesprisen kan medtages værdien af eget  

 arbejde.
C.
Lejlighedens vedligeholdelsesstand.
Ved fastsættelse af overdragelsessummen kan der tages hensyn til  

 lejlighedens vedligeholdelsesstand.
Det vil i almindelighed kun have  

 betydning, hvis der er tale om en lejlighed, hvis vedligeholdelsesstand  

 afviger væsentligt fra, hvad der må betragtes som normalt.
Hvis der er tale  

 om en lejlighed, der er særligt godt vedligeholdt, kan bestemmelsen medføre  

 et pristillæg, og omvendt kan der ske en prisnedsættelse, hvis der er tale om  

 en særlig dårligt vedligeholdt lejlighed.
D.
Anden retshandel, omkostninger.
 Efter lovens § 5, stk. 4, må overdrageren ikke stille krav om, at  

 erhververen skal overtage inventar, medmindre der er tale om inventar, der er  

 særligt tilpasset eller installeret i lejligheden.
 Overdragelsen må heller ikke betinges af, at erhververen af andelen indgår  

 nogen anden retshandel.
 Hvis der i forbindelse med overdragelsen indgås en anden retshandel - uden  

 at denne retshandel er en betingelse for overdragelse af andelen - må  

 erhververens vederlag ikke overstige, hvad overdragerens ydelse med  

 rimelighed kan betinge.
 Det kan ikke aftales, at erhververen skal bære overdragerens omkostninger  

 i forbindelse med overdragelsen, f.eks. honorar til ejendomsmægler eller  

 ejendomshandler, jfr. lovens § 5, stk. 5.
E.
Overgangsregler.
Både i andelsboligforeninger, hvor prisen har været fastsat på grundlag af  

 byggeomkostningsindekset, og i andre foreninger kan det forekomme, at de nye  

 regler medfører, at en andelshaver ved videresalg af andelen ikke kan få den  

 pris, han selv har givet (f.eks. på grund af bortfaldet af den efter  

 domspraksis hidtil accepterede 25 pct.'s forhøjelse). Det er derfor i  

 ændringslovens § 2, stk. 3, jfr. lov nr. 486 af 5. november 1980, fastsat, at  

 andelshavere ved videresalg inden 5 år efter lovens ikrafttræden, dvs. inden  

 den 1. januar 1986, lovligt kan kræve samme beløb, som tidligere lovligt er  

 betalt, med tillæg af værdien af de forbedringer, der er foretaget i  

 lejligheden.
Reglen kan således alene anvendes af en person, der allerede var  

 andelshaver ved ændringslovens ikrafttræden den 1. januar 1981.
Efter den hidtidige lovs § 16, stk. 2, kunne en andelshaver, der havde  

 erhvervet andelen i strid med de dagældende prisfastsættelsesbestemmelser,  

 hæve den indgåede aftale, og i stedet udnytte den brugsret, han havde opnået,  

 som lejer.
Denne bestemmelse er ophævet.
I ændringslovens § 2, stk. 5, jfr.  

 lov nr. 486 af 5. november 1980, er fastsat, at en andelshaver ikke kan  

 udnytte denne lejeret, medmindre han har gjort den gældende inden lovens  

 ikrafttræden.
F.
Sanktioner.
 Den, der ved overdragelse af en andel har taget en overpris i strid med  

 reglen i § 5, kan ikke straffes, men beløbet kan kræves tilbagebetalt.
 (Lovens § 16, stk. 3, 1. pkt.).
 Derimod kan den, der som mægler eller rådgiver erhvervsmæssigt har  

 medvirket ved overdragelsen i strid med § 5, straffes med bøde eller hæfte,  

 jfr. lovens § 15, stk. 3. Er overtrædelse begået af et aktieselskab,  

 anpartsselskab el. lign., kan bødeansvar pålægges selskabet som sådant, jfr.  

 lovens § 15, stk. 4.
 Kravet om tilbagebetaling forældes 6 måneder fra det tidspunkt, hvor  

 erhververen kendte eller burde have kendt sit krav.
 (Lovens § 16, stk. 3, 2. pkt.).
Såfremt overdrageren har givet erhververen de oplysninger, der er  

 foreskrevet i § 6, stk. 1, vil erhververen normalt fra dette tidspunkt kunne  

 konstatere sit krav.
Dette gælder dog ikke ubetinget, f.eks. ikke i de  

 tilfælde, hvor ejendommen i noten til årsregnskabet er sat til en væsentlig  

 større værdi end den reelle værdi.
I praksis vil tilbagesøgningskravet  

 normalt være afskåret 6 måneder efter aftalen.
 Forældelsen afbrydes ved sagsanlæg. (Lovens § 16, stk. 3, 3. pkt.). Sagen  

 anlægges for boligretten. (Lovens § 16, stk. 5).
 12. Procedure ved overdragelse af andel.
A.
Overdragerens oplysningspligt.
 Med henblik på at sikre, at lovens regler om prisfastsættelse overholdes i  

 praksis, er der i lovens § 6, stk. 1, fastsat en forpligtelse for  

 overdrageren af en andel i en andelsboligforening, hvortil der er knyttet  

 retten til en bolig, til inden aftalens indgåelse at udlevere følgende til  

 erhververen:
a.
Andelsboligforeningens vedtægter.
b.
Foreningens seneste årsregnskab.
c.
Foreningens budget.
d.
En opstilling af, hvorledes prisen beregnes, med specifikation af  

 prisen for andelen, udførte forbedringer og inventar.
 Endvidere skal overdrageren inden aftalens indgåelse skriftligt gøre  

 erhververen bekendt med:
e.
Indholdet af lovens § 5 (prisfastsættelse), § 15, stk. 1  

 (straffebestemmelse) og § 16, stk. 1 og 3 (reglerne om erhververens adgang  

 til at hæve aftalen, kræve prisen nedsat og erlagt overpris tilbagebetalt  

 samt forældelsesreglen).
Bestemmelsen skulle sætte erhververen i stand til at sammenholde prisen  

 for andelen med regnskab og vedtægter og til at bedømme prisen på de enkelte  

 forbedringsarbejder og inventargenstande.
Samtidig kan erhververen  

 kontrollere, om foreningens vedtægter skulle indeholde bestemmelser, der  

 begrænser lovens regler om prisfastsættelsen.
Parterne har mulighed for at  

 overskue prisfastsættelsen og dermed konstatere en eventuel overpris, således  

 at en eventuel regulering af aftalen kan ske snarest muligt.
Vedrørende  

 tilbagebetaling af erlagt overpris m.v., samt straffebestemmelser, se  

 cirkulærets pkt. 11.
 Efter lovens § 6, stk. 5, er bestyrelsen nu forpligtet til i forbindelse  

 med årsregnskabet at give medlemmerne oplysning om andelens værdi på  

 statusdagen, beregnet i overensstemmelse med lovens § 5, samt eventuelle  

 vedtægtsbestemmelser om prisfastsættelsen.
 Det fremgår af § 2, stk. 4, i ændringsloven (lov nr. 486 af 5. november  

 1980), at denne bestemmelse finder anvendelse ved aflæggelse af årsregnskab,  

 første gang for det regnskabsår, der er udløbet efter lovens ikrafttræden.
På generalforsamlingen i andelsboligforeningen kan bestyrelsen fremlægge  

 forslag til beregningen af værdiansættelsen.
Har generalforsamlingen vedtaget  

 at lægge en af de i lovens § 5 nævnte beregningsmetoder til grund, vil den  

 vedtagne beregningsmetode formentlig være bindende, indtil beslutningen  

 ændres ved en ny generalforsamlingsbeslutning.
B.
Foreningens godkendelse af erhververen.
 Efter lovens § 6, stk. 2, skal erhververen godkendes af bestyrelsen for  

 andelsboligforeningen.
 Denne regel, der har været sædvanlig forekommende i vedtægter for  

 andelsboligforeninger og iøvrigt har været ufravigelig for de foreninger, der  

 efter 1.1.1980 har erhvervet ejendommen efter reglerne om tilbudspligt i lov  

 om leje eller lov om ejerlejligheder, er nu blevet ufravigelig for alle  

 foreninger.
Det antages, at bestyrelsens beføjelser ved sådanne bestemmelser er  

 begrænsede, således at godkendelse kun kan nægtes, såfremt der foreligger en  

 saglig grund.
Som eksempel kan nævnes, at den, der ønsker at blive  

 andelshaver, tidligere er blevet ekskluderet af andelsboligforeningen på  

 grund af misligholdelse af forpligtelser overfor foreningen, herunder grov  

 forsømmelse af sin vedligeholdelsespligt eller lignende.
Bestemmelsen giver  

 eksempelvis ikke bestyrelsen adgang til at udelukke bestemte  

 befolkningsgrupper.
 Der henvises i øvrigt til den enkelte foreningsvedtægts eventuelle  

 bestemmelse om, til hvem der kan ske overdragelse, jfr. i øvrigt  

 normalvedtægtens § 14. Det bemærkes, at efter normalvedtægten skal  

 bestyrelsens svar foreligge senest 6 uger efter anmodningen om godkendelse.
 Der er ikke i loven særlige straffebestemmelser for overtrædelse af  

 bestemmelsen, men overtrædelse kan få betydning for aftalens gyldighed.
C.
Foreningens godkendelse af prisfastsættelse m.v.
 Efter lovens § 6, stk. 3, skal aftaler om overdragelse af en andel i en  

 andelsboligforening samt andre retshandler, der er indgået i forbindelse med  

 overdragelsen, forelægges bestyrelsen til godkendelse.
 Det bemærkes, at efter normalvedtægten skal bestyrelsens svar foreligge  

 senest 3 uger efter aftalens forelæggelse for bestyrelsen.
 Overstiger prisen, hvad der er tilladt, har bestyrelsen hjemmel til at  

 kræve den aftalte pris nedsat og en eventuel erlagt overpris tilbagebetalt.
 Det kan ikke udelukkes, at bestyrelsen ved en forkert værdiansættelse kan  

 ifalde ansvar overfor erhververen, såfremt der er tale om en uforsvarlige  

 fejlbedømmelse, men det forventes, at de krav, der i domspraksis vil blive  

 stillet til bestyrelsens agtpågivenhed, vil være ganske lempelige.
 Hvis overdrageren er uenig i bestyrelsens afgørelse, må han ved sagsanlæg  

 ved domstolene søge at få den tilsidesat.
D.
Foreningens långivning.
Bestemmelsen i lovens § 5, stk. 6, har til formål at give personer med  

 jævne indkomster større mulighed for at blive andelshavere, idet kravet til  

 den kontante udbetaling lempes.
Bestemmelsen skal sikre, at det nuværende  

 niveau for kontantbetaling ved overdragelse af andele ikke øges mere end  

 prisudviklingen betinger.
Reglen går ud på, at den nye andelshaver kan forlange, at  

 andelsboligforeningen enten yder et lån eller garanterer for et lån til  

 dækning af prisen med fradrag af et beløb, svarende til samme procentuelle  

 del af andelens nuværende værdi, som overdragerens kontante udbetaling  

 udgjorde af værdien, da han erhvervede andelen.
Lånet eller garantien ydes  

 til den del af beløbet, der overstiger 20.000 kr., samt til 80 pct. af  

 resten.
 Erhververen skal i alle tilfælde betale den del af købesummen kontant, der  

 udgør 20.000 kr. og derunder, samt 20 pct. af resten.
 Bestemmelsen gælder ikke for lokaler, der udelukkende anvendes til andet  

 end beboelse.
 Eksempel 1:
Da overdrageren i sin tid erhvervede andelsboligen, betalte han kontant  

 20.000 kr., hvortil kommer lejlighedens andel i gælden på 20.000 kr., ialt  

 40.000 kr.
Den kontante udbetaling udgjorde således 50 pct. af værdien af  

 andelen i aktiverne.
Værdien af andelen i aktiverne er nu steget til 60.000 kr., og andelen i  

 gælden er nedbragt til 10.000 kr.
Overdrageren skal således have udbetalt  

 50.000 kr. kontant.
Reglen i lovens § 5, stk. 6, indeholder 2 beregningsmetoder for den  

 kontante udbetaling, erhververen skal præstere.
Den beregningsmetode, der  

 giver den største kontante udbetaling, skal lægges til grund.
 Efter lovens § 5, stk. 6, 1. punktum, skal erhververen af andelens pris på  

 50.000 kr. kontant betale 50 pct. af 60.000 kr. = 30.000 kr.
 Efter lovens § 5, stk. 6, 2. punktum, skal erhververen af andelens pris på  

 50.000 kr. kontant betale 20.000 kr. + 20 pct. af resten = 20.000 kr. + 6.000  

 kr. = 26.000 kr.
Da beregningsmetoden efter § 5, stk. 6, 1. punktum, i dette tilfælde giver  

 den for erhververen største kontante udbetaling, skal denne anvendes.
Det vil  

 sige, at erhververen skal betale 30.000 kr. kontant.
 Resten af andelens pris, 20.000 kr., skal foreningen yde som lån eller  

 garantere for.
 Eksempel 2:
 Da overdrageren i sin tid erhvervede andelsboligen, betalte han 12.000  

 kr., hvortil kommer lejlighedens andel i gælden på 8.000 kr., ialt 20.000 kr.  

 Denne kontante udbetaling udgjorde således 60 pct. af værdien af andelen i  

 aktiverne.
Værdien af andelen i aktiverne er nu steget til 30.000 kr., og andelen i  

 gælden er nedbragt til 6.000 kr.
Overdrageren skal således have udbetalt  

 24.000 kr. kontant.
 Efter lovens § 5, stk. 6, 1. punktum, skal erhververen af andelens pris på  

 24.000 kr. betale kontant 60 pct. af 30.000 kr. = 18.000 kr.
 Efter lovens § 5, stk. 6, 2. punktum, skal erhververen af andelens pris på  

 24.000 kr. kontant betale 20.000 kr. + 20 pct. af resten = 20.000 kr. + 800  

 kr. = 20.800 kr.
Da beregningsmetoden efter lovens § 5, stk. 6, 2. punktum, i dette  

 tilfælde giver den for erhververen største kontante udbetaling, skal denne  

 anvendes.
Det vil sige, at erhververen skal betale 20.800 kr. kontant.
 Resten af andelens pris, 3.200 kr., skal foreningen yde som lån eller  

 garantere for.
Erhververen kan ikke forlange lån eller garanti til betaling af inventar  

 m.v. (jfr. lovens § 5, stk. 4) og denne betaling indgår ikke i det beløb, der  

 danner grundlag for beregningen af lånet eller garantien.
Derimod indgår  

 forbedringer i det beløb, der danner grundlag for beregningen af lånet eller  

 garantien.
 Af hensyn til foreningens likviditet er der givet den enkelte forening  

 valgfrihed mellem selv at foretage udlånet eller at garantere for et lån.
 Lånet forrentes med sædvanlig bankrente, afdrages over 10 år og forfalder  

 ved videresalg af andelen.
 Udeblivelse af renter og afdrag på lånet eller det garanterede lån  

 betragtes som misligholdelse med betaling af boligafgift og kan således  

 indebære en eksklusion.
 I modsætning til tidligere gælder denne bestemmelse for alle  

 andelsboligforeninger og kan ikke fraviges i vedtægterne for den enkelte  

 andelsboligforening.
E.
Indbetaling af overdragelsessummen til foreningen.
 Efter lovens § 6, stk. 6, indbetales overdragelsessummen til foreningen,  

 som efter fradrag af sine tilgodehavender udbetaler resten til den  

 fraflyttede andelshaver.
Bestyrelsen er ved afregning over for den fraflyttede andelshaver  

 berettiget til at tilbageholde et rimelig beløb til sikkerhed for dennes  

 forpligtelse, eksempelvis for varmeudgifter o.lign.
Såfremt afregning sker  

 inden fraflytningen, er foreningen endvidere berettiget til at tilbageholde  

 et rimeligt beløb til dækning af køberens eventuelle krav i anledning af  

 mangler ved overtagelsen.
Udbetaling af restbeløbet skal ske senest 3 uger  

 efter overtagelsen, jfr. normalvedtægtens § 17.
 Såfremt køberen forlanger prisnedslag for sådanne mangler, kan  

 bestyrelsen, hvis kravet skønnes rimeligt, tilbageholde et tilsvarende beløb  

 ved afregningen til sælgeren, således at beløbet først udbetales, når det ved  

 dom eller forlig mellem parterne er fastslået, hvem beløbet tilkommer.
 13. Processuelle regler.
 Lovens § 16, stk. 5, fastsætter nu, at bl.a. sager om overpris er  

 boligretssager.
 14. Ophør af en andelsboligforening.
 Efter lovens § 4 har andelshavere i tilfælde af, at en ny ejer overtager  

 ejendommen (ved tvangsauktion eller ved frivilligt salg), ret til at blive  

 boende som lejere i overensstemmelse med reglerne i den til enhver tid  

 gældende lejelovgivning.
 Denne regel kan fraviges i tilfælde af frivilligt salg, når der foreligger  

 samtykke fra den enkelte andelshaver.
 Som regel vil foreningens vedtægter indeholde regler om, under hvilke  

 omstændigheder et frivilligt salg af foreningens ejendom kan finde sted,  

 herunder regler om, hvorledes likvidationen skal finde sted, og hvem der skal  

 forestå den.
 Efter § 10, stk. 2, nr. 3, i lov om ejerlejligheder (jfr.  

 lovbekendtgørelse nr. 550 af 14.12.1979) kan ejendomme, der tilhører private  

 andelsboligforeninger, ikke opdeles i ejerlejligheder.
 I øvrigt er der ingen lovbestemmelser, der forhindrer, at en privat  

 andelsboligforening kan sælge sin ejendom.
 Om andre boligfællesskaber.
 15. Lovens formål.
Reglerne om andre boligfællesskaber er indeholdt i lovens kapitel III og  

 IV, og lovens formål på dette punkt er at forbyde salg af en del af en fast  

 ejendom forbundet med brugsret til en lejlighed.
Ejendomme, der ikke  

 indeholder mere end 2 beboelseslejligheder, er dog undtaget fra forbudet.
 Lovens hovedregel er således et almindeligt forbud mod delvis  

 ejendomsoverdragelse, der kombineres med en samtidig aftalt eller ved  

 overdragelsen forudsat brugsret til en beboelseslejlighed.
 Lovens § 10, stk. 1, indeholder et forbud mod, at et boligaktieselskab  

 eller et boliganpartsselskab, der ejer en beboelsesejendom, overdrager en  

 aktie eller en anpart i selskabet, når aktien eller anparten er forbundet med  

 brugsret til en beboelseslejlighed i ejendommen.
 Lovens § 13, stk. 1, indeholder et tilsvarende forbud mod, at den, der er  

 tinglyst ejer af en anpart af en beboelsesejendom, overdrager anparten, når  

 anparten er forbundet med brugsret til en beboelseslejlighed i ejendommen,  

 eller det er en forudsætning for aftalen, at erhververen opnår en sådan ret.
Boligaktieselskaber boliganpartsselskaber.
16. a.
Efter lovens § 8 forstås ved et  

 boligaktieselskab i denne lov et aktieselskab, hvor der til en aktie er  

 knyttet brugsret til en beboelseslejlighed i selskabets ejendom.
Ved et  

 boliganpartsselskab forstås et anpartsselskab, hvor der til en anpart er  

 knyttet brugsret til en beboelseslejlighed i selskabets ejendom.
 Ejendomme, der kun indeholder 1 eller 2 beboelseslejligheder, er ikke  

 omfattet af reglerne, jfr. lovens § 1, stk. 1. Der henvises i øvrigt til  

 cirkulærets pkt. 2 om lovens område.
b.
I disse tilfælde, hvor selskabet ifølge skødet står som ejer, sker  

 overdragelsen af lejlighederne ved, at den enkelte erhverver køber sig ind i  

 selskabet ved køb af en aktie eller en anpart, hvortil der er knyttet en  

 brugsret til en lejlighed, jfr. lovens § 10.
 En aktionær eller en anpartshaver, der ejer flere aktier eller anparter i  

 et selskab, må kun overdrage aktierne eller anparterne samlet og kun til en  

 enkelt erhverver.
 Loven indeholder 2 undtagelser fra dette forbud:
 Dette forbud er indført for at undgå omgåelser af begrænsningerne for  

 opdeling af ejendomme i ejerlejligheder.
 Der henvises til følgende punkter i cirkulæret:
 Punkt 6 A-C om »Ejendommens lejere«, »Passive  

 medlemmer« og »Den oprindelige ejer eller långiver«.
 Punkt 7 om »Oplysningspligt ved salg af ejendommen«.
 Det bemærkes, at reglerne i lovens § 2, stk. 6, om kommunens adgang til at  

 indtræde som aktionær eller anpartshaver ikke finder tilsvarende anvendelse.
 Erhververen kan hæve den indgåede aftale (lovens § 16, stk. 1). Sag  

 anlægges ved boligretten (lovens § 16, stk. 4).
 Der henvises til følgende punkter i cirkulæret:
 Punkt 11 om prisfastsættelsen.
 Punkt 12 om proceduren ved overdragelse af andele.
 Vedrørende sanktioner for overtrædelse af lovens § 11 henvises til  

 cirkulærets pkt. 11 G.
 Anpartssalg.
17. A.
Betingelser for overdragelse.
 Ved anpartssalg vil det typisk fremgå af tingbogen, at en person er ejer  

 af en anpart f.eks. 1/3 - af en ejendom, medens det ved overdragelse af  

 anparter i et boliganpartsselskab er selskabet som sådant - og ikke de  

 enkelte anpartshavere - der står som ejer af ejendommen.
De enkelte anpartshavere i ejendommen vil typisk hæfte solidarisk for den  

 gæld, der er tinglyst på hele ejendommen, men særskilt pantsætning af andelen  

 - og tinglysning heraf - f. eks. i forbindelse med overdragelse vil kunne  

 ske, medmindre det er udelukket ved aftale anpartshaverne imellem.
En  

 ejerlejlighedsejer hæfter derimod kun for den gæld, der direkte er tinglyst  

 på den pågældende ejerlejlighed, med mindre gælden i ejendommen ikke er  

 opdelt på de enkelte ejerlejligheder.
 Efter lovens § 13, stk. 1, må der som hovedregel ikke ske overdragelse af  

 en anpart af en fast ejendom med mere end 2 beboelseslejligheder, hvis der  

 til anparten er knyttet brugsret til en beboelseslejlighed i ejendommen eller  

 en sådan brugsret har været forudsat ved aftalen.
 Kombinerede beboelses- og erhvervslejligheder medregnes som  

 beboelseslejligheder, jfr. lovens § 1, stk. 3.
 Forbudet omfatter ikke salg af anparter, hvortil der ikke er knyttet  

 brugsret til en beboelseslejlighed, eller hvortil en sådan brugsret ikke har  

 været forudsat ved aftalen.
 Dette forbud er indført for at undgå omgåelse af begrænsningerne for  

 opdeling af ejendomme i ejerlejligheder.
 Loven indeholder 3 undtagelser fra forbudet:
 Dette indebærer, at anpartsforhold, der på et givet tidspunkt lovligt er  

 etableret, opretholdes; men ingen kan opdele sin ejendomsret yderligere ved  

 at sælge dele heraf med brugsret til en bolig det vil sige at ejeren ikke kan  

 overdrage hele sin samlede anpart til flere erhververe - jfr. dog nedenfor  

 under litra b.
 (Lovens § 13, stk. 2, 2. pkt.).
 (Lovens § 13, stk. 3).
 Der henvises til § 30 i bekendtgørelse om tinglysning, således som den er  

 ændret ved bekendtgørelse nr. 24 af 22.1.1980.
 Den, der overdrager en anpart af en ejendom i strid med lovens § 13,  

 straffes med bøde eller hæfte, (lovens § 15, stk. 2). Er overtrædelsen begået  

 af et aktieselskab, anpartsselskab, andelsselskab eller lignende, kan  

 bødeansvar pålægges selskabet som sådant (lovens § 15, stk. 4).
 Erhververen kan hæve den indgåede aftale (lovens § 16, stk. 1). Er  

 erhververen flyttet ind i lejligheden, kan han efter ophævelse af aftalen  

 benytte den opnåede brugsret som lejer. (lovens § 16, stk. 2).
 Sag anlægges ved boligretten (lovens § 16, stk. 5).
B.
Prisfastsættelse.
 Ved overdragelse af en anpart af en ejendom, hvortil er knyttet  

 brugsretten til en lejlighed i ejendommen, gælder samme regler for  

 prisfastsættelsen som for ejerlejligheder, jfr. § 16 a i ejerlejlighedsloven  

 (lovbekendtgørelse nr. 550 af 14.12.1979).
Denne bestemmelse indebærer, at såfremt overdrageren betinger en pris, der  

 er væsentlig højere end lejlighedens værdi, kan erhververen forlange prisen  

 nedsat til et sådant beløb, som af boligretten skønnes rimeligt.
Ved  

 afgørelsen heraf vil der navnlig være at tage hensyn til lejlighedens  

 beliggenhed, størrelse, udstyr, kvalitet, tilstand, prioritetsforhold,  

 ansættelse til ejendomsværdi efter lov om vurdering af landets faste  

 ejendomme, og øvrige forhold, sammenholdt med et sådant prisniveau, som må  

 antages at ville være almindeligt gældende i kommunen for tilsvarende  

 lejligheder, såfremt der fandtes en passende boligreserve, og der således var  

 rimelig balance mellem udbud og efterspørgsel efter de enkelte kategorier af  

 ældre og nye lejligheder.
 Erhververen kan ikke gyldigt give afkald på denne ret, og forbehold fra  

 overdragerens side om handelens tilbagegang, hvis prisen nedsættes, er uden  

 virkning, medmindre retten på grund af særlige omstændigheder skønner det  

 ubilligt, om erhververen skulle kunne fastholde handelen.
 Erhververens adgang til at forlange prisen nedsat forældes i løbet af 1/2  

 år fra tinglysning af endeligt skøde.
C.
Proceduren ved overdragelse.
a.
Oplysningspligt.
 I de tilfælde, hvor erhvervelse af en anpart af en ejendom lovligt kan  

 ske, skal erhververen inden aftalens indgåelse gøres bekendt med en beregning  

 af ejendommens driftsudgifter og lejlighedens andel heri, jfr. lovens § 12.
b.
Tinglysning.
 Efter lovens § 17 skal dokumenter om overdragelse af en anpart af en fast  

 ejendom for at kunne tinglyses indeholde overdragerens erklæring om, at en af  

 følgende betingelser er opfyldt:
 Justitsministeren kan fastsætte nærmere bestemmelser om tinglysning af de  

 nævnte dokumenter.
Boligstyrelsen, den 21. januar 1981 AXEL G.
POULSEN /Birgitte Raaschou-Nielsen Bilag 1.
 Lovbekendtgørelse nr. 515 af 28. november 1980 om andelsboligforeninger og  

 andre boligfællesskaber.
(Udelades her.) Bilag 2.
 Bekendtgørelse nr. 24 af 21. januar 1981 om normalvedtægt for en privat  

 andelsboligforening.
(Udelades her.) (* 1) Cirkulærets pkt. 11 er ændret ved cirkl. af 11061982 som igen er  

 ændret ved CIR af 21041986 pkt. 11 i det oprindelige cirkul. vedrører  

 prisfastsættelsesbestemmelserne Kommentarerne til andelsboliglovens øvrige punkter er uændret.
