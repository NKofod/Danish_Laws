Bekendtgørelse  

 om fastsættelse af bidrag for 2005 fra private arbejdsgivere til finansiering  

 af ATP-bidraget for modtagere af forskellige arbejdsmarkedsydelser I medfør af § 85 c, stk. 14 og 21, i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003, § 114, stk. 11 og 18, i lov nr. 419 af 10. juni 2003 om en  

 aktiv beskæftigelsesindsats, § 13, stk. 15 og 22, i lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 106 af 18. februar 2004, samt § 4 i bekendtgørelse  

 nr. 521 af 18. juni 2003 om finansieringsbidrag, fastsættes efter indstilling  

 fra Arbejdsmarkedets Tillægspension:
 § 1.  

  

 Bidraget fra de private arbejdsgivere for 2005 fastsættes til 227 kr. pr.  

 fuldtidsansat lønmodtager.
 § 2.  

  

 Bekendtgørelsen træder i kraft den 1. januar 2005.
 Stk. 2.  

  

 Bidraget  

 opkræves første gang på grundlag af ATP-bidrag modtaget i perioden 23.  

 februar  

 2005-22. maj 2005.
