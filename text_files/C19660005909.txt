(Til de skattelignende myndigheder,  

 amtsligningsinspektørerne og kommunalbestyrelserne.) Hermed følger eksemplarer af finansministeriets bekendtgørelse nr. 107 af  

 23. marts 1966 om skatteansættelse m.v. for personer, der uden at bevare  

 bopæl her tager ophold i Grønland.
 Efter de hidtidige regler er den fulde skattepligt til stat og kommune for  

 personer, der uden at bevare bopæl her tager ophold i Grønland, ophørt med  

 udgangen af fraflytningskvartalet.
 I disse regler er der med virkning fra skatteåret 1966-67 sket ændring ved  

 lov nr. 415 af 27. november 1965 om ændring i lov om påligningen af indkomst-  

 og formueskat til staten (jfr. lovbekendtgørelse nr. 421 af 6. december 1965  

 § 2C og § 2 i loven af 27. november 1965) og ved lov nr. 27 af 28. januar  

 1966 om ændring af lov vedrørende personlig skat til kommunen (jfr.  

 lovbekendtgørelse nr. 40 af 5. februar 1966 § 5, stk. 5).
 Ved ændringerne indføres der fra den 1. april 1966 en udvidelse af de  

 subjektive skattepligtsregler her i landet.
Personer, der uden at bevare bopæl her tager ophold i Grønland, skal  

 herefter være undergivet fuld skattepligt her, sålænge varigheden af opholdet  

 i Grønland er under 2 år.
Bliver opholdet af længere varighed, ophører  

 skattepligten med tilbagevirkende kraft.
Samtidig er der ved den ovenfor  

 nævnte bekendtgørelse givet hjemmel til, at der kan meddeles henstand med  

 opkrævningen af skatten, hvor det godtgøres, at grønlandsopholdet skal vare  

 mere end 2 år.
Det understreges, at de nye regler ingen ændringer medfører med hensyn til  

 skattepligten i medfør af statsskattelovens § 2, stk. 1, nr. 2, for personer,  

 der bevarer bopæl her under et midlertidigt ophold i Grønland.
Disse personer  

 skal således fortsat beskattes her efter de almindelige regler for her  

 bosatte personer.
 Under henvisning til den nævnte bekendtgørelse og til bemærkningerne om de  

 nye regler i skattedepartementets cirkulære nr. 251 af 7. december 1965 om  

 ligningsloven og indenrigsministeriets cirkulære nr. 18 af 28. januar 1966 om  

 ændringer i loven vedrørende personlig skat til kommunen, skal man herved i  

 medfør af ligningslovens § 2C, stk. 4, og efter aftale med  

 indenrigsministeriet meddele følgende nærmere anvisninger angående  

 gennemførelsen af beskatningen efter de nye regler:
 De skattepligtige Personer.
 1. De nye skattepligtsregler vedrører iflg.  

 ligningslovens § 2C og § 2 i ændringsloven af 27. november 1965, jfr.  

 kommuneskattelovens § 5 som ændret ved lov nr. 27 af 28. januar 1966,  

 følgende personer, der uden at bevare bopæl her tager ophold i Grønland:
 Skattepligten efter de nye regler for disse personer indtræder fra  

 begyndelsen af det efter udrejsen følgende kvartal, dog tidligst den 1. april  

 1966. Dette vil - når man bortser fra de personer, der er udrejst før den 1.  

 januar 1966, og hvis skattepligt derfor har været afbrudt - sige, at  

 skattepligten efter de nye regler indtræder i umiddelbar fortsættelse af de  

 pågældende personers hidtidige skattepligt her i landet efter de almindelige  

 regler.
 For disse personer, for hvilke skattepligt her i landet i alle tilfælde  

 har været afbrudt, indtræder der skattepligt efter de nye regler fra  

 begyndelsen af det efter indrejsen i Grønland følgende kvartal, dog tidligst  

 den 1. april 1966.
 For såvel de under a) som de under b) nævnte personer gælder - som  

 indledningsvis bemærket - at den efter de pågældende regler indtrådte  

 skattepligt ophører med tilbagevirkende kraft, såfremt grønlandsopholdet  

 kommer til at strække sig over 2 år eller mere, jfr. herom nærmere nedenfor  

 under punkt 6.
 Stedet for skatteansættelsen.
2. De i henhold til de nye regler skattepligtige  

 personer er - sålænge deres skattepligt efter de nye regler består - i alle  

 tilfælde statsskattepligtige til den kommune, i hvilken de senest er  

 statsskatteansat før udrejsen, og statsskatteansættelser for disse personer  

 foretages derfor fortsat i denne kommune.
De er endvidere  

 kommuneskattepligtige til samme kommune, medmindre en anden kommune ved  

 udrejsen var berettiget til den dem påhvilende kommuneskat.
I så fald er de  

 fortsat kommuneskattepligtige til nævnte anden kommune.
 Reglerne for skatteansættelsen.
3. Skatteansættelsen foretages, hvor skattepligten har  

 været afbrudt - d.v.s. for de under punkt 1 b, nævnte skattepligtige samt for  

 de af de under punkt 1 a, nævnte skattepligtige, der er udrejst før den 1.  

 januar 1966 - efter tilflytterreglerne i ligningslovens § 2, stk. 3-6. Ellers  

 foretages skatteansættelsen efter de almindelige regler.
Hvor skattepligt  

 efter de nye regler indtræder i løbet af et skatteår, gælder, hvor der er  

 tale om en umiddelbar fortsættelse af en bestående skattepligt, den allerede  

 foretagne skatteansættelse også som grundlag for skattepligten for den  

 resterende del af skatteåret, og de i henhold hertil pålignede skatter skal  

 indbetales på sædvanlig måde, med mindre der meddeles henstand hermed, jfr.  

 nedenfor under punkt 7.
 Selvangivelsen.
4. De efter de nye regler skattepligtige skal  

 selvangive indkomst og formue til ligningsmyndigheden i den kommune, i  

 hvilken der skal foretages statsskatteansættelse.
Selvangivelsen anses for  

 rettidig indgivet, såfremt den er afgivet til postbesørgelse til  

 ligningsmyndigheden indenfor de i statsskattelovens § 22 omhandlede frister.  

 Har den skattepligtige ophold på et sted i Grønland, hvor der ikke er  

 postforbindelse til den øvrige del af landet fra udløbet af det pågældende  

 indkomstår indtil udløbet af ovennævnte frister, anses selvangivelsen for  

 rettidig indgivet, såfremt den er afsendt med den først afgåede  

 postforbindelse.
 Bestemmelserne i afsnit I i "kontrolloven" (lovbekendtgørelse  

 nr. 212 af 19. juni 1964) vedrørende følgerne af ikke rettidig indgivelse af  

 behørig selvangivelse finder i øvrigt anvendelse for de pågældende  

 skattepligtige.
 Der er for de skattepligtige ingen pligt til at anvende de sædvanlige  

 selvangivelsesblanketter.
 Man vil drage omsorg for, at der hvert år tilstilles de grønlandske  

 kæmnere et antal selvangivelsesblanketter med bilag.
 Skattebetaling.
5. De efter de nye regler skattepligtige skal foretage  

 indbetaling af de pålignede skatter til oppebørselsmyndigheden i  

 ansættelseskommunen på sædvanlig måde, medmindre der meddeles henstand  

 hermed, jfr. nedenfor under punkt 7. Såfremt opholdskommuneskatten udskrives  

 af en anden kommune, foretages indbetaling heraf til den pågældende anden  

 kommune.
Skattebeløb, der ikke indbetales rettidigt, kan tvangsinddrives ved  

 udpantning i herværende effekter, ved løntilbageholdelse hos herværende  

 arbejdsgiver samt - i henhold til lov nr. 271 af 14. juni 1951 om rettens  

 pleje i Grønland, som ændret ved lov nr. 40 af 2. marts 1955 - ved  

 løntilbageholdelse hos grønlandsk arbejdsgiver.
 Ophør af skattepligt.
6. En efter de nye regler indtrådt skattepligt, jfr.  

 punkt 1, ophører med tilbagevirkende kraft, når den skattepligtige godtgør,  

 at opholdet i Grønland rent faktisk - d.v.s. regnet fra indrejsedag i  

 Grønland til udrejsedag fra Grønland - har varet 2 år eller derover, alene  

 afbrudt af sædvanlige ferier eller lignende under opholdet i Grønland.
Den  

 nævnte varighed kan bl.a. godtgøres ved indsendelse af erklæring herom fra  

 den pågældendes arbejdsgiver.
Når det er godtgjort, at 2-års perioden er  

 udløbet, ophæves skattepligten med virkning fra det tidspunkt, skattepligten  

 efter de nye regler var indtrådt, d.v.s. at skattepligten for de under punkt  

 1a, nævnte personer ophører med virkning fra begyndelsen af det kvartal, der  

 er fulgt nærmest efter udrejsen til Grønland (dog tidligst fra 1. april  

 1966), og for de under punkt 1 b, nævnte personer fra begyndelsen af det  

 kvartal, der er fulgt nærmest efter indrejsen i Grønland (dog tidligst fra 1.  

 april 1966).
Når skattepligt ophører som anført, foretages fornøden tilbagebetaling af  

 indbetalte skattebeløb med sædvanlig rentegodtgørelse.
Har der været meddelt  

 henstand med skattebetalingen, føres henstandsbeløbet til afgang.
Skatterådet træffer afgørelse om ophør af skattepligt ved en kendelse og  

 giver på sædvanlig måde oppebørselsmyndighederne og 1. revisionsdepartement  

 meddelelse om afgørelsen.
Vedkommende kommunalbestyrelse foretager herefter  

 tilbagebetaling og afgangsførelse af skattebeløbene.
Skatterådets afgørelse  

 vedrørende ophør af skattepligt lægges til grund også for kommuneskatten.
 Såfremt en person, hvis fulde skattepligt således ophører med  

 tilbagevirkende kraft, opfylder betingelserne for begrænset skattepligt inden  

 for samme periode, ansættes han i stedet som begrænset skattepligtig for  

 vedkommende periode og de på grundlag heraf pålignede skatter fradrages ved  

 tilbagebetalingen, eventuelt efteropkræves.
 I tilfælde af ophør af den almindelige skattepligt må der endvidere  

 eventuelt foretages fornøden ændring med hensyn til ansættelse til svarelse  

 af særlig indkomstskat, herunder eventuelt ansættelse efter § 14 i loven om  

 særlig indkomstskat (lovbekendtgørelse nr. 281 af 2. juli 1965), og de  

 pågældende ændringer af krav vedrørende særlig indkomstskat må tages i  

 betragtning ved tilbagebetalingen, eventuelt efteropkrævningen.
 Henstand.
7. Det er ved finansministeriets bekendtgørelse af  

 d.d. fastsat, at amtsligningsinspektørerne, Københavns skatteråd og  

 kommunalbestyrelserne i Frederiksberg og Gentofte er bemyndiget til, hvor det  

 må anses for godtgjort, at opholdet i Grønland for en efter de nye regler  

 skattepligtig person skal vare mere end 2 år, at meddele henstand med  

 opkrævningen af den den pågældende i henhold til bestemmelserne påhvilende  

 statsskat; amtsligningsinspektøren træffer sin afgørelse efter indstilling  

 fra vedkommende skatteråd.
Efter derom indgivet andragende meddeler de  

 pågældende myndigheder herefter henstand, såfremt det - f.eks. på grundlag af  

 bestemmelserne i en forelagt ansættelseskontrakt - må anses for godtgjort, at  

 opholdet i Grønland skal vare som anført.
 Såfremt den skattepligtige samtidig opfylder betingelserne for begrænset  

 skattepligt, kan der dog kun meddeles henstand med den del af skatten, der  

 forholdsmæssigt svarer til den indkomst og formue, med hensyn til hvilken der  

 ikke kan bestå begrænset skattepligt.
 Såfremt den pågældende i tilfælde af senere ophør af skattepligten, jfr.  

 foran under punkt 6, skal beskattes i henhold til § 14 i loven om særlig  

 indkomstskat, vil der ej heller kunne meddeles henstand med en til det  

 pågældende skattekrav svarende del af den almindelige skat.
 Når en person, der har fået meddelt henstand med skatteindbetalingen,  

 godtgør, at hans ophold i Grønland har varet 2 år eller derover, føres  

 henstandsbeløbet til afgang, jfr. foran under punkt 6. Såfremt en person, der  

 har fået meddelt henstand, derimod ikke kommer til at opfylde betingelsen om  

 mindst 2 års ophold i Grønland, fordi han forinden enten opgiver opholdet i  

 Grønland eller afgår ved døden, skal henstandsbeløbet indbetales med  

 sædvanligt rentetilsvar.
Meddelelse vedrørende de pågældende myndigheders afgørelse om henstand  

 eller ophævelse af henstand tilstilles skatterådet og de samme myndigheder  

 som nævnt foran under punkt 6 vedrørende skatterådets afgørelser om ophør af  

 skattepligt.
De pågældende myndigheders afgørelse lægges til grund også for  

 kommuneskatten.
Afgørelsen kan af den skattepligtige indbringes for  

 skattedepartementet.
Statsskattebeløb, med hvilke der er meddelt henstand,  

 kan af kommunalbestyrelsen fradrages ved kvartalsafregningen med statskassen.
 Optagelse i mandtalslisten m.v.
 8. Personer, der er skattepligtige efter de nye  

 regler, optages i mandtalslisten i et særligt afsnit, jfr.  

 skattedepartementets cirkulære af 22. december 1965.
 I samarbejde med kommunens folkeregister må ligningsmyndigheden søge at  

 skaffe sig bedst mulige oplysninger til brug for beskatningen efter de nye  

 regler.
Ved fraflytninger til Grønland må der således foretages fornøden notering  

 herom.
Er den fraflyttede ved udrejsen statsskattepligtig i en anden kommune,  

 sendes meddelelse til denne kommune, idet han fortsat vil være  

 statsskattepligtig der under grønlandsopholdet.
Hvor kommunens folkeregister  

 fra grønlandske folkeregistre modtager meddelelse om personer, der er  

 indrejst i Grønland, men tidligere har haft bopæl i kommunen, må der  

 foretages fornøden undersøgelse vedrørende beskatningsspørgsmålet.
 Om tidligere udrejste personer, der kan være skattepligtige på grund af  

 udrejse siden 1. april 1964, henholdsvis indrejse i Grønland fra udlandet  

 siden 1. april 1965, søges oplysninger tilvejebragt på grundlag af  

 foreliggende kopier af flyttemeddelelser, kopier af indberetninger til  

 statistisk departement eller foreliggende folkeregistermeddelelser fra  

 grønlandske folkeregistre.
Ved tilflytninger fra Grønland af personer, der tidligere har haft bopæl  

 her, foretages fornøden undersøgelse af hensyn til eventuel efterbeskatning i  

 tilfælde, hvor den pågældende ikke har været beskattet og ikke har haft 2 års  

 ophold i Grønland.
Er den pågældende udrejst fra en anden kommune, sendes  

 meddelelse hertil af hensyn til efterbeskatningens gennemførelse i den  

 kommune, hvor han ved udrejsen var statsskattepligtig.
 Ligningsmyndighederne anmodes om, hvor de vedrørende tidligere her bosatte  

 personer, der opholder sig i Grønland, modtager oplysninger om udbetalt  

 lønning m.v., jfr. kontrollovens § 7, at videresende oplysningerne til  

 ligningsmyndigheden i den tidligere bopælskommune.
 Ansættelse ved tilbagekomst.
 9. Tidligere her bosatte personer, der tilflytter fra  

 Grønland, og som enten ikke har været omfattet af de nye regler (fordi de er  

 udrejst til Grønland før 1. april 1964 eller indrejst i Grønland fra udlandet  

 før 1. april 1965), eller hvis skattepligt efter de nye regler er ophørt på  

 grund af varigheden af deres grønlandsophold, behandles ved skatteansættelse  

 i tilflytningskommunen efter tilflytterreglerne i ligningslovens § 2, stk.  

 3-6. Har skattepligt været bevaret under grønlandsopholdet, behandles de  

 derimod efter de almindelige regler ved skatteansættelsen i den pågældende  

 kommune.
 Grønlandsfradrag.
 10. Med hensyn til det særlige fradrag efter  

 ligningslovens § 9A for udgifter i forbindelse med lønindtægt indtjent i  

 Grønland skal bemærkes:
Fradraget, der tilkommer såvel personer, der er skattepligtige efter de  

 nye regler i ligningslovens § 2C, som personer, der er skattepligtige som  

 følge af bevaret bopæl her under opholdet i Grønland, udgør 4200 kr. årligt  

 for familieforsørgere og 2400 kr. årligt for andre skattepligtige.
Det skal  

 ydes uden hensyn til den enkeltes faktiske udgifter i forbindelse med  

 arbejdet i Grønland, men der kan ikke herudover ydes fradrag i anledning af  

 udgifter i forbindelse med lønarbejde i Grønland, ej heller i anledning af  

 udgifter til befordring, beklædning eller lignende samt dobbelt husførelse.  

 Har arbejdet i Grønland kun varet en del af indkomståret, skal fradraget  

 nedsættes forholdsmæssigt svarende til det antal dage, opholdet i Grønland  

 har varet.
For ikke selvstændig skattepligtige hustruer eller børn med  

 lønindtægt indtjent i Grønland ydes der fradrag på grundlag af satsen for  

 andre skattepligtige på 2400 kr.
Der kan ikke for en person ydes fradrag med  

 et større beløb end det, den pågældendes i Grønland indtjente lønindtægt  

 udgør.
 Skattedepartementet, den 23. marts 1966.
Hans P.
Gøtrik.
/ E.
Møller.
