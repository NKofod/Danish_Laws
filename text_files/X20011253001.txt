Voldgiftsretten udtaler, at det beløb indklagede har modregnet i  

 klagerens entreprisesum, for biståelse under udførelsen af  

 entreprisen, ikke er anerkendt af klageren, blot fordi denne i sin  

 slutafregning har angivet at have modtaget et acontobeløb svarende til  

 det opkrævede beløb.
AB 92 § 22, stk. 7 er derfor ikke til  

 hinder for at klageren kan kræve entreprisesummen betalt.
For så vidt angår fjernelse af bygningsfundamenter, har  

 klageren ret til at afhjælpe mangler, jf.
AB 92 § 31, stk. 1, da  

 klageren hverken forsætligt har undladt at fjerne alle fundamenter  

 eller i øvrigt har gjort sig skyldig i groft uforsvarligt  

 forhold.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 §§ 22, stk. 7 og 31, stk. 1.
 I anledning af, at der mellem klageren og indklagede er  

 opstået tvist om parternes mellemværende vedrørende en  

 nedrivningsentreprise, som klageren har udført for indklagede, er der  

 i medfør af "Regler for behandling af sager ved Voldgiftsnævnet  

 for Bygge- og Anlægsvirksomhed" nedsat en voldgiftsret bestående  

 af landsdommer Fritse Hove som eneste voldgiftsmand.
 Klageren har påstået indklagede tilpligtet at  

 betale klageren 567.187,50 kr. med procesrente af 1.149.375 kr. fra den 20.  

 september 1997 til den 4. november 1997 og af 567.187,50 kr. fra den 4.  

 november 1997.
 Indklagede har påstået frifindelse,  

 subsidiært mod betaling af et mindre beløb.
 Indklagede har nedlagt selvstændig påstand om,  

 at klageren tilpligtes at betale indklagede 193.783,55 kr. med procesrente  

 fra den 20. september 1997, subsidiært et mindre beløb efter  

 voldgiftsrettens skøn.
 Klageren har påstået frifindelse for  

 indklagedes selvstændige påstand.
 Klagerens påstand svarer til entreprisesummen  

 på 1.675.000 kr. + moms med tillæg af en faktura for et anerkendt  

 ekstraarbejde på 141.562, 50 kr. med fradrag af det beløb, som  

 indklagede har indbetalt til klageren.
Indklagede har alene anerkendt klagerens  

 resttilgodehavende med 379.687,50 kr., idet indklagede har gjort  

 gældende, at restbeløbet på 187.500 kr. er udlignet ved  

 indklagedes fakturaer for bistand til klageren under entreprisen,  

 subsidiært at klageren har fortabt retten til at gøre restkravet  

 gældende.
Indklagede har i øvrigt opgjort følgende  

 modkrav:
Renskæring betonkanter 6.000,00 kr.
Retablering af rensebrønd 3.800,00 kr.
Retablering af kloak 5.000,00 kr.
Udlægning af stabilt grus 153.000,00 kr.
Manglende knust beton 520 m² 18.000,00 kr.
Udgift til fjernelse af bygningsfundamenter 210.000,00 kr.
Nedbrydning af tilslutning til ydermur 11.000,00 kr.
Nedbrydning af tilslutning til pallelager 3.000,00 kr.
 Fjernelse af kloakrør m.v.
 10.000,00 kr.
I alt 419.800,00 kr.
moms 104.950,00 kr.
I alt inkl. moms 524.750,00 kr.
Rentetab 1/9 1997 - 27/2 1998 48.721,05 kr.
 573.471,05 kr.
 Når det anerkendte krav på 379.687,50 kr.  

 fratrækkes i indklagedes modkrav, fremkommer den selvstændige  

 påstand på 193.783,55 kr.
 Mundtlig forhandling i sagen fandt sted den 29. august  

 2001.
 Efter aftale med parterne udformes kendelsen  

 således, at den alene indeholder voldgiftsrettens resultat.
 Voldgiftsrettens resultat og begrundelse:
 Ad opgørelsen af klagerens tilgodehavende:
Indklagede har henholdsvis den 17. april 1997 og den  

 29. maj 1997 fremsendt acontobegæringer "vedrørende diverse  

 medhjælp ved nedbrydning af bygninger" på i alt 150.000 kr. +  

 moms.
Indklagede modregnede beløbene i klagerens  

 acontobegæringer på 2 x 25 % af entreprisesummen.
 Det findes ikke mod klagerens benægtelse bevist, at  

 der var indgået aftale om, at indklagede skulle bistå klageren  

 under udførelsen af entreprisen, endsige have betaling herfor.  

 Indklagede har heller ikke under den mundtlige forhandling nærmere  

 kunnet redegøre for, hvori bistanden har bestået, men har alene  

 forklaret, at han har haft en del besvær bl.a. i anledning af  

 Arbejdstilsynets påbud over for klageren i forbindelse med nedtagning  

 af asbestholdige materialer, og han har haft noget besvær i forbindelse  

 med klagerens afbrænding af materialer og naboers påtale af  

 støvforurening.
 Den omstændighed, at klageren i forbindelse med sin  

 slutafregning har angivet at have modtaget et acontobeløb svarende til  

 det opkrævede beløb, findes ikke at indebære nogen  

 anerkendelse af indklagedes krav.
Reglen i AB 92 § 22, stk. 7, findes ikke at være til  

 hinder for, at klageren kan kræve entreprisesummen betalt.
Det  

 bemærkes herved, at der ikke er tale om noget yderligere krav, idet  

 beløbet er indeholdt i slutregningen og alene fremkommer som  

 følge af, at klageren ved en fejl har angivet det indbetalte  

 beløb forkert.
 Klagerens krav kan derfor opgøres til 567.471,50  

 kr.
 Ad indklagedes modkrav:
 Aflevering:
Det fremgår af referatet af byggemødet  

 den 25. august 1997, at arbejdet skulle være færdigt den 30.  

 august 1997, og at næste møde skulle afholdes den 1. september  

 1997 på pladsen.
Der foreligger ikke noget referat fra et sådant  

 møde, men det fremgår af forklaringerne i sagen, at de  

 formentlig den 1. september 1997 gennemgik pladsen og at der blev givet  

 udtryk for at arbejdet var færdigt.
Klageren modtog herefter med brev  

 af 16. september 1997 en mangelliste, hvoraf fremgik, at indklagede havde  

 foretaget en "afleveringsgennemgang" den 15. september 1997. Af brevet  

 fremgik videre, at manglerne skulle udbedres, inden slutafregningen kunne  

 betales.
Voldgiftsretten finder derfor, at arbejdet i hvert fald må  

 anses for afleveret til indklagede den 15. september 1997.
 Ad betonkanter, retablering af brønd og  

 kloak:
Der er ikke grundlag for at fastslå, at klageren  

 ikke har udført sit arbejde tilfredsstillende, eller at klageren har  

 påført bygherren skader, som ikke er udbedret.
Indklagedes krav  

 vedrørende disse poster tages derfor ikke til følge.
 Ad stabilt grus:
Beskrivelsen af "Retablering af områder"  

 indeholder to afsnit.
Det første afsnit omtaler områderne 15a,  

 17, 17a, 19, og 20. Det andet afsnit indledes med "Område afsluttes".  

 Der er således ikke tale om flere områder, men det er på  

 den anden side heller ikke angivet, hvilket område - såfremt der  

 kun er tale om ét - der i givet fald er tale om.
Afsnittet afsluttes  

 med "Fremtidig plads for paller".
Beskrivelsen er således uklart formuleret, hvorfor  

 den må fortolkes til fordel for entreprenøren.
Under hensyn  

 hertil, og til, at det kan lægges til grund, at kun område 20  

 skulle benyttes som fremtidig plads for paller, og at der kun nævnes  

 "område", samt at indklagede i sin "afleveringsgennemgang" ikke har  

 fremsat krav om, at der skulle være stabilt grus på arealerne,  

 findes aftalegrundlaget at måtte forstås således, at det  

 kun var område 20, der skulle afsluttes med stabilt grus.
Det fremgår af udbudsmaterialet, at areal 20  

 først skulle ryddes og bundsikres og derefter overdrages til lejeren  

 af nogle bygninger.
Der er enighed om, at entreprisen blev påbegyndt  

 ca. 1. april, og arbejdet med areal 20 først blev udført i  

 august 1997. Klager har forklaret, at dette skyldtes, at han havde  

 indgået en aftale med enten indklagede eller en af dennes ansatte om,  

 at de kunne vente med at udføre dette arbejde, så de kunne  

 anvende knust beton som afslutning på arealet.
Klagers ansatte har  

 ligeledes forklaret, at en sådan aftale blev indgået med  

 indklagedes ansatte.
Indklagedes ansatte har derimod ikke kunnet forklare,  

 hvorfor arbejdet med areal 20 blev udskudt til slutningen af entreprisen.
 Den passus, der er anført i indklagedes  

 "afleveringsgennemgang" af 15. september må forstås  

 således, at det ikke påtales, at der er anvendt knust beton  

 (angivet som stabilt grus i anførselstegn), men at det, som også  

 forklaret af klagers ansatte, kræves, at nogle områder udskiftes.  

 Herefter, og idet det efter skønsmandens udtalelse lægges til  

 grund, at knust beton kan være lige så egnet som belægning  

 på en palleplads, finder voldgiftsretten det bevist, at der mellem  

 parterne er indgået aftale om, at den foreskrevne afslutning af  

 område 20 kunne ske med knust beton i stedet for stabilt grus.
 Indklagedes krav om betaling for udlægning af  

 stabilt grus kan derfor i det hele ikke tages til følge.
 Ad 520 m² knust beton:
Efter de angivne forklaringer lægges det til  

 grund, at der i forbindelse med indgåelsen af aftalen om  

 udførelse af et ekstraarbejde blev aftalt, at den knuste beton efter  

 kommunens ønske skulle forblive på pladsen.
Der er mellem  

 parterne enighed om, at betonen var på pladsen, da aflevering fandt  

 sted.
Klagers ansatte har forklaret, at han i forbindelse med  

 udførelsen af nogle udbedringsarbejder blev bedt om at sprede betonen  

 ud for at foretage en udjævning.
Idet der ikke er noget grundlag for at  

 fastslå, at klageren har fjernet betonen, findes indklagede ikke at  

 kunne fremsætte noget krav om erstatning for værdien af  

 betonen.
 Af fjernelse af bygningsfundamenter:
 Klageren har ikke som foreskrevet fjernet alle  

 bygningsfundamenter i område 20.
 Indklagede har først i forbindelse med afholdelsen  

 af syn og skøn reklameret over, at fundamenterne ikke var fjernet.
Da der intet grundlag er for at fastslå, at klageren  

 hverken forsætligt har undladt at fjerne alle fundamenter eller i  

 øvrigt har gjort sig skyldig i groft uforsvarligt forhold, har  

 klageren ret til at afhjælpe manglen, jf.
AB 92, § 31, stk. 1.
Straks efter, at forholdet var konstateret, tilbød  

 klageren at udbedre manglen, men blev afvist af indklagede.
Under den  

 mundtlige forhandling har klageren på ny tilbudt afhjælpning,  

 hvorefter indklagede har meddelt, at han ikke på forhånd ville  

 afvise afhjælpning, men "først ville se, hvilken  

 entreprenør klageren kom med".
 Voldgiftsretten finder, at indklagede uberettiget har  

 afskåret klageren fra at udøve sin afhjælpningsret, og at  

 indklagede derfor kun kan kræve det beløb, det ville have kostet  

 for klageren selv at udføre afhjælpningen, dvs. klagerens  

 kostpris eksklusive dækningsbidrag og moms. under disse  

 omstændigheder findes erstatningen skønsmæssigt at kunne  

 fastsættes til 120.000 kr.
 Ad nedbrydning af tilslutninger:
 Ifølge skønsmandens erklæring  

 ligger de arbejder, som indklagede kræver erstatning for at have  

 udført, uden for klagerens entreprise.
 Indklagede kan derfor ikke kræve disse poster  

 erstattet.
 Ad krav for fjernelse af 4 kloakrør og 2  

 fundamenter:
Det må efter bevisførelsen lægges  

 til grund, at det i forbindelse med konstateringen af en olieforurening  

 tillige blev konstateret, at nogle fundamenter og kloakrør ikke var  

 fjernet af klageren.
Indklagede reklamerede herover i sin skrivelse af 16.  

 september 1997. Klagers ansatte har forklaret, at da han dagen efter kom for  

 at fjerne fundamenter og rør, var de allerede fjernet af indklagede.  

 forholdet indgår heller ikke i indklagedes "økonomiske  

 opgørelse" af 14. januar 1998 vedrørende mangler ved arbejdet.  

 Voldgiftsretten lægger derfor til grund, at indklagede uberettiget har  

 afskåret klageren fra at udbedre arbejdet.
Under disse  

 omstændigheder fastsættes den erstatning, klageren skal betale  

 til indklagede, til 6.000 kr. uden moms.
 Ad nedbrydning af tilslutninger:
 Ifølge skønsmandens erklæring  

 ligger de arbejder, som indklagede kræver erstatning for at have  

 udført, uden for klagerens entreprise.
 Indklagede kan derfor ikke kræve disse poster  

 erstattet.
 Ad krav for fjernelse af 4 kloakrør og 2  

 fundamenter:
Det må efter bevisførelsen lægges  

 til grund, at det i forbindelse med konstateringen af en olieforurening  

 tillige blev konstateret, at nogle fundamenter og kloakrør ikke var  

 fjernet af klageren.
Indklagede reklamerede herover i sin skrivelse af 16.  

 september 1997. Klagers ansatte har forklaret, at da han dagen efter kom for  

 at fjerne fundamenter og rør, var de allerede fjernet af indklagede.  

 Forholdet indgår heller ikke i indklagedes "økonomiske  

 opgørelse" af 14. januar 1998 vedrørende mangler ved arbejdet.  

 Voldgiftsretten lægger derfor til grund, at indklagede uberettiget har  

 afskåret klageren fra at udbedre arbejdet.
Under disse  

 omstændigheder fastsættes den erstatning, klageren skal betale  

 til indklagede, til 6.000 kr. uden moms.
 Ad rentetab:
 Allerede fordi der - som foran anført - ikke  

 foreligger forsinkelse fra klagerens side, tages indklagedes påstand  

 vedrørende rentetab ikke til følge.
 Som følge af det ovenfor anførte  

 opgøres det beløb, indklagede skal betale til klageren, til  

 567.471,50 kr. med fradrag af 126.000 kr. eller 441.471,50 kr.
 Ved fastsættelsen af sagsomkostninger er der tages  

 hensyn til, at klageren bør godtgøre indklagede en del af  

 omkostningerne ved syn og skøn, som har været nødvendigt  

 for at konstatere det mangelfulde arbejde i område 20.
 Thi bestemmes:
 Inden 14 dage fra modtagelsen af denne kendelse skal indklagede til  

 klageren betale 441.471,50 kr. med procesrenter af 1.023.375 kr. fra den 20.  

 september 1997 til den 4. november 1997 og procesrenter af 441.471,50 kr. fra  

 den 4. november 1997 samt sagsomkostninger med 10.000 kr.
 Indklagede skal betale voldgiftsrettens omkostninger efter  

 opgørelse og påkrav fra Voldgiftsnævnet.
