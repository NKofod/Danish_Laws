 1. Gyldighedsområde.
 1.1 I medfør af kap. 4, pkt. 4.3.3.2, i ministeriet for offentlige  

 arbejders bekendtgørelse nr. 264 af 27. juni 1966 om driftsforskrifter for  

 regelmæssig og ikke-regelmæssig offentlig lufttrafik fastsættes følgende  

 regler for beregning af den mindstebeholdning af brændstof og olie, som skal  

 medføres i henhold til nævnte driftsforskrifters pkt. 4.3.3.1.
1.2 Reglerne gælder for flyvemaskiner, bortset fra sådanne, der flyver  

 hurtigere end lydhastigheden, og fastsætter den mindstebeholdning af  

 brændstof og olie, som skal være til rådighed 2. Reglernes anvendelse.
2.1 Punkterne 3 og 4 i det følgende indeholder regler for beregning af den  

 mindste mængde af brændstof, som skal medføres for gennemførelse af en  

 planlagt flyvning med henholdsvis propeller- og jetflyvemaskine.
Som grundlag  

 for disse reglers anvendelse skal benyttes den i det enkelte tilfælde  

 udfærdigede aktuelle driftsflyveplan samt forbrugsdata, som er justeret i  

 overensstemmelse med konstaterede forbrug under aktuelle driftsforhold, jf.  

 driftsforskrifternes pkt. 4.2.6.
2.2 Udover den mindstebeholdning af brændstof, som kræves til flyvningens  

 gennemførelse i henhold til driftsflyveplanen, skal der, jf.  

 driftsforskrifternes pkt. 4.3.3.1, medføres en reservebeholdning til dækning  

 af merforbrug, som måtte blive følgen af uforudsete afvigelser fra de  

 forudsætninger, den aktuelle driftsflyveplan er baseret på.
Størrelsen af  

 denne reservebeholdning fastsættes i hvert enkelt tilfælde under hensyntagen  

 til følgende forhold:
 2.3 Særlige bestemmelser for flyvemaskiner med 3 eller flere motorer.
 2.3.1 Såfremt den i henhold til pkt. 2.1 og 2.2 beregnede brændstofmængde  

 ikke er tilstrækkelig til, at flyvningen kan fortsætte til en anvendelig  

 flyveplads, selv om to motorer skulle svigte på et hvilket som helst  

 tidspunkt under flyvningen, skal mindstebeholdningen forøges således, at  

 dette bliver muligt.
 2.3.2 Såfremt flyvning er planlagt udført i en højde, hvor  

 atmosfæretrykket er mindre end 700 mb, skal den medførte brændstofmængde være  

 tilstrækkelig til, at flyvemaskinen i tilfælde af lufttrykreguleringens  

 svigten kan fortsætte til en anvendelig flyveplads under overholdelse af  

 driftsforskrifternes bestemmelser i pkt. 4.3.4.1 og 6.4.1 vedrørende  

 oxygenforsyning af besætning og passagerer.
 ANM.: Ved anvendelig flyveplads skal i pkt. 2.3.1 og 2.3.2 forstås enhver  

 flyveplads, som i henseende til banelængder m.v. uanset de vejrmæssige  

 forhold opfylder de gældende krav til en alternativ flyveplads.
2.3.3 Nærværende BL gælder ikke for beregning af mindste brændstofmængde  

 for flyvning til isoleret beliggende bestemmelsessted, hvor ingen alternativ  

 flyveplads forefindes.
Sådan flyvning skal i henhold til driftsforskrifternes  

 pkt. 4.3.1.1 godkendes forud af luftfartsdirektoratet.
 3. Propellerflyvemaskiner.
 3.1 Ved flyvning, hvor alternativ flyveplads ikke er påkrævet, skal  

 beholdningen af brændstof være tilstrækkelig til flyvning til  

 bestemmelsesstedet og derefter i 45 minutter.
3.2 Ved flyvning, hvor alternativ flyveplads er påkrævet, skal  

 beholdningen af brændstof være tilstrækkelig til enten:
3.2.1 Flyvning til bestemmelsessted og herfra til alternativ flyveplads og  

 derefter i 45 minutter, eller:
3.2.2 Flyvning til et forudbestemt punkt beliggende ikke over 1 times  

 flyvning fra bestemmelsesstedet og herfra videre til bestemmelsesstedet eller  

 til alternativ flyveplads, idet dog flyvningen altid skal kunne gennemføres  

 til den af de 2 pladser, der tidsmæssigt er fjernest.
Herudover skal  

 brændstof medføres til flyvning i 60 minutter.
 4. Jetflyvemaskiner.
4.1 Ved flyvning, hvor alternativ flyveplads ikke er påkrævet, skal  

 beholdningen af brændstof være tilstrækkelig til flyvning til og landing på  

 bestemmelsesstedet.
Herudover til flyvning i 30 minutter i en højde af 450 m  

 (1500 ft) over bestemmelsesstedet beregnet ved standard temperatur.
4.2 Ved flyvning, hvor alternativ flyveplads er påkrævet, skal  

 beholdningen af brændstof være tilstrækkelig til enten:
4.2.1 Flyvning til bestemmelsesstedet, anflyvning og overskydning,  

 flyvning til alternativ flyveplads, flyvning i 30 minutter ved standard  

 temperatur i en højde af 450 m (1500 ft) over denne og herefter anflyvning og  

 landing, eller:
 4.2.2 Flyvning til et forudbestemt punkt beliggende ikke over 1 times  

 flyvning fra bestemmelsesstedet og herfra videre til og landing på  

 bestemmelsesstedet eller alternativ flyveplads, idet dog flyvningen altid  

 skal kunne gennemføres til den af de 2 pladser, der tidsmæssigt er fjernest.  

 Herudover skal brændstof medføres til flyvning i 45 minutter ved standard  

 temperatur i en højde, som er 450 m (1500 ft) større end elevationen af den  

 af de 2 pladser, der er lavest beliggende.
5. Oliebeholdning.
Til rådighed for hver af  

 flyvemaskinens motorer skal være en oliebeholdning, som er således afpasset i  

 forhold til den totale brændstofmængde, at der ikke indenfor den praktisk  

 mulige flyvetid er risiko for, at olieforbruget bringer den resterende  

 oliebeholdning ned under den mindstemængde, som er foreskrevet for fortsat  

 sikker drift.
 6. Straf.
 Overtrædelse af nærværende bestemmelser straffes efter lov nr. 252 af 10.  

 juni 1960 om luftfart § 149, stk. 8, med bøde, hæfte eller fængsel i indtil 2  

 år.
