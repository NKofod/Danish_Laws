Bekendtgørelse om vvs-uddannelsen (Uddannelse inden for vvs-teknisk installation,  

 blikkenslagerarbejde og service) I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i  

 vvs-teknisk installation, blikkenslagerarbejde og service inden for et af  

 følgende specialer:
 1)	vvs- og energimontør.
 2)	vvs- og industrirørmontør.
 3)	vvs-, tag- og facademontør.
 4)	vvs- og ventilationsmontør.
 5)	rustfast industriblikkenslager.
 Stk. 2. Eleven kan opnå delkompetence som  

 vvs-montør inden for specialet vvs- og energimontør.
Uddannelsens mål § 2. Den uddannede skal selvstændigt kunne  

 planlægge og udføre opgaver og foretage kvalitetskontrol af  

 opgaver inden for arbejdsområdet og det valgte speciale i henhold til  

 regler for kvalitetssikring og miljøstyring.
Den uddannede skal kunne  

 udføre arbejdet inden for givne tidsrammer og i henhold til  

 sikkerhedsbestemmelser og arbejdsmiljøregler for materialer, udstyr,  

 arbejdsstedets indretning, værnemidler og egen person.
Den uddannede  

 skal kunne udarbejde og benytte nødvendig dokumentation for  

 arbejdsopgavernes korrekte udførelse, herunder anvende relevant  

 litteratur og normsæt for området og anvende  

 informationsteknologi.
Den uddannede skal have kendskab til vilkår for  

 virksomhedsetablering.
Endvidere skal den uddannede kunne handle og vejlede  

 vedrørende miljømæssige forhold i forbindelse med  

 materiale- og komponentvalg og med det udførte arbejdes drift og  

 vedligehold.
Stk. 2. Den uddannede vvs-montør skal kunne  

 udføre almindeligt forekommende installationsarbejde i beboelses- og  

 industriejendomme og institutioner i henhold til gældende love og  

 bestemmelser samt anvende korrekte arbejdsmetoder og teknikker.
Området  

 omfatter gasinstallationer, sanitære installationer, fyrede og ufyrede  

 energiinstallationer under 135 kW, samt renovering, servicering og  

 udskiftning af tilhørende udstyr, komponenter og armaturer.
Den  

 uddannede skal kunne udføre almindeligt tagarbejde samt det  

 tilhørende pladearbejde og almindeligt forekommende svejsninger og  

 lodninger i forbindelse med installationsarbejde.
Stk. 3. Den uddannede i specialet vvs- og energimontør  

 skal foruden de i stk. 2 nævnte vvs-opgaver kunne planlægge,  

 installere og servicere energianlæg, kombinerede energianlæg og  

 lavtemperaturanlæg.
Den uddannede skal kunne fejlfinde, udskifte og  

 indregulere automatik og komponenter på ovennævnte anlæg  

 samt foretage nødvendige beregninger, målinger og analyser og  

 kunne vejlede brugere.
Den uddannede skal have kendskab til metoder for  

 vandbehandling og til korrosions- og ekspansionsforhold og skal kunne  

 udføre svejsninger og lodninger ved installationsarbejder.
Stk. 4. Den uddannede i specialet vvs- og  

 industrirørmontør skal foruden de i stk. 2 nævnte  

 vvs-opgaver, kunne udføre rørinstallationer i  

 industrianlæg, institutioner og større  

 varmeforsyningsanlæg.
Den uddannede skal kunne foretage fejlfinding  

 samt udskifte komponenter på varmeforsyningsanlæg.
Den uddannede  

 skal have kendskab til vandbehandlings-, korrosions- og ekspansionsforhold  

 samt kunne udføre svejsninger ved installationsarbejde efter  

 gældende standard.
Stk. 5. Den uddannede i specialet vvs-, tag- og  

 facademontør skal foruden de i stk. 2 nævnte vvs-opgaver  

 kunne forarbejde tyndplade samt udføre tag- og facadedækning i  

 tyndplade under hensyn til korrosions- og ekspansionsforhold og udføre  

 tagdækning med skifer samt tilhørende undertag.
Den uddannede  

 skal kunne udføre inddækninger i forbindelse med tagfladers  

 gennembrydninger og afslutninger, montere tagrender og  

 nedløbsrør og udføre renovering og reparation af  

 tagflader og bygningsdele.
Stk. 6. Den uddannede i specialet vvs- og  

 ventilationsmontør skal foruden de i stk. 2 nævnte  

 vvs-opgaver kunne tildanne tyndplader til opgaver inden for klima- og  

 ventilationsområdet og montere og udskifte egne samt  

 industrifremstillede rør, faconstykker og komponenter.
Den uddannede  

 skal kunne foretage indregulering og fejlfinding på klima- og  

 ventilationsanlæg og foretage relevante målinger og analyser af  

 klimaforhold.
Den uddannede skal kunne udføre nødvendige  

 svejsninger i forbindelse med arbejdets udførelse.
Stk. 7. Den uddannede i specialet rustfast  

 industriblikkenslager skal kunne udføre almindeligt forekommende  

 arbejder inden for den rustfaste industri, herunder fremstilling og  

 servicering af installationer i procesanlæg inden for  

 fødevareindustrien, medicinal- og hospitalsbranchen,  

 miljøforanstaltninger m.v. samt de pladebearbejdnings- og  

 svejsetekniske opgaver, der forekommer i forbindelse med arbejdet med  

 rustfaste materialer.
Den uddannede skal kunne fremstille og forarbejde emner  

 i rustfaste materialer, udføre industriel pladebearbejdning og  

 rørmontage i korrosionsfaste materialer ved anvendelse af maskinelle  

 og manuelle formnings- og svejsetekniske arbejdsmetoder.
Kapitel 2 Uddannelsens varighed og struktur m.v.
 § 3. Uddannelsen er henført til de  

 erhvervsfaglige fællesindgange for Bygge og anlæg samt  

 Håndværk og teknik, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Det Faglige  

 Udvalg for Vvs-uddannelsen.
 § 4. Uddannelsen varer 4 år, for  

 vvs-montør dog 3 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 40 ugers  

 skoleundervisning, for vvs-montør dog praktikuddannelse og 30 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3. Skoleundervisningen i hovedforløbet er opbygget  

 af skoleperioder på 10, 10, 10 og 6 uger, for vvs-montør dog 10,  

 10 og 10 uger, der omfatter grundfag, områdefag, bundne specialefag og  

 valgfag.
Undervisningen omfatter desuden 4 ugers valgfri specialefag, der kan  

 ligge i tilknytning til skoleperioderne eller på et andet tidspunkt  

 under hovedforløbet.
Vvs-montør omfatter dog ikke valgfri  

 specialefag.
 Stk. 4. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 fraviges  

 ved voksenuddannelsesforløb, jf. § 7.
 § 5. Speciale og delkompetenceforløb  

 vælges ved indgåelse af uddannelsesaftale og kan ændres  

 frem til afslutningen af 2. skoleperiode i hovedforløbet, idet  

 specialet rustfast blikkenslager dog skal vælges senest ved  

 afslutningen af 1. skoleperiode i hovedforløbet.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 7. Personer, der er fyldt 25 år, kan  

 gennemføre uddannelsen med afkortning af uddannelsestiden svarende til  

 den tid, den uddannelsessøgende har anvendt til relevant uddannelse  

 eller har været beskæftiget med arbejdsopgaver, som i det  

 væsentligste er sammenfaldende med det, der er fastsat for  

 praktikuddannelsen, jf. § 9.
Stk. 2. I specialerne vvs- og energimontør, vvs-, tag-  

 og facademontør og vvs- og ventilationsmontør samt rustfast  

 industriblikkenslager kan skolen efter samråd med det faglige udvalg  

 tilrettelægge et særligt voksenuddannelsesforløb på  

 normalt 2 år for personer, der er fyldt 25 år.  

 Skoleundervisningen varer normalt 35 uger og omfatter et obligatorisk  

 grundforløb eller et supplerende kursus, jf. § 8. Det er en  

 forudsætning, at den uddannelsessøgende har haft mindst 9  

 måneders beskæftigelse inden for de seneste 2 år  

 og 1)	enten har gennemført en hhx, htx, hf eller studentereksamen  

 eller 2)	har mindst 2 års aktuel relevant erhvervserfaring, jf. § 2,  

 som fuldtidsbeskæftigelse eller tilsvarende som  

 deltidsbeskæftigelse, eventuelt kombineret med relevante kurser eller  

 uddannelse.
 Stk. 3. Det faglige udvalg kan i særlige tilfælde  

 efter samråd med skolen og den eventuelle praktikvirksomhed dispensere  

 fra alders- og beskæftigelseskravet efter stk. 1 og 2.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
 Stk. 5. Det er en forudsætning, at eleven efter skolens  

 vurdering kan gennemføre skoleundervisningen inden for den fastsatte  

 uddannelsestid.
§ 8. Det i § 7 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen  

 på baggrund af relevant uddannelse eller beskæftigelse efter  

 anvisningerne i vejledningen til bekendtgørelsen.
Stk. 2. Ved afkortning af skoleundervisningen nedsættes  

 uddannelsestiden tilsvarende afrundet til hele måneder, dog ikke mere  

 end at skoleundervisningen vil kunne gennemføres inden for  

 uddannelsestiden.
Ved afkortning af uddannelsestiden forudsættes det,  

 at skoleundervisningen afkortes således, at det tidsmæssige  

 forhold mellem skoleundervisning og praktikuddannelse bevares.
 Stk. 3. Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen).
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Svejsning og lodning, begynderniveau Målet er, at eleven har grundlæggende viden om og  

 færdighed i at udføre gassvejsning på rør samt  

 blød- og hårdlodning af kobberrør til vand- og  

 varmeinstallationer.
2)	Teknisk tegning og dokumentation, begynderniveau Målet er, at eleven har grundlæggende viden om og  

 færdighed i at udarbejde tegninger, beregninger og dokumentation inden  

 for områderne rørinstallation og pladebearbejdning.
3)	Installation og montage, begynderniveau Målet er, at eleven har grundlæggende viden om og  

 færdighed i at planlægge og udføre varme-, vand- og  

 afløbstekniske installationsopgaver ud fra relevante anvisninger,  

 tekniske dokumentationsmaterialer og tegninger.
4)	Plade- og tagarbejde, begynderniveau Målet er, at eleven har grundlæggende viden om og  

 færdighed i at fremstille tyndpladeemner i materialerne zink og  

 galvaniseret plade ud fra egne tegninger, beregninger og modeller og  

 planlægge og udføre tagdæknings- og  

 inddækningsopgaver med kunstskifer og tyndplade i zink ud fra  

 beskrivelser, anvisninger og tegninger.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø,1 uge.
 2) Dansk F, 2 uger.
 3)	Fremmedsprog F, 2 uger.
 4)	Informationsteknologi F,1 uge.
 5) Matematik F, 1 uge.
 6) Miljø, 2 uger.
 7) Naturfag F , 2 uger.
 8) Produktudvikling, produktion og service, 0,5 uge, dog ikke  

 vvs-montør.
 9)	Samfundsfag F, 1,5 uge, for vvs-montør dog 1,0 uge uden for  

 niveau.
 10)	Virksomhedslære og innovation E, 2 uger, vvs-montør  

 dog F, 1 uge.
 Stk. 2. I grundforløbet i indgangen Bygge og  

 anlæg påbegyndes de i stk. 1, nr. 1, 4 og 5, nævnte  

 grundfag i grundforløbet.
 Stk. 3. I grundforløbet i indgangen  

 Håndværk og teknik påbegyndes det i stk. 1, nr. 1,  

 nævnte grundfag, og de i stk. 1, nr. 4 og 5, nævnte grundfag  

 afsluttes.
 § 12. Undervisningen i hovedforløbet  

 omfatter følgende områdefag, jf. dog stk. 2:
 1)	Installation og montage, rutineniveau.
Målet er, at eleven i henhold til gældende normer,  

 standarder og arbejdsmiljøbestemmelser kan a)	udføre montage, funktionsafprøve samt udarbejde  

 dokumentation for forbrugsvand-, afløbs- og energiinstallationer,  

 og b)	vælge materialer, fastsætte installationsprincipper samt  

 planlægge arbejdsforløb for brugsvand-, afløbs- og  

 energiinstallationer.
 2)	Svejsning og lodning, rutineniveau.
 Målet er, at eleven i henhold til gældende normer,  

 standarder og arbejdsmiljøbestemmelser kan udføre og  

 bedømme svejseopgaver, som indgår i vvs-områdets  

 fremstillings- og montageopgaver.
 3)	Teknisk tegning og dokumentation, rutineniveau.
 Målet er, at eleven kan læse og forstå samt  

 omsætte arbejdstegninger, diagrammer, normer og anden relevant  

 papirbåret og elektronisk information til praktisk arbejde samt  

 udarbejde dokumentation i henhold til gældende standarder.
 4)	Plade og tagarbejde, rutineniveau.
Målet er, at eleven i henhold til gældende normer,  

 standarder og arbejdsmiljøbestemmelser kan a)	beregne, udfolde og bearbejde tyndplader og b)	udføre tagarbejde, inddækningsopgaver, renovering og  

 reparation af tagflader og tyndplader, som indgår i  

 bygningsdele.
 Stk. 2. Specialet rustfast industriblikkenslager er dog ikke  

 omfattet af målene i stk. 1, nr. 1, litra b, og nr. 4, litra b.
Stk. 3. Undervisningen i områdefag i  

 hovedforløbet varer i alt 8 uger, dog 6 uger for specialet, rustfast  

 industriblikkenslager.
Hvert fag varer mindst 1 uge, medmindre andet er  

 særligt angivet, § 13. Til specialet vvs- og energimontør er  

 knyttet følgende bundne specialefag:
 1)	Teknisk tegning og dokumentation, vvs- og  

 energimontør, avanceret niveau.
 Målet er, at eleven kan læse og forstå samt  

 selvstændigt omsætte arbejdstegninger, diagrammer, normer og anden relevant papirbåret eller elektronisk  

 information til praktisk arbejde samt selvstændigt udarbejde  

 dokumentation for brugsvands-, afløbs- og energianlæg i henhold  

 til gældende standarder.
 2)	Installation og montage, vvs- og energimontør,  

 avanceret niveau.
 Målet er, at eleven selvstændigt og i henhold til  

 gældende normer, standarder og bestemmelser om arbejdsmiljø kan  

 beregne, dimensionere, vælge materialer, fastsætte  

 installationsprincipper, planlægge arbejdsforløb, udføre  

 montage, funktionsafprøve, indregulere og efterkontrollere  

 brugsvands-, afløbs- og energiinstallationer.
 3)	Styring og regulering, vvs- og energimontør, avanceret  

 niveau.
 Målet er, at eleven selvstændigt og under hensyn til  

 energi-, miljø- og komfortmæssige krav kan beregne,  

 dimensionere, montere, indregulere og fejlfinde på styre- og  

 reguleringssystemer i energianlæg, herunder foretage målinger og  

 fejlfinding på de elektriske systemer samt udføre  

 forbrændingstekniske målinger efter gældende normer og  

 standarder.
Stk. 2. Undervisningen i bundne specialefag varer i alt 7  

 uger.
Hvert fag varer mindst 1 uge, medmindre andet er særligt  

 angivet.
 § 14. Til specialet vvs- og  

 industrirørmontør er knyttet følgende bundne  

 specialefag:
 1)	Svejsning og lodning, vvs- og  

 industrirørmontør, avanceret niveau.
 Målet er, at eleven selvstændigt og i henhold til  

 gældende standarder og bestemmelser om arbejdsmiljø kan  

 planlægge, udføre og bedømme svejseopgaver, som  

 indgår i større rørinstallationer.
 2)	Teknisk tegning og dokumentation, vvs- og  

 industrirørmontør, avanceret niveau.
 Målet er, at eleven kan læse og forstå samt  

 selvstændigt omsætte arbejdstegninger, diagrammer, normer og anden relevant papirbåret eller elektronisk  

 information til praktisk arbejde samt selvstændigt udarbejde  

 dokumentation for større rørinstallationer i henhold til  

 gældende standarder.
 3)	Installation og montage, vvs- og  

 industrirørmontør, avanceret niveau.
 Målet er, at eleven selvstændigt og i henhold til  

 gældende normer, standarder og bestemmelser om arbejdsmiljø kan  

 beregne, dimensionere, vælge materialer, planlægge  

 arbejdsforløb, udføre montage, funktionsafprøve,  

 indregulere og efterkontrollere brugsvands-, afløbs- og  

 energiinstallationer.
 4)	Styring og regulering, vvs- og  

 industrirørmontør, avanceret niveau.
 Målet er, at eleven selvstændigt og under hensyn til  

 energi-, miljø- og komfortmæssige krav kan beregne,  

 dimensionere, montere, indregulere og fejlfinde på styre- og  

 reguleringssystemer i energianlæg, herunder foretage målinger og  

 fejlfinding på de elektriske systemer.
Stk. 2. Undervisningen i bundne specialefag varer i alt 7  

 uger.
Hvert fag varer mindst 1 uge, medmindre andet er særligt  

 angivet.
 § 15. Til specialet vvs-, tag- og  

 facademontør er knyttet følgende bundne specialefag:
 1)	Teknisk tegning og dokumentation, vvs-, tag- og  

 facademontør, avanceret niveau.
 Målet er, at eleven kan læse og forstå samt  

 selvstændigt omsætte arbejdstegninger, diagrammer, normer og anden relevant papirbåret eller elektronisk  

 information til praktisk arbejde samt selvstændigt udarbejde  

 dokumentation for tag-, facade- og inddækningsopgaver i henhold til  

 gældende standarder.
 2)	Plade- og tagarbejde, vvs-, tag- og facademontør,  

 avanceret niveau.
 Målet er, at eleven selvstændigt og i henhold til  

 gældende standarder og bestemmelser om arbejdsmiljø kan beregne,  

 udfolde, planlægge og bearbejde tyndplader, samt udføre  

 tagarbejde, inddækningsopgaver, renovering og reparation af tyndplader  

 og tagflader.
Stk. 2. Undervisningen i bundne specialefag varer i alt 7  

 uger.
Hvert fag varer mindst 1 uge, medmindre andet er særligt  

 angivet.
 § 16. Til specialet vvs- og  

 ventilationsmontør er knyttet følgende bundne  

 specialefag:
 1)	Teknisk tegning og dokumentation, vvs- og  

 ventilationsmontør, avanceret niveau.
 Målet er, at eleven kan læse og forstå samt  

 selvstændigt omsætte arbejdstegninger, diagrammer, normer og anden relevant papirbåret eller elektronisk  

 information til praktisk arbejde samt selvstændigt udarbejde  

 dokumentation for klima- og ventilationsanlæg i henhold til  

 gældende standarder.
 2)	Styring og regulering, vvs- og ventilationsmontør,  

 avanceret niveau.
 Målet er, at eleven selvstændigt og under hensyn til  

 energi-, miljø- og komfortmæssige krav kan beregne,  

 dimensionere, montere, indregulere og fejlfinde på styre- og  

 reguleringssystemer i klima- og ventilationsanlæg, herunder foretage  

 målinger og fejlfinding på de elektriske systemer samt  

 udføre luft- og klimatekniske målinger efter gældende  

 normer og standarder.
 3)	Plade- og tagarbejde, vvs- og ventilationsmontør,  

 avanceret niveau.
 Målet er, at eleven selvstændigt og i henhold til  

 gældende standarder og bestemmelser om arbejdsmiljø kan beregne,  

 udfolde, planlægge og bearbejde tyndplader, som indgår i klima-  

 og ventilationsanlæg.
 4)	Ventilationsmontage, avanceret niveau.
 Målet er, at eleven selvstændigt kan beregne,  

 dimensionere, vælge materialer, fastsætte  

 installationsprincipper, planlægge arbejdsforløb, udføre  

 montage, funktionsafprøve og efterkontrollere klima- og  

 ventilationsanlæg efter gældende normer og standarder.
Stk. 2. Undervisningen i bundne specialefag varer i alt 7  

 uger.
Hvert fag varer mindst 1 uge, medmindre andet er særligt  

 angivet.
 § 17. Til specialet rustfast industriblikkenslager  

 er knyttet følgende bundne specialefag:
 1)	Svejsning og lodning, rustfast industriblikkenslager,  

 avanceret niveau.
 Målet er, at eleven selvstændigt og i henhold til  

 gældende standarder og bestemmelser om arbejdsmiljø kan  

 planlægge, udføre og bedømme svejseopgaver, som  

 indgår i fremstillings- og montageopgaver inden for den rustfaste  

 industri.
 2)	Teknisk tegning og dokumentation, rustfast  

 industriblikkenslager, avanceret niveau.
 Målet er, at eleven kan læse og forstå samt  

 selvstændigt omsætte arbejdstegninger, diagrammer, normer og anden relevant papirbåret eller elektronisk  

 information til praktisk arbejde samt selvstændigt udarbejde  

 dokumentation for de udførte rustfaste produkter og installationer i  

 henhold til gældende standarder.
 3)	Plade- og tagarbejde, rustfast industriblikkenslager,  

 avanceret niveau.
 Målet er, at eleven selvstændigt og i henhold til  

 gældende standarder og bestemmelser om arbejdsmiljø kan beregne,  

 udfolde, planlægge, bearbejde og montere tyndpladeemner i rustfast  

 stål.
 4)	Maskinel bearbejdning, avanceret niveau.
 Målet er, at eleven selvstændigt og i henhold til  

 gældende standarder og bestemmelser om arbejdsmiljø kan beregne  

 og tildanne rustfaste plader, profiler og rør ved bukning, valsning,  

 nipling og skæring i overensstemmelse med gældende normer og  

 standarder.
Stk. 2. Undervisningen i bundne specialefag varer i alt 9  

 uger.
Hvert fag varer mindst 1 uge, medmindre andet er særligt  

 angivet.
 § 18. Til forløbet til vvs-montør er  

 knyttet følgende bundne specialefag:
 1)	Teknisk tegning og dokumentation, vvs-montør,  

 avanceret niveau.
Målet er, at eleven kan læse og forstå samt  

 selvstændigt omsætte arbejdstegninger, diagrammer, normer og anden relevant papirbåret eller elektronisk  

 information til praktisk arbejde samt udarbejde dokumentation for  

 brugsvands-, afløbs- og energiinstallationer i henhold til  

 gældende standarder.
Faget varer 0,6 uge.
 2)	Installation og montage, vvs-montør, avanceret  

 niveau.
 Målet er, at eleven selvstændigt og i henhold til  

 gældende normer, standarder og bestemmelser om arbejdsmiljø kan  

 beregne, dimensionere, vælge materialer, planlægge  

 arbejdsforløb, udføre montage, funktionsafprøve,  

 indregulere og efterkontrollere brugsvands-, afløbs- og  

 energiinstallationer.
 3)	Styring og regulering, vvs-montør, avanceret  

 niveau.
 Målet er, at eleven selvstændigt og under hensyn til  

 energi-, miljø- og komfortmæssige krav kan beregne,  

 dimensionere, montere, indregulere og fejlfinde på styre- og  

 reguleringssystemer i energianlæg, herunder foretage målinger og  

 fejlfinding på de elektriske systemer.
Stk. 2. Undervisningen i bundne specialefag varer i alt 4  

 uger.
Hvert fag varer mindst 1 uge, medmindre andet er særligt  

 angivet.
 § 19. Undervisningen i hovedforløbet  

 omfatter valgfri specialefag med en varighed på i alt 4 uger.  

 Forløbet vvs-montør indeholder dog ikke valgfri  

 specialefag.
 Stk. 2. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 3. Skolen fastsætter en frist for valg af valgfri  

 specialefag, jf. hovedbekendtgørelsen.
§ 20. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
 Stk. 2. Valgfag varer i alt 6 uger, dog 5 uger for  

 vvs-montør.
Praktikuddannelsen § 21. Praktikvirksomheden skal gennemføre  

 praktikuddannelsen således, at den sammen med skoleundervisningen  

 fører til, at eleven kan nå uddannelsens mål.
Praktikuddannelsen skal give eleven praktisk oplæring i de  

 relevante faglige og tekniske arbejdsopgaver inden for vvs-teknisk  

 installation, blikkenslagerarbejde og service med vægt på  

 arbejdsopgaverne inden for det valgte speciale.
 Stk. 2. Uddannelsen i praktikvirksomheden tilrettelægges  

 således, at eleven fortrinsvis beskæftiges med og opnår  

 færdigheder i de arbejdsdiscipliner, der er gennemgået i den  

 eller de forudgående skoleperioder.
Stk. 3. I praktikuddannelsen skal eleven beskæftiges med  

 de i erhvervet forekommende arbejdsmetoder, discipliner og  

 værktøjer ved arbejdsopgaver af stigende sværhedsgrad og  

 med stigende grad af selvstændighed.
Der skal opnås rutine,  

 således at eleven efter endt uddannelse kan påtage sig at  

 udføre korrekt arbejde i henhold til normer, standarder og anerkendt  

 praksis.
Stk. 4. Virksomheden skal i samarbejde med eleven fastsætte  

 en plan for uddannelsen i praktikvirksomheden.
Planen indgår i elevens  

 uddannelsesbog.
Stk. 5. Virksomheden foretager sammen med eleven en  

 løbende evaluering af praktikuddannelsen.
Resultaterne af evalueringen  

 indgår i elevens uddannelsesbog.
§ 22. Målene med praktikuddannelsen  

 er, 1)	at eleven på rutineniveau kan udføre  

 ukomplicerede arbejdsopgaver og arbejdsdiscipliner, som forekommer i  

 uddannelsen, og 2)	at eleven på avanceret niveau selvstændigt kan  

 udføre de arbejdsopgaver, som forekommer inden for  

 specialet.
 Stk. 2. Vvs-montøren kan udføre  

 almindeligt tagarbejde og tilhørende pladearbejde,  

 installationsarbejde i beboelsesejendomme, industriejendomme og  

 institutioner, gasinstallationer, sanitære installationer, fyrede- og  

 ufyrede varmeinstallationer under 135 kW, samt renovere, servicere og  

 udskifte tilhørende komponenter og armaturer.
 Stk. 3. Vvs- og energimontøren kan, udover de i  

 stk. 2 nævnte opgaver udføre fejlfinding, udskiftning og  

 indregulering af automatik og komponenter på energianlæg samt  

 udføre beregninger, målinger, analyser samt vejledning af  

 brugere.
 Stk. 4. Vvs- og industrirørmontøren kan,  

 udover de i stk. 2 nævnte opgaver udføre  

 installationsarbejde i industrianlæg, institutioner og større  

 varmeforsyningsanlæg, fejlfinde og udskifte komponenter på  

 varmeforsyningsanlæg og udføre svejsninger ved  

 installationsarbejde.
 Stk. 5. Vvs-, tag- og facademontøren kan, udover  

 de i stk. 2 nævnte opgaver tildanne tyndpladeemner samt  

 udføre tag- og facadedækning i tyndplade og skiffer,  

 inddækninger i forbindelse med tagfladers og facaders gennembrydninger  

 og afslutninger, montering af tagrender og nedløbsrør samt  

 udføre renovering og reparation af tagflader og tilhørende  

 bygningsdele.
Stk. 6. Vvs- og ventilationsmontøren kan, udover  

 de i stk. 2 nævnte opgaver tildanne tyndpladeemner til brug i  

 klima- og ventilationsanlæg, samt montere og udskifte egne samt  

 industrifremstillede rør, faconstykker og komponenter.
Endvidere kan  

 vvs- og ventilationsmontøren idriftsætte, indregulere og  

 fejlfinde på klima- og ventilationsanlæg, samt foretage relevante  

 målinger, analyser af klimaforhold samt vejledning af brugere.
 Stk. 7. Rustfast industriblikkenslager kan  

 udføre almindeligt forekommende arbejder inden for den rustfaste  

 industri, herunder fremstilling og servicering af installationer i  

 procesanlæg inden for fødevareindustrien, medicinal- og  

 hospitalsbranchen, miljøforanstaltninger m.v. samt de  

 pladebearbejdnings- og svejsetekniske opgaver, der forekommer i forbindelse  

 med arbejdet med rustfaste materialer.
 Uddannelsesbog m.v.
 § 23. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 24. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
 1)	Under 6: Ikke bestået.
 2)	6,0 - 8,9: Bestået.
 3)	9,0 -10,9: Veludført.
 4)	11,0-13: Særdeles veludført.
Skolens bedømmelse § 25. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter.
Stk. 4. I områdefag og bundne specialefag giver skolen  

 ved afslutningen af det sidste skoleophold, en samlet standpunktskarakter i  

 forhold til målene for undervisningen i disse fag.
Karakteren gives  

 på grundlag af en  helhedsvurdering.
 Afsluttende prøver (eksamen) m.v.
§ 26. Den afsluttende eksamen, der samtidig  

 udgør en svendeprøve, finder sted i sidste skoleophold og  

 afholdes tidligst 6 måneder inden uddannelsens udløb.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamen består af en skriftlig prøve, et projekt og  

 en mundtlig prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 27. Den skriftlige prøve består af  

 opgaver inden for grundfag, områdefag og specialefag fra hele  

 skoleuddannelsen.
Opgaverne skal løses inden for to klokketimer.
Stk. 2. Projektet varer 1,5 uge og udføres inden for  

 områdefag og bundne og valgfri specialefag som led i undervisningen i  

 slutningen af den sidste skoleperiode i hovedforløbet.
Projektet tager  

 udgangspunkt i en opgave, der har form af en rammebeskrivelse  

 (entreprisebeskrivelse). Ud fra opgaven skal eleven planlægge, beregne,  

 tegne, udføre, værdisætte og dokumentere de udførte  

 processer og produkter.
 Stk. 3. Den mundtlige prøve varer 15 minutter og  

 omfatter elevens redegørelse for planlægning og udførelse  

 af projektet samt for den udførte opgaves funktion.
 § 28. Der gives en karakter for hver prøve.  

 Resultatet af eksamen (svendeprøven) beregnes som et vægtet  

 gennemsnit, hvori de enkelte karakterer indgår med følgende  

 vægt:
1)	Den skriftlige prøve: 20% 2)	Projektet: 70% 3)	Den mundtlige prøve: 10% Stk. 2. Eleven har bestået, når det vægtede  

 gennemsnit uden afrunding er mindst 6.
 Stk. 3. Resultatet af den afsluttende eksamen  

 (svendeprøven) udtrykkes ved en af de betegnelser uden tal, som er  

 angivet i § 24.
Sygeeksamen og ny eksamen (eller prøve) § 29. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
Skolebevis og afsluttende praktikerklæring § 30. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 er  

 opfyldt.
 Stk. 2. Følgende betingelser skal være opfyldt  

 for udstedelse af skolebevis:
 1)	Den afgivne karakter, jf. § 25, stk. 4, er mindst 6.
 2)	Eleven har bestået den afsluttende eksamen  

 (svendeprøve), jf. §§ 26-28.
 § 31. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 32. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 30, og afsluttende praktikerklæring  

 for praktikuddannelsen er udstedt, jf. § 31.
Kapitel 5 Ikrafttrædelses- og overgangsbestemmelser § 33. Bekendtgørelsen træder i kraft  

 den 19. maj 2001.
 Stk. 2. Samtidig ophæves bekendtgørelse nr. 1087  

 af 11. december 1996 om uddannelse inden for VVS-teknisk installation,  

 blikkenslagerarbejde, teknisk isolering og service.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i  

 skolepraktik, der er begyndt på 3. skoleperiode før den 1.  

 januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
