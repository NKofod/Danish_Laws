 Ved noteveksling af 12. og 26. december 1996 i Maputo er der indgået en  

 overenskomst mellem Danmark og Mozambique ifølge hvilken den danske regering  

 forpligter sig til at yde 9,5 mio. kr. i støtte over en 2-årig periode til  

 udvikling af den mozambiquiske kystzoneforvaltning.
Formålet med projektet er at fremme en bærbar udnyttelse af  

 naturressourcerne i kystzonen ved at styrke miljøministeriets kapacitet inden  

 for kystzoneforvaltning samt at gennemføre demonstrationsprojekter ved et  

 rehabiliteret kystzonecenter i Xai-Xai og et sanitetsprojekt på øen Ilha de  

 Mozambique som demonstration af et bykommuneprojekt.
I løbet af  

 projektperioden vil der desuden blive udarbejdet en mere langsigtet strategi  

 for kystzoneforvaltning i Mozambique.
 Overenskomsten trådte i kraft den 8. januar 1997.
