Cirkulære om opholdstilladelse  

 i forbindelse med adoption I medfør af udlændingebekendtgørelsens § 43, jf.  

 bekendtgørelse nr. 581 af 10. juli 2002, fastsættes  

 følgende regler om statsamternes behandling af sager vedrørende  

 opholdstilladelse i forbindelse med adoption:
1. Indledende bestemmelser § 1. Afgørelse om meddelelse,  

 forlængelse, bortfald og inddragelse af opholdstilladelse i  

 medfør af udlændingebekendtgørelsens § 27,  

 stk. 1, nr. 1, jf. udlændingelovens § 9, stk. 1, nr. 3,  

 træffes af statsamtet, jf. udlændingebekendtgørelsens  

 § 40.
 Stk. 2. Omfattet af stk. 1 er sager om opholdstilladelse  

 med henblik på adoption, hvor adoptionsansøgeren er godkendt af  

 et adoptionssamråd eller Adoptionsnævnet som adoptant.
 Stk. 3. Sager om opholdstilladelse til et barn med henblik  

 på ophold hos barnets nærmeste familie, jf.  

 udlændingebekendtgørelsens § 27, stk. 1, nr. 2, og  

 sager om opholdstilladelse til et barn med henblik på ophold hos  

 godkendte plejeforældre, jf. udlændingebekendtgørelsens  

 § 27, stk. 1, nr. 3, er ikke omfattet af statsamtets kompetence,  

 uanset om ansøgning om opholdstilladelse til barnet indgives med  

 henblik på adoption, medmindre plejeforældrene er godkendt af et  

 adoptionssamråd eller Adoptionsnævnet som adoptanter.
 § 2. Et barn, der ikke er statsborger i Danmark,  

 Finland, Island, Norge eller Sverige, må ikke bringes her til landet  

 med henblik på adoption, før barnet er meddelt opholdstilladelse  

 eller visum, jf. adoptionsbekendtgørelsens § 24 og  

 udlændingelovens § 3, § 3 a og § 9, stk. 12.
2. Behandling af  

 førstegangsansøgninger § 3. Formidles adoptionen af en af de af  

 Justitsministeriet efter adoptionslovens § 30 godkendte organisationer,  

 indgiver organisationen ansøgning om opholdstilladelse på vegne  

 af adoptivbarnet til statsamtet, jf. § 15.
 Stk. 2. Formidles adoptionen ikke af en af de godkendte  

 organisationer, indgives ansøgning om opholdstilladelse til  

 adoptivbarnet til en dansk repræsentation, jf. § 15.
§ 4. Statsamtet kan kun give opholdstilladelse  

 efter udlændingebekendtgørelsens § 27, stk. 1, nr. 1,  

 jf. udlændingelovens § 9, stk. 1, nr. 3, til et adoptivbarn,  

 hvis 1)	adoptionsansøgeren konkret er godkendt af et  

 adoptionssamråd eller Adoptionsnævnet som adoptant, jf.  

 bekendtgørelse om godkendelse som adoptant § 2, stk. 1, nr.  

 1, og § 17, eller 2)	adoptionsansøgeren generelt er godkendt af et  

 adoptionssamråd eller Adoptionsnævnet som adoptant, adoptivbarnet  

 ligger inden for godkendelsen, og adoptionsansøgeren samtykker i at  

 modtage adoptivbarnet, jf. bekendtgørelse om godkendelse som adoptant  

 § 2, stk. 1, nr. 2, og §§ 24-26. Ligger adoptivbarnet uden for  

 godkendelsen, skal adoptionssamrådet eller Adoptionsnævnet  

 endvidere have truffet beslutning om udvidelse af godkendelsen som adoptant,  

 jf. bekendtgørelse om godkendelse som adoptant § 27.
Stk. 2. Ved meddelelse af opholdstilladelse til et adoptivbarn  

 efter stk. 1, skal statsamtet sikre, 1)	at adoptivbarnet på ansøgningstidspunktet er  

 mindreårigt, jf. udlændingelovens § 9, stk. 1, nr.  

 3, 2)	at adoptanten har dansk indfødsret, har statsborgerskab i et  

 af de nordiske lande, har opholdstilladelse efter udlændingelovens  

 § 7 eller § 8, har tidsubegrænset opholdstilladelse eller  

 opholdstilladelse med henblik på varigt ophold, jf.  

 udlændingelovens § 9, stk. 1, nr. 3, og 3)	at adoptanten påtager sig at forsørge adoptivbarnet og  

 godtgør at være i stand hertil, jf. udlændingelovens  

 § 9, stk. 11.
 Stk. 3. Statsamtet kan ikke give adoptivbarnet  

 opholdstilladelse, hvis udlændingelovens § 10 er til hinder  

 herfor.
Stk. 4. Er et adoptivbarn, der ikke er statsborger i et  

 Schengenland eller et land, der er tilsluttet De Europæiske  

 Fællesskaber, på ansøgningstidspunktet over 5 år,  

 skal statsamtet rette henvendelse til Udlændingestyrelsen med henblik  

 på styrelsens undersøgelse af, om adoptivbarnet er indberettet  

 til Schengeninformationssystemet som uønsket, jf.  

 udlændingelovens § 10, stk. 2, nr. 4. Er adoptivbarnet  

 på ansøgningstidspunktet under 5 år, skal statsamtet, hvis  

 der foreligger oplysninger, der giver anledning til mistanke om, at  

 adoptivbarnet kan være indberettet til Schengeninformationssystemet,  

 rette henvendelse til Udlændingestyrelsen med henblik på  

 styrelsens undersøgelse af, om adoptivbarnet er indberettet til  

 Schengeninformationssystemet som uønsket.
Er adoptivbarnet indberettet  

 til Schengeninformationssystemet, fremsendes sagen til  

 Udlændingestyrelsen med henblik på gennemførelse af  

 konsultationer med det indberettende land, jf. udlændingelovens  

 § 58 h.
 Stk. 5. Når sagen er behørigt oplyst, jf.  

 § 3, og betingelserne i stk. 1, nr. 1 eller 2, og betingelserne i  

 stk. 2, nr. 1-3, er opfyldt, og stk. 3 og 4 ikke er til hinder for  

 meddelelse af opholdstilladelse, bemyndiger statsamtet, medmindre  

 vægtige grunde taler derimod, en dansk viseringsbemyndiget  

 repræsentation i adoptivbarnets hjemland eller i det land, hvor  

 adoptivbarnet lovligt opholder sig, til at give adoptivbarnet  

 opholdstilladelse i 24 måneder med henblik på varigt ophold, jf.  

 udlændingebekendtgørelsens § 23, stk. 8, 2. pkt.  

 Opholdstilladelsen gives således, at den udløber 25  

 måneder efter resolutionsdatoen.
 § 5. Meddeler statsamtet adoptivbarnet  

 opholdstilladelse, træffer statsamtet samtidig hermed afgørelse  

 om, at adoptivbarnet er omfattet af integrationsloven, jf. integrationslovens  

 § 56, medmindre adoptivbarnet er statsborger i et EF/EØS-land,  

 jf. integrationslovens § 2, stk. 3.
 Stk. 2. Den i stk. 1 nævnte afgørelse  

 forsynes med vejledning om, at afgørelsen kan påklages til  

 Udlændingestyrelsen, jf. forvaltningslovens § 25.
§ 6. Opholdstilladelsen betinges af, at  

 adoptivbarnet skal bo hos adoptanten.
Opholdstilladelsen betinges endvidere  

 af, at adoptivbarnets rejselegitimation er gyldig 3 måneder udover  

 opholdstilladelsens udløbsdato, jf.  

 udlændingebekendtgørelsens § 19, stk. 1, jf.  

 § 24. Statsamtet kan imidlertid fravige bestemmelsen i  

 udlændingebekendtgørelsens § 19, stk. 1, hvis saglige  

 grunde taler derfor, jf. udlændingebekendtgørelsens  

 § 41.
Stk. 2. Hvis adoptivbarnet er handicappet, anfører  

 statsamtet dette i bemyndigelsen til repræsentationen.
Bemyndigelsen  

 affattes på dansk, medmindre Udenrigsministeriets Kalender angiver, at  

 korrespondancesproget til den pågældende repræsentation er  

 et andet sprog.
Stk. 3. Statsamtet fremsender genpart af bemyndigelsen  

 til 1)	adoptanten, 2)	adoptionsorganisationen, hvis adoptionen er formidlet af en  

 sådan organisation, 3)	den amtskommune, hvor adoptanten har bopæl eller ophold,  

 og 4)	den kommune, hvor adoptanten har bopæl eller ophold, jf.  

 udlændingelovens § 44 a, stk. 1-2.
§ 7. Den viseringsbemyndigede repræsentation  

 meddeler opholdstilladelsen ved isætning af en sticker H i  

 adoptivbarnets rejselegitimation.
Adoptivbarnet er først i besiddelse  

 af gyldig opholdstilladelse, når repræsentationen har forsynet  

 rejselegitimationen med en sticker.
Stk. 2. Er der ikke en dansk viseringsbemyndiget  

 repræsentation i adoptivbarnets hjemland eller i det land, hvor  

 adoptivbarnet lovligt opholder sig, kan statsamtet meddele opholdstilladelsen  

 ved brev og ved isætning af en sticker H i et laissez-passer, som  

 statsamtet udsteder til adoptivbarnet.
Statsamtet fremsender genpart af  

 brevet til de i § 6, stk. 3, nævnte modtagere.
Umiddelbart  

 efter indrejsen afleveres adoptivbarnets laissez-passer til statsamtet,  

 hvorefter statsamtet meddeler opholdstilladelsen ved isætning af en  

 sticker H i adoptivbarnets rejselegitimation.
Stk. 3. Har adoptivbarnet bopæl eller ophold her i  

 landet, meddeler statsamtet opholdstilladelsen ved brev og ved isætning  

 af en sticker H i adoptivbarnets rejselegitimation.
Statsamtet fremsender  

 genpart af brevet til de i § 6, stk. 3, nævnte modtagere.
 § 8. Hvis bemyndigelsen ikke udnyttes inden 3  

 måneder, og adoptivbarnet fortsat ønsker meddelt en  

 opholdstilladelse, skal der indgives ansøgning om opholdstilladelse  

 på ny efter samme procedure som ved førstegangsansøgning,  

 jf. § 3.
Stk. 2. Statsamtet kan   frem til det tidspunkt, hvor  

 repræsentationen giver opholdstilladelse ved isætning af sticker  

 i adoptivbarnets rejselegitimation   annullere bemyndigelsen til  

 repræsentationen, såfremt der er saglige grunde til, at  

 opholdstilladelse ikke bør gives.
Beslutning om annullation sendes af  

 statsamtet til repræsentationen, og genpart heraf fremsendes af  

 statsamtet til de i § 6, stk. 3, nævnte modtagere.
 Stk. 3. Er opholdstilladelsen meddelt ved isætning af  

 sticker i adoptivbarnets rejselegitimation, kan der ikke længere ske  

 annullation, men alene inddragelse eller bortfald af opholdstilladelsen efter  

 udlændingelovens regler herom, jf. §§ 12-13.
 § 9. Træffer statsamtet afgørelse om  

 afslag på ansøgning om opholdstilladelsen, forsynes afslaget med  

 begrundelse og klagevejledning, jf. forvaltningslovens kap. 6 og 7.
 Stk. 2. Har adoptivbarnet bopæl eller ophold her i  

 landet, og træffer statsamtet afgørelse om afslag på  

 ansøgning om opholdstilladelsen, fremsendes sagen til  

 Udlændingestyrelsen med henblik på afgørelse af, om  

 adoptivbarnet kan gives opholdstilladelse på andet grundlag.
3. Behandling af  

 forlængelsessansøgninger § 10. Såfremt adoptivbarnet ikke har  

 erhvervet dansk indfødsret inden udløbet af opholdstilladelsen,  

 indgives ansøgning om forlængelse af opholdstilladelsen til  

 statsamtet, jf. § 15.
 Stk. 2. Statsamtet meddeler forlængelse af  

 opholdstilladelsen til adoptivbarnet, medmindre opholdstilladelsen efter  

 udlændingelovens § 11, stk. 2, jf. § 19, kan inddrages.  

 Ved afgørelse om afslag på ansøgning om forlængelse  

 af opholdstilladelsen skal statsamtet tage hensyn til, om afslaget må  

 antages at virke særligt belastende af de i udlændingelovens  

 § 26 nærmere opregnede grunde, jf. udlændingelovens  

 § 11, stk. 2, jf. § 19, stk. 5.
Stk. 3. Statsamtet kan kun meddele forlængelse af  

 opholdstilladelsen til adoptivbarnet, hvis der foreligger dokumentation for,  

 at adoptionssagen stadig er verserende.
Er adoptionssagen ikke verserende,  

 skal statsamtet give afslag på ansøgning om forlængelse af  

 opholdstilladelsen, jf. udlændingelovens § 11, stk. 2, jf.  

 § 19, stk. 1, nr. 1, medmindre udlændingelovens § 26  

 fører til, at opholdstilladelsen skal forlænges.
Stk. 4. Er et adoptivbarn, der ikke er statsborger i et  

 Schengenland eller et land, der er tilsluttet De Europæiske  

 Fællesskaber, på ansøgningstidspunktet over 5 år,  

 skal statsamtet rette henvendelse til Udlændingestyrelsen med henblik  

 på styrelsens undersøgelse af, om adoptivbarnet er indberettet  

 til Schengeninformationssystemet som uønsket, jf.  

 udlændingelovens § 19, stk. 3. Er adoptivbarnet på  

 tidspunktet for indgivelse af ansøgning om forlængelse af  

 opholdstilladelse under 5 år, skal statsamtet, hvis der foreligger  

 oplysninger, der giver anledning til mistanke om, at adoptivbarnet kan  

 være indberettet til Schengeninformationssystemet, rette henvendelse  

 til Udlændingestyrelsen med henblik på styrelsens  

 undersøgelse af, om adoptivbarnet er indberettet til  

 Schengeninformationssystemet som uønsket.
Er adoptivbarnet indberettet  

 til Schengeninformationssystemet, fremsendes sagen til  

 Udlændingestyrelsen med henblik på gennemførelse af  

 konsultationer med det indberettende land, jf. udlændingelovens  

 § 58 h.
 Stk. 5. Når sagen er behørigt oplyst, jf.  

 stk. 1, og stk. 2-4 ikke er til hinder for meddelelse af  

 forlængelse af opholdstilladelse, forlænger statsamtet, medmindre  

 vægtige grunde taler derimod, ved brev og ved isætning af en  

 sticker H i adoptivbarnets rejselegitimation opholdstilladelsen for 12  

 måneder med henblik på varigt ophold, jf.  

 udlændingebekendtgørelsens § 23, stk. 8, 1. pkt.
Stk. 6. Forlængelse af opholdstilladelsen er betinget  

 af, at adoptivbarnet bor hos adoptanten.
Forlængelse af  

 opholdstilladelsen er endvidere betinget af, at adoptivbarnets  

 rejselegitimation er gyldig 3 måneder udover opholdstilladelsens  

 udløbsdato, jf. udlændingebekendtgørelsens § 19,  

 stk. 1, jf. § 24. Statsamtet kan imidlertid fravige bestemmelsen i  

 udlændingebekendtgørelsens § 19, stk. 1, hvis saglige  

 grunde taler derfor, jf. udlændingebekendtgørelsens  

 § 41.
 § 11. Træffer statsamtet afgørelse om  

 afslag på ansøgning om forlængelse af opholdstilladelsen,  

 forsynes afslaget med begrundelse og klagevejledning, jf. forvaltningslovens  

 kap. 6 og 7.
 Stk. 2. En afgørelse om afslag på  

 ansøgning om forlængelse af opholdstilladelsen skal indeholde en  

 frist for udrejse, jf. udlændingelovens § 33, stk. 1.  

 Udrejsefristen må ikke være kortere end 1 måned, jf.  

 udlændingelovens § 33, stk. 2.
 Stk. 3. Træffer statsamtet afgørelse om afslag  

 på ansøgning om forlængelse af opholdstilladelsen,  

 fremsendes oplysning herom til den kommune, hvor adoptanten har bopæl  

 eller ophold, jf. udlændingelovens § 44 a, stk. 1. Sagen  

 fremsendes herefter til Udlændingestyrelsen med henblik på  

 afgørelse af, om adoptivbarnet kan gives opholdstilladelse på  

 andet grundlag.
4. Bortfald og inddragelse af en opholdstilladelse § 12. Efter udlændingelovens § 17,  

 stk. 1, bortfalder en opholdstilladelse, når udlændingen  

 opgiver sin bopæl i Danmark.
Opholdstilladelsen bortfalder endvidere,  

 når udlændingen har opholdt sig uden for landet i mere end 6  

 på hinanden følgende måneder.
Har udlændingen med  

 henblik på varigt ophold lovligt boet mere end 2 år her i landet,  

 bortfalder opholdstilladelsen dog først, når udlændingen  

 har opholdt sig uden for landet i mere end 12 på hinanden  

 følgende måneder.
Det kan dog efter ansøgning bestemmes,  

 at en opholdstilladelse ikke skal anses for bortfaldet, jf.  

 udlændingelovens § 17, stk. 2.
 Stk. 2. Såfremt en opholdstilladelse givet i  

 medfør af udlændingebekendtgørelsens § 27,  

 stk. 1, nr. 1, bortfalder i medfør af udlændingelovens  

 § 17, stk. 1, skal statsamtet som udgangspunkt træffe  

 beslutning om, at opholdstilladelsen ikke skal anses for bortfaldet, jf.  

 udlændingelovens § 17, stk. 2.
 Stk. 3. En beslutning om, at adoptivbarnets opholdstilladelse  

 skal anses for bortfaldet, skal indeholde en begrundelse for beslutningen og  

 klagevejledning, jf. forvaltningslovens kap. 6 og 7.
 Stk. 4. Træffer statsamtet beslutning om, at  

 adoptivbarnets opholdstilladelse skal anses for bortfaldet, fremsendes  

 oplysning herom til den kommune, hvor adoptivbarnet har bopæl eller  

 ophold, jf. udlændingelovens § 44 a, stk. 1. Sagen fremsendes  

 herefter til Udlændingestyrelsen med henblik på afgørelse  

 af, om adoptivbarnet kan gives opholdstilladelse på andet grundlag.
 § 13. En tidsbegrænset  

 opholdstilladelse kan inddrages efter reglerne i udlændingelovens  

 § 19, stk. 1. En tidsbegrænset eller tidsubegrænset  

 opholdstilladelse kan altid inddrages efter reglerne i udlændingelovens  

 § 19, stk. 2-3.
 Stk. 2. Ved afgørelse om inddragelse af  

 opholdstilladelsen skal statsamtet tage hensyn til, om inddragelsen må  

 antages at virke særligt belastende af de i udlændingelovens  

 § 26 nærmere opregnede grunde, jf. udlændingelovens  

 § 19, stk. 5.
 Stk. 3. En afgørelse om inddragelse af  

 opholdstilladelsen skal indeholde en begrundelse for inddragelsen og  

 klagevejledning, jf. forvaltningslovens kap. 6 og 7.
 Stk. 4. En afgørelse om inddragelse af  

 opholdstilladelsen skal indeholde en frist for udrejse, jf.  

 udlændingelovens § 33, stk. 1. Udrejsefristen må ikke  

 være kortere end 1 måned, jf. udlændingelovens § 33,  

 stk. 2.
 Stk. 5. Træffer statsamtet afgørelse om  

 inddragelse af adoptivbarnets opholdstilladelse, fremsendes oplysning herom  

 til den kommune, hvor adoptivbarnet har bopæl eller ophold, jf.  

 udlændingelovens § 44 a, stk. 1. Sagen fremsendes herefter  

 til Udlændingestyrelsen med henblik på afgørelse af, om  

 adoptivbarnet kan gives opholdstilladelse på andet grundlag.
5. Stedlig kompetencefordeling § 14. Afgørelse efter  

 udlændingebekendtgørelsens § 27, stk. 1, nr. 1,  

 træffes af statsamtet på det sted her i landet, hvor adoptanten  

 bor eller opholder sig.
Har adoptanten ikke bopæl eller ophold her i  

 landet, træffer statsamtet på det sted, hvor det på  

 grundlag af den indgivne ansøgning må antages, at adoptanten vil  

 tage bopæl eller ophold, afgørelse i sagen.
Kan det ikke  

 på grundlag af den indgivne ansøgning antages, hvor adoptanten  

 vil tage bopæl eller ophold, træffer Københavns  

 Overpræsidium afgørelse i sagen, jf.  

 udlændingebekendtgørelsens § 40, stk. 1.
 Stk. 2. Udlændingestyrelsen kan dog i særlige  

 tilfælde bemyndige et andet statsamt til at træffe  

 afgørelse i de nævnte sager, jf.  

 udlændingebekendtgørelsens § 40, stk. 1. Det kan  

 herved bl.a. tillægges vægt, at adoptanten flytter fra et  

 statsamt til et andet under sagens behandling, såfremt det af f.eks.  

 effektivitetsmæssige grunde skønnes mest hensigtsmæssigt,  

 at sagen afsluttes af det statsamt, der har påbegyndt sagsbehandlingen.  

 Såfremt Civilretsdirektoratet bemyndiger et andet statsamt end det,  

 hvor adoptanten har bopæl eller ophold, til at behandle  

 ansøgningen om adoptionsbevilling, kan styrelsen tillægge denne  

 omstændighed vægt og bemyndige samme statsamt til ligeledes at  

 træffe afgørelse vedrørende ansøgningen om  

 opholdstilladelse.
 Stk. 3. Såfremt adoptanten har bopæl eller  

 opholdssted på Færøerne eller i Grønland,  

 træffer Udlændingestyrelsen afgørelse i første  

 instans med klageadgang til Ministeriet for Flygtninge, Indvandrere og  

 Integration.
 Stk. 4. Adoptantens bopæl eller opholdssted skal  

 forstås som det sted, hvor pågældende er  

 folkeregistreret.
 § 15. Har adoptivbarnet bopæl eller ophold  

 her i landet, indgives ansøgning om opholdstilladelse efter  

 udlændingebekendtgørelsens § 27, stk. 1, nr. 1, til  

 det statsamt, der efter § 14 skal træffe afgørelse i sagen,  

 jf. udlændingebekendtgørelsens § 40, stk. 2. Efter  

 indrejsen kan en ansøgning ikke indgives og behandles, medmindre  

 ganske særlige forhold taler derfor, jf. udlændingelovens  

 § 9, stk. 12. Som udgangspunkt antages det, at der foreligger  

 ganske særlige forhold, når ansøgningen vedrører  

 opholdstilladelse til et adoptivbarn.
Stk. 2. Har adoptivbarnet ikke bopæl eller ophold her i  

 landet, indgives ansøgning om opholdstilladelse efter  

 udlændingebekendtgørelsens § 27, stk. 1, nr. 1, til en  

 dansk repræsentation i adoptivbarnets hjemland eller i det land, hvor  

 adoptivbarnet lovligt opholder sig.
Er der ikke en dansk repræsentation  

 i adoptivbarnets hjemland eller i det land, hvor adoptivbarnet lovligt  

 opholder sig, kan statsamtet bestemme, at ansøgningen kan indgives til  

 en anden dansk repræsentation, når særlige grunde taler  

 derfor.
Ansøgningen sendes af repræsentationen til  

 Københavns Overpræsidium, der videresender ansøgningen  

 til det statsamt, som efter § 14 skal træffe afgørelse i  

 sagen, jf. udlændingebekendtgørelsens § 40, stk. 2.  

 Ansøgning om opholdstilladelse efter § 3, stk. 1, indgives  

 dog til det statsamt, hvor adoptanten bor eller opholder sig.
 Stk. 3. Ansøgning om forlængelse af  

 opholdstilladelse efter udlændingebekendtgørelsens § 27,  

 stk. 1, nr. 1, indgives til det statsamt, der efter § 14 skal  

 træffe afgørelse i sagen, jf.  

 udlændingebekendtgørelsens § 40, stk. 2.  

 Ansøgningen kan tidligst indgives to måneder før  

 tilladelsens udløb og skal senest indgives en måned før  

 tilladelsens udløb, jf. udlændingebekendtgørelsens  

 § 26, stk. 8.
 6. Klagebestemmelser m.v.
 § 16. Statsamtets afgørelser efter  

 udlændingebekendtgørelsens § 40, stk. 1, jf.  

 § 27, stk. 1, nr. 1, kan påklages til  

 Udlændingestyrelsen, jf. udlændingebekendtgørelsens  

 § 42, stk. 1.
 Stk. 2. Udlændingestyrelsens afgørelser kan ikke  

 påklages til anden administrativ myndighed, jf.  

 udlændingebekendtgørelsens § 42, stk. 2.
§ 17. Ansøgning om meddelelse eller  

 forlængelse af opholdstilladelse i medfør af  

 udlændingelovens § 9, stk. 1, nr. 3, jf.  

 udlændingebekendtgørelsens § 27, stk. 1, nr. 1,  

 indgives på et af Udlændingestyrelsen godkendt  

 ansøgningsskema.
Laissez-passer udstedes på en af  

 Udlændingestyrelsen godkendt blanket.
Stk. 2. Statsamtets meddelelse af opholdstilladelse efter  

 udlændingelovens § 9, stk. 1, nr. 3, jf.  

 udlændingebekendtgørelsens § 27, stk. 1, nr. 1, sker  

 ved en af Udlændingestyrelsens godkendt sticker.
Stickeren forsynes med  

 et af styrelsen godkendt prægestempel forinden isætning i  

 adoptivbarnets rejselegitimation.
Efter isætning i rejselegitimationen  

 forsynes stickeren med et af styrelsen godkendt datostempel samt  

 sagsbehandlerens underskrift, således at datostempel og underskrift  

 dækker både stickeren og siden i rejselegitimationen.
Stk. 3. Datostemplets kode- og farvekombination ændres  

 af statsamtet henholdsvis hver måned og hvert kvartal.
Stickers,  

 laissez-passerer, prægestempler og datostempler skal opbevares  

 sikkerhedsmæssigt fuldt forsvarligt.
 7. Ikrafttræden m.v.
 § 18. Cirkulæret træder i kraft den  

 15. februar 2003 med virkning for ansøgninger indgivet fra og med den  

 1. juli 2002.
 Stk. 2. Samtidig ophæves cirkulære nr. 165 af 17.  

 september 2001 om opholdstilladelse i forbindelse med adoption.
