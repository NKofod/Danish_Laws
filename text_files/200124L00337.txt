Betænkning afgivet af Det  

 Energipolitiske Udvalg den 2. maj 2002 Betænkning over Forslag til lov om ændring af lov om  

 elforsyning og visse andre energilove (Eloverløb, indregning af kapacitetsomkostninger,  

 overtagelse af vindmøller, elsikkerhed, beredskab) [af økonomi- og erhvervsministeren (Bendt  

 Bendtsen)] 1. Ændringsforslag Økonomi- og erhvervsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 11. april 2002. Lovforslaget blev efter 1. behandling henvist  

 til behandling i Det Energipolitiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 18. februar 2002 dette udkast til udvalget, jf. alm. del - bilag  

 164. Den 19. marts 2002 sendte økonomi- og erhvervsministeren de  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Indukraft.
 Økonomi- og erhvervsministeren har over for  

 udvalget kommenteret de skriftlige henvendelser til udvalget.
Spørgsmål Udvalget har stillet 18 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
 9 af udvalgets spørgsmål til ministeren og  

 dennes svar herpå er optrykt som bilag 2 til betænkningen.
3. Indstillinger og politiske bemærkninger Et flertal i udvalget (V, S, DF, KF, SF og RV)  

 indstiller lovforslaget til vedtagelse med det af økonomi- og  

 erhvervsministeren stillede ændringsforslag.
 Dansk Folkepartis medlemmer af udvalget finder, at det er  

 vigtigt at dæmpe stigningstakten i elpriserne, og ser derfor positivt  

 på, at en del af omkostningerne til kraftværkspakken indregnes i  

 forbrugerpriserne over en 10-års-periode i stedet for over de 4  

 år, som oprindelig var aftalt af energireformpartierne.
Lovforslaget indebærer, at de systemansvarlige  

 virksomheder kan foretage de nødvendige reguleringer af den  

 miljøvenlige elproduktion ved risiko for kritisk eloverløb,  

 således at forsyningssikkerheden kan opretholdes.
Dette løser  

 dog ikke det generelle eloverløbsproblem, der er en følge af en  

 overproduktion af el fra vindmøller og decentrale  

 kraftvarmeværker m.m., der modtager pristilskud og har prioriteret  

 netadgang og således ikke producerer på markedsbaserede  

 vilkår.
Eloverløb forekommer ikke i et liberaliseret marked,  

 hvor udbud og efterspørgsel regulerer prisen og dermed  

 elproduktionen.
I den forbindelse lægger Dansk Folkeparti vægt  

 på, at ministeren i bemærkningerne til lovforslaget  

 anfører, at lovforslaget vil bidrage til at gennemføre  

 regeringens målsætning om at skabe en effektiv elsektor og sikre  

 lavere elpriser.
Dette mener Dansk Folkeparti skal ske ved en gennemgribende  

 regelsanering og forenkling af lovgivningen.
Herunder skal der tillige ske  

 ændringer i det gældende afgiftssystem.
Dansk Folkeparti finder, at bestemmelsen om statens  

 overtagelse af nødlidende vindmøller, der  udspringer af  

 elreformaftalen, er baseret på meget usikre økonomiske  

 forudsætninger, som kan være forbundet med øgede udgifter  

 for elforbrugerne.
Der henvises til de optrykte svar på  

 spørgsmålene nr. 2, 3, 5, 6 og 11 15.
 Et mindretal i udvalget (EL) indstiller  

 lovforslaget til forkastelse ved 3. behandling, men kan stemme for det  

 stillede ændringsforslag.
Lovforslaget går ud på at give de  

 systemansvarlige virksomheder mulighed for at lukke ned for VE-elektricitet  

 og anden prioriteret elektricitet i situationer, hvor tilførslen af  

 elektricitet er kritisk.
Indtil nu har de haft mulighed for at lukke ned for  

 den ikkemiljøvenlige elproduktion, og i nødsituationer har al  

 produktion kunnet lukkes ned.
Regeringen og energiliberaliseringspartierne  

 åbner med dette lovforslag den første lille kattelem for at  

 bortprioritere den miljøvenlige elektricitet.
Umiddelbart kan det se  

 fornuftigt ud: »Det kan jo ikke nytte, at hele  

 systemet bryder sammen«.
Enhedslisten kan kvittere  

 for, at man har indført en rækkefølge, efter hvilken  

 vindmøller er de sidste, der kobles fra.
Men at indføre  

 muligheden for at koble fra i andre situationer end nødsituationer  

 gør det ulige nemmere for regeringen, når liberaliseringen  

 bliver total   hvor der ikke skelnes mellem energi produceret på  

 centrale anlæg med kul og olie og vedvarende energi   at afkoble  

 vedvarende energi, fortsætte kulproduktionen på fuld damp og  

 købe sig fri af sine CO2-reduktionsforpligtelser.  

 Økonomi- og erhvervsministeren har også under  

 udvalgsbehandlingen svaret, at han ønsker et system med  

 markedsmekanismer, således at den vedvarende energi underlægges  

 en markedsmæssig prisregulering, hvor prisen falder, når der er  

 meget elektricitet på markedet, og mølleejerens incitament til  

 at koble møllen fra i situationer med lave priser øges.
En  

 mølle koster et bestemt beløb at stille op, og når den  

 først er etableret, kan det ikke betale sig at koble den fra.
Derimod  

 kan lave priser afskrække folk fra at sætte møller op, og  

 derfor er økonomi- og erhvervsministerens signaler dårlige for  

 udviklingen af mere vedvarende energi.
Eloverløb er en selvskabt plage.
Med  

 liberaliseringen bliver planlægningen af Danmarks energisystem umulig,  

 og der vil være en stigende risiko for overløb.
Præmissen  

 bliver » billigst muligt« og ikke »bedst for  

 miljøet« eller »bedst for demokratiet«.  En  

 beskyttelse af systemet mod såkaldt eloverløb burde koncentrere  

 sig om at regulere de store, centrale anlæg, så de ikke  

 producerer el, når der ikke er brug for det, eller at oplagre  

 overskudsel som varme.
Enhedslisten mener, at der er løsninger på de  

 problemer, der vitterlig kan opstå, når energisystemet  

 forhåbentlig en dag er udbygget, så vedvarende energi spiller en  

 dominerende rolle.
Og her burde regeringen virkelig satse med fremsynede  

 investeringer og udviklingsprojekter.
Lagring af energi er den store  

 udfordring, som regeringen burde satse på at udvikle.
El kan lagres som  

 brint, der kan anvendes senere, eller som varmt vand på store  

 kraftvarmeværker, der så kan skrue ned for produktionen og  

 forsyne med varme i en periode, hvor vinden giver den elektricitet, der er  

 brug for.
Enhedslisten savner en mere langsigtet plan fra regeringen, der  

 viser, hvordan den vil tage hul på disse meget væsentlige  

 spørgsmål.
 Enhedslisten er ikke modstander af de dele af  

 lovforslaget, som handler om beredskabet og el-sikkerhedsarbejdet.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af  

udvalget:
Til § 1 1) Efter nr. 6 indsættes som nyt nummer:
»01. I § 59, stk. 5, der bliver stk. 4, ændres »stk. 4« til: »stk. 3«.« [Konsekvensændring] Bemærkninger Til nr. 1 Der er tale om en konsekvensændring som følge  

 af den foreslåede bestemmelse i lovforslagets § 1, nr. 6, hvorved  

 elforsyningslovens § 59, stk. 2, ophæves.
Kim Andersen (V)  Ulrik Kragh (V)  

  Lars Christian Lilleholt (V)  Helga Moos (V)  

  Inger Støjberg (V)  Aase D.
Madsen (DF)  

 fmd.
Uno Larsson (DF)  Helle Sjelle (KF)  

  Lars Barfoed (KF)  Arne Toft (S)  

  Erik Mortensen (S)  Jan Trøjborg (S)  

  Svend Auken (S)  Torben Hansen (S)  

 Anne Grete Holmsgaard (SF) nfmd.  

  Martin Lidegaard (RV)  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 174 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Meddelelse om tidsplan for udvalgets behandling af lovforslaget 3 Henvendelse af 12/4-02 fra Indukraft 4 Spm. 1 om kommentar til henvendelse af 12/4-02 fra Indukraft, til  

 økonomi- og erhvervsministeren 5 Spm. 2, om det er korrekt, at der på finansloven for 2001 var afsat  

 et beløb til VE-fonden, der bl.a. havde til formål at finansiere  

 købet af vindmøller, til økonomi- og erhvervsministeren Spm. 3, om det fremover bliver elforbrugerne, der skal finansiere  

 overtagelsen af nødlidende vindmøller, til økonomi- og  

 erhvervsministeren Spm. 4, om ejerne af nødlidende vindmøller, der ikke kan  

 afvikle restgælden på lån, kan kræve statsovertagelse  

 af vindmøllerne, uanset om lånet er optaget med sikkerhed i  

 vindmøllerne, til økonomi- og erhvervsministeren Spm. 5, om udkastet til lovforslaget indeholdt en bestemmelse om, at  

 statens overtagelse af nødlidende vindmøller skulle  

 ophøre med udgangen af 2002, til økonomi- og erhvervsministeren Spm. 6, om reglen om, at vindmølleejere kan kræve  

 statsovertagelse af en nødlidende mølle, kan være  

 hindrende for nedsættelse af pristilskuddene, til økonomi- og  

 erhvervsministeren Spm. 7, om lovforslaget medfører yderligere prioriteret netadgang  

 for andre grupper af elproducenter end de hidtidige, til økonomi- og  

 erhvervsministeren Spm. 8 om redegørelse for punkt 3 i bemærkningerne til  

 lovforslaget, til økonomi- og erhvervsministeren Spm. 9, om kraftværkerne får et årligt provenutab  

 på grund af, at betalingen udstrækkes til 10 år, til  

 økonomi- og erhvervsministeren Spm. 10 om den skønnede samlede restudgift for opretholdelse af  

 mindsteproduktionskapaciteten, til økonomi- og erhvervsministeren 6 Svar på spm. 1 om kommentar til henvendelse af 12/4-02 fra  

 Indukraft, fra økonomi- og erhvervsministeren 7 Svar på spm. 2, om det er korrekt, at der på finansloven for  

 2001 var afsat et beløb til VE-fonden, der bl.a. havde til  

 formål at finansiere købet af nødlidende  

 vindmøller, fra økonomi- og erhvervsministeren Svar på spm. 3, om det fremover bliver elforbrugerne, der skal  

 finansiere overtagelsen af nødlidende vindmøller, fra  

 økonomi- og erhvervsministeren Svar på spm. 4, om ejerne af nødlidende vindmøller,  

 der ikke kan afvikle restgælden på lån, kan kræve  

 statsovertagelse af vindmøllerne, uanset om lånet er optaget med  

 sikkerhed i vindmøllerne, fra økonomi- og erhvervsministeren Svar på spm. 5, om udkastet til lovforslaget indeholdt en  

 bestemmelse om, at statens overtagelse af nødlidende vindmøller  

 skulle ophøre med udgangen af 2002, fra økonomi- og  

 erhvervsministeren Svar på spm. 6, om reglen om, at vindmølleejere kan  

 kræve statsovertagelse af en nødlidende mølle, kan  

 være hindrende for nedsættelse af pristilskudddene, fra  

 økonomi- og erhvervsministeren Svar på spm. 7, om lovforslaget medfører yderligere  

 prioriteret netadgang for andre grupper af elproducenter end de hidtidige,  

 fra økonomi- og erhvervsministeren Svar på spm. 8 om redegørelse for punkt 3 i  

 bemærkningerne til lovforslaget, fra økonomi- og  

 erhvervsministeren Svar på spm. 9, om kraftværkerne får et årligt  

 provenutab på grund af, at betalingen udstrækkes til 10 år,  

 fra økonomi- og erhvervsministeren Svar på spm. 10 om den skønnede samlede restudgift for  

 opretholdelse af mindsteproduktionskapaciteten, fra økonomi- og  

 erhvervsministeren 8 Ændringsforslag fra økonomi- og erhvervsministeren 9 Spm. 11 om at undlade at pålægge de systemansvarlige  

 virksomheder pligt til overtagelse af nødlidende møller, til  

 økonomi- og erhvervsministeren Spm. 12 om, hvad der kan begrunde, at ministeren ikke vil anmode den  

 systemansvarlige om at overtage en vindmølle, til økonomi- og  

 erhvervsministeren Spm. 13, om der kun forventes meget få overtagelser af  

 nødlidende vindmøller, til økonomi- og  

 erhvervsministeren Spm. 14 om begrundelsen for, at tabene ved overtagelse af  

 nødlidende vindmøller skal bæres af forbrugerne og ikke  

 af staten, til økonomi- og erhvervsministeren Spm. 15, om det er korrekt, at mange vindmøller bliver  

 nødlidende på grund af faldende forbrugerbetalte tilskud til  

 vindmølleproduceret el, til økonomi- og erhvervsministeren Spm. 16, om det kan oplyses, hvad den reelle produktionspris pr. kWh  

 produceret el er for de forskellige vindmølletyper, til  

 økonomi- og erhvervsministeren Spm. 17 om beregning af, hvilke vindmøller der er placeret på  

 ikke vindgode arealer, til økonomi- og erhvervsministeren 10 Henvendelse af 25/4-02 fra Indukraft 11 Spm. 18 om kommentar til henvendelse af 25/4-02 fra Indukraft, til  

 økonomi- og erhvervsministeren 12 Svar på spm. 11 om at undlade at pålægge de  

 systemansvarlige virksomheder pligt til overtagelse af nødlidende  

 møller, fra økonomi- og erhvervsministeren Svar på spm. 12 om, hvad der kan begrunde, at ministeren ikke vil  

 anmode den systemansvarlige om at overtage en vindmølle, fra  

 økonomi- og erhvervsministeren Svar på spm. 13, om der kun forventes meget få overtagelser af  

 nødlidende vindmøller, fra økonomi- og  

 erhvervsministeren Svar på spm. 14 om begrundelsen for, at tabene ved overtagelse af  

 nødlidende vindmøller skal bæres af forbrugerne og ikke  

 af staten, fra økonomi- og erhvervsministeren Svar på spm. 15, om det er korrekt, at mange vindmøller  

 bliver nødlidende på grund af faldende forbrugerbetalte tilskud  

 til vindmølleproduceret el, fra økonomi- og erhvervsministeren Svar på spm. 16, om det kan oplyses, hvad den reelle produktionspris  

 pr. kWh produceret el er for de forskellige vindmølletyper, fra  

 økonomi- og erhvervsministeren Svar på spm. 17 om beregning af, hvilke vindmøller der er  

 placeret på ikke vindgode arealer, fra økonomi- og  

 erhvervsministeren 13 Svar på spm. 18 om kommentar til henvendelse af 25/4-02 fra  

 Indukraft, fra økonomi- og erhvervsministeren Bilag 2 Nogle af udvalgets spørgsmål til  

 økonomi- og erhvervsministeren og dennes svar herpå Udvalgets spørgsmål og økonomi- og erhvervsministerens  

 svar herpå er optrykt efter ønske fra Dansk Folkeparti.
 Spørgsmål 2:
 Ministeren bedes oplyse, om det er korrekt, at der  

 på finansloven for 2001 var afsat et beløb til VE-fonden, der  

 blandt andet havde til formål at finansiere købet af  

 nødlidende vindmøller.
 Svar:
Jeg kan oplyse, at der ikke på finansloven for 2001  

 var afsat midler til at finansiere købet af nødlidende  

 vindmøller.
Jeg kan tilføje, at der i en tekstanmærkning  

 til finansloven for 2002 er en bemyndigelse til økonomi- og  

 erhvervsministeren til at overtage nødlidende vindmøller, men  

 der er ikke afsat midler hertil på finansloven.
Hvis det måtte  

 blive aktuelt, skal der tilvejebringes midler ved et aktstykke.
 Spørgsmål 3:
Ændrer lovforslaget på det i  

 spørgsmål 2 nævnte forhold, således at det fremover  

 bliver de systemansvarlige virksomheder og dermed elforbrugerne, der skal  

 finansiere overtagelsen af de nødlidende vindmøller? Svar:
Ifølge den foreslåede § 66, stk. 4, kan den  

 systemansvarlige virksomhed efter anmodning overtage en vindmølle, som  

 økonomi- og erhvervsministeren har overtaget som nødlidende.
I  

 det omfang dette sker, skal den systemansvarlige virksomhed betale statens  

 omkostninger og overtage statens forpligtelser vedrørende  

 vindmøllen.
I denne situation vil de omkostninger, som staten afholder  

 ved et aktstykke til finansloven, blive dækket af den systemansvarlige  

 virksomhed, således at der kun vil være tale om et udlæg  

 fra statens side.
Lovforslaget indebærer, at den systemansvarlige  

 virksomhed kan overtage de nødlidende vindmøller efter aftale  

 med ministeren, og den systemansvarlige virksomhed har således ikke en  

 pligt til overtagelse.
Dette er anset for mest hensigtsmæssigt under  

 hensyn til de systemansvarlige virksomheders opgaver og funktion.
Jeg  

 forventer, at den systemansvarlige virksomhed i praksis vil være  

 indforstået med en sådan aftale.
 Spørgsmål 5:
 Ministeren bedes oplyse, om udkastet til lovforslaget  

 indeholdt en bestemmelse om, at statens overtagelse af de nødlidende  

 vindmøller skulle ophøre med udgangen af 2002. Det bedes  

 oplyst, hvad begrundelsen er for, at bestemmelsen er ændret,  

 således at der ingen ophørstidsbegrænsning er, og  

 således at overtagelsesbestemmelsen kan opretholdes af ministeren  

 på ubestemt tid.
 Svar:
Det kan bekræftes, at der i det udkast til  

 lovforslag, som er sendt i ekstern høring, indgik en  

 tidsbegrænsning af overtagelsesordningen til udgangen af 2002.  

 Lovforslaget er efter drøftelser med partierne bag reformaftalen  

 ændret i forhold til høringsudkastet, således at  

 økonomi- og erhvervsministeren fastsætter tidspunktet for  

 overtagelsesordningens ophør.
Dette tidspunkt vil blive fastsat ud fra  

 en nærmere vurdering af det reelle behov.
 Vindmølleindustrien og Dansk  

 Vindmølleforening har i sine høringssvar fundet det vigtigt, at  

 ordningen strækker sig ud over udgangen af 2002 og gerne i alt fald til  

 udgangen af 2004, idet man antager, at konsekvenserne af den skete  

 nedsættelse af afregningsprisen først vil kunne overskues til  

 den tid.
Jeg vil gerne fremhæve, at der ikke er tale om en  

 permanent ordning.
Overtagelsesordningen skal være en hjælp til  

 vindmølleejere, hvis vindmøllens økonomi bliver  

 nødlidende på grund af de ændringer af de fastsatte  

 pristillæg, som er sket som et led i elreformaftalen.  

 Overtagelsesordningen skal således ikke gælde, når  

 vindmøllerne er gået over til markedsmæssige  

 vilkår.
 Spørgsmål 6:
En vindmølleejer kan kræve statsovertagelse  

 af en nødlidende vindmølle, hvis der sker en ændring i de  

 politisk fastsatte pristillæg.
Ministeren bedes oplyse, om dette krav  

 lægger økonomiske hindringer i vejen, således at  

 pristilskuddene ikke nedsættes på grund af statens risiko for at  

 skulle overtage et stort antal nødlidende vindmøller.
 Svar:
Som et led i elreformaftalen af marts 1999 blev der  

 indført en gradvis reduktion i støtten til vindkraft.
Ordningen  

 med overtagelse af nødlidende vindmøller var et led i  

 gennemførelsen af en reduceret støtte.
Ordningen er  

 således ingen hindring for en reduktion i pristilskuddene, men er  

 tværtimod knyttet sammen med gennemførelsen af en reduceret  

 støtte.
 Spørgsmål 11:
Det fremgår af svaret på  

 spørgsmål 3, jf.
L 174   bilag 7, at den systemansvarlige  

 virksomhed kan overtage nødlidende vindmøller efter aftale med  

 ministeren, og at der således ikke er pligt for de systemansvarlige til  

 overtagelse.
Ministeren bedes redegøre for, hvorfor det »anses for mest hensigtsmæssigt under hensyn til  

 de systemansvarlige virksomheders opgave« at  

 undlade at pålægge de systemansvarlige virksomheder pligt til  

 overtagelse af de nødlidende møller.
 Svar:
De systemansvarlige virksomheder er selvstændige  

 virksomheder, som skal være uafhængige af producentinteresser ved  

 varetagelsen af deres opgaver.
Under hensyn hertil er det fundet naturligt,  

 at de ikke formelt pålægges en pligt til at overtage  

 nødlidende vindmøller.
I de tilfælde, hvor den  

 systemansvarlige virksomhed overtager en nødlidende vindmølle,  

 stilles der i lovforslaget krav om regnskabsmæssig adskillelse af  

 indtægter og udgifter vedrørende den overtagne mølle.
 Spørgsmål 12:
 Ministeren bedes oplyse, hvad der kan begrunde, at  

 ministeren ikke vil anmode den systemansvarlige om at overtage en  

 vindmølle, som økonomi- og erhvervsministeren har overtaget som  

 nødlidende, og i hvilket omfang dette vil ske, således at  

 ministeren (staten) opretholder ejerskabet til vindmøllerne.
 Svar:
Jeg kan henvise til mit svar på  

 spørgsmål 11. Samtidig kan jeg henvise til mit svar på  

 spørgsmål 3, hvorefter jeg forventer, at den systemansvarlige  

 virksomhed i praksis vil være indforstået med en sådan  

 aftale.
Jeg kan tilføje, at det er hensigten at forhandle om en aftale  

 med den systemansvarlige virksomhed i alle tilfælde, hvor det  

 måtte blive aktuelt at overtage en nødlidende  

 vindmølle.
 Spørgsmål 13:
Det fremgår af svaret på  

 spørgsmål 5, jf.
L 174   bilag 7, at Vindmølleindustrien  

 og Dansk Vindmølleforening i deres høringssvar har fundet det  

 vigtigt, at overtagelsesordningen udstrækkes til 2004 i stedet for  

 2002, som det fremgik af udkastet til lovforslaget.
Det  anføres  

 tillige, at konsekvenserne af den skete nedsættelse af  

 afregningspriserne først vil kunne overskues til den tid.
Vil  

 ministeren på denne baggrund fastholde, at der kun forventes at  

 være behov for meget få overtagelser af nødlidende  

 vindmøller, som det fremgår af svaret på  

 spørgsmål 4, jf.
L 174   bilag 7? Svar:
 Det er min vurdering, at vindmøllerne stadig vil  

 have en rimelig økonomi uanset nedsættelsen af afregningsprisen,  

 og jeg kan bekræfte, hvad jeg har anført i mit svar på  

 spørgsmål 4.
Jeg finder, at det er påkrævet at sætte  

 overtagelsesordningen ind i den sammenhæng, hvor den hører  

 hjemme.
Overtagelsesordningen hænger sammen med de meget store  

 besparelser på forbrugerprisen for elektricitet gennem  

 nedsættelsen af de oprindelige, høje afregningspriser.
Ordningen  

 blev etableret som et meget beskedent modstykke til den eventualitet, at  

 enkelte vindmølleejere uforskyldt ikke kan få vindmøllens  

 økonomi til at hænge sammen på grund af den nedsatte  

 afregning.
 Spørgsmål 14:
Hvad er ministerens begrundelse for, at de  

 økonomiske tab, der opstår ved overtagelse af de  

 nødlidende vindmøller, som i forvejen modtager forbrugerbetalte  

 pristilskud, nu skal bæres af forbrugerne og ikke som hidtil af  

 staten? Svar:
Det er en misforståelse, at overtagelsesordningen  

 fra starten har været baseret på staten.
Det er rigtigt, at  

 staten ifølge § 64, stk. 2, i elforsyningsloven skulle yde et  

 beløb til VE-fonden på finansloven.
Men som det fremgår af  

 bemærkningerne til ellovforslaget, var det hensigten, at midlerne til  

 VE-fonden skulle finansieres af indbetalinger på 27 øre for hver  

 kWh fra forbrugere, som ikke overholdt deres forpligtelse til at købe  

 VE-beviser, jf. § 63, stk.1. Overtagelsesordningen hviler derfor kun på  

 staten, i og med at VE-bevismarkedet og oprettelsen af fonden ikke er  

 gennemført som forudsat.
Spørgsmål 15 Ministeren bedes oplyse, om det er korrekt, at mange  

 vindmøller bliver nødlidende på grund af faldende  

 forbrugerbetalte tilskud til vindmølleproduceret el, jf. vedlagte  

 artikel fra Jyllands-Posten den 17. april 2002: »Staten hænger på vindmøller«.
 Svar:
 Jeg skal indledningsvis erindre om, at jeg kun venter  

 meget få overtagelser af nødlidende vindmøller, jf. mit  

 svar på spørgsmål 13, og at overtagelsesordningen kun  

 finder anvendelse, hvor vindmøllen bliver nødlidende på  

 grund af ændringen af afregningspriserne, og ikke ved overgangen til  

 markedsvilkår.
Jeg skal fremhæve, at artiklen citerer udtalelser  

 fra Dansk Vindmølleforening, som har en naturlig interesse i at fremme  

 vindmølleejernes interesser.
Når foreningen således peger  

 på særlige problemer for vindmøller, som er omkring 10  

 år gamle, kan jeg henvise til, at investeringerne i vindmøllerne  

 fortsat må forventes at kunne dækkes inden for 10-15 år med  

 en naturlig afskrivningsprofil.
