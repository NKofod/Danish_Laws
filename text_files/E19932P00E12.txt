E.L.1 Konkursskatteloven E.L.2 Akkord og gældssanering E.L.3 Forældelse E.L.1 Konkursskatteloven * Konkursskatteloven, jf.
Skatteministeriets lovbekendtgørelse nr. 663 af  

 16. august 1993 indeholder regler om visse skatteforhold i forbindelse med  

 konkurs efter reglerne i konkursloven.
KONKSL blev indført ved lov nr. 359 af  

 6. juni 1991. Reglerne er nærmere omhandlet i Skatteministeriets cirkulære  

 nr. 68 af 20. maj 1992 om visse skattemæssige forhold ved konkurs og  

 underskudsbegrænsning ved akkord m.v.
Efter KONKSL er indkomst og formue, som omfattes af konkursen enten  

 undtaget fra beskatning eller undergivet særskilt beskatning.
Afgrænsningen  

 af konkursindkomsten er fastlagt i lovens §§ 3 og 7.
For at hindre, at ligningslovens regler om underskudsfremførsel fører til  

 fradrag for udgifter, der aldrig betales, er det i KONKSL bestemt, at  

 underskud fra tiden før konkursens slutning ikke kan fradrages efter dette  

 tidspunkt.
Den almindelige slutningsmåde er en opgørelse af boet og udlodning  

 af konkursmassen, dvs. boets aktiver, til kreditorerne efter konkursordenen.
Det vil være den praktiske hovedregel, at konkursindkomsten ikke  

 beskattes.
Der skal dog træffes bestemmelse om skattepligt, hvis det skønnes,  

 at den samlede konkursindkomst fra konkursårets begyndelse til konkursårets  

 slutning overstiger 100.000 kr, jf. nedenfor afsnit E.L.1.2.
E.L.1.1 Lovens område Konkursskatteloven finder ikke anvendelse ved frivillig akkord,  

 tvangsakkord og gældssanering, hverken i eller udenfor konkurs.
 KONKSL gælder ikke ved udenlandske konkurser, der tillægges retsvirkning  

 her i landet efter reglerne i konkurslovens § 6. I disse tilfælde gælder dog  

 reglerne i §§ 4 og 12 om begrænsning af retten til at fremføre underskud.
 Loven har virkning for alle konkursboer, hvor fristdagen er den 27.  

 december 1990 eller senere, jf. § 21.
 Reglerne for konkursramte selskaber m.v. er nærmere omhandlet i lovens  

 kapitel 2, og for fysiske personer finder reglerne i lovens kapitel 3  

 anvendelse.
 KONKSL gælder ikke for dødsboer.
 E.L.1.2 Fælles bestemmelser - afgørelse af skattepligt.
 Selskaber og personer er ikke skattepligtige af konkursindkomsten,  

 medmindre der træffes beslutning om skattepligt efter konkursskattelovens  

 kapitel 4. Skattemyndigheden må kun træffe afgørelse om skattepligt, hvis den  

 skønner, at konkursindkomsten bliver større end 100.000 kr. efter fradrag af  

 eventuelt fremført underskud, jf. § 14. Skattemyndighederne kan senere ændre  

 en afgørelse om skattepligt til skattefrihed, hvis den finder dette rigtigt.
Skattemyndigheden bør samtidig skønne over, om der er rimelig udsigt til  

 at inddrive skatten af konkursindkomsten.
Hvis det må antages, at kun en  

 mindre del af skatten kan inddrives, kan skattemyndigheden undlade at træffe  

 bestemmelse om at gøre konkursindkomsten skattepligtig, jf.
KONKSL § 14. Det  

 kan her være af betydning for skønnet i forbindelse med fysiske personers  

 konkurser, at en samlevende ægtefælle hæfter subsidiært for skatter efter  

 reglen i KSL § 72, stk. 2.
 Afgørelsen om skattepligt kan bl.a. træffes på grundlag af tidligere  

 selvangivelser og dokumenter, der indgives til skattemyndighederne efter  

 KONKSL § 15, stk. 1. Bostyret skal efter denne bestemmelse indgive genpart af  

 statusoversigten samt af en eventuel indberetning og resultatopgørelse, jf.  

 konkurslovens § 116 til skattemyndighederne samtidig med indgivelse til  

 skifteretten.
 Ved bedømmelsen af, hvorvidt der skal statueres skattepligt, må der lægges  

 vægt på, hvilke skatter, der vil blive udløst fra indkomstårets begyndelse  

 til konkursens afslutning, herunder indkomst fra den konkursramte virksomhed,  

 kapitalindkomst (f.eks. renteindtægter) og særlig indkomst f.eks. ved boets  

 salg af aktiver, der kan indebære beskatning i form af genvundne  

 afskrivninger.
 E.L.1.2.1 Nye oplysninger om boets aktiver.
 Hvis der senere indgår et aktiv i et skattefrit bo, og der ville være  

 statueret skattepligt, hvis skattemyndigheden havde haft kendskab til aktivet  

 ved afgørelsen om skattepligt efter KONKSL § 14, kan skattemyndigheden efter  

 § 15, stk. 3, træffe ny afgørelse om skattepligt efter samme retningslinjer,  

 som anført i afsnit E.L.1.2.
Dette kan for eksempel være tilfældet, hvis der senere indgår et aktiv i  

 boet, som enten ikke var omtalt i bostyrets oplysninger efter  

 konkursskattelovens § 15, stk. 1, eller hvis aktivets tilhørsforhold til boet  

 måtte anses for usikker eller omstridt.
Hvis en retshandel må omstødes, for  

 at aktivet indgår i boet, må tilhørsforholdet anses som omstridt.
Efter KONKSL § 15, stk. 3, påhviler det bostyret at sende særskilt  

 meddelelse til skattemyndighederne, hvis der senere indgår et aktiv i boet,  

 som enten ikke var omtalt i bostyrets oplysninger efter konkursskattelovens §  

 15, stk. 1, eller hvis tilhørsforhold til boet måtte anses for usikker eller  

 omstridt.
Kravet om særskilt oplysning er ikke opfyldt, hvis boet blot  

 fremsender en genpart af den endelige boopgørelse uden at angive, hvilke  

 aktiver, der er nye.
Oplysningspligten omfatter kun nye aktiver.
Hvis et aktiv under  

 bobehandlingen afhændes til en højere værdi, end det var ansat til i de  

 dokumenter, som ifølge konkursloven skal indgives ved 1. skiftesamlingen af  

 fordringens prøvelse, udløses ikke en fornyet indberetningspligt.
 Boet skal ikke sende oplysninger om nye passiver, og heller ikke  

 oplysninger om, at et passiv udgår.
E.L.1.2.2 Skattemyndigheden Afgørelse om skattepligt vedrørende selskaber m.v. træffes af  

 skattemyndigheden i den kommune, hvor skyldneren havde hjemsted i henhold til  

 SSL 24 den seneste 15. januar forud for konkursdekretets afsigelse, jf.  

 bekendtgørelse nr. 417 af 6. juni 1991 om henlæggelse af visse beføjelser til  

 de kommunale skattemyndigheder, told- og skatteregionerne og Told- og  

 Skattestyrelsen m.fl. § 3, stk. 1, nr. 11. SSL § 24, stk. 3, hvorefter  

 skatteministeren i tvivlstilfælde afgør, i hvilken kommune et selskab eller  

 en forening m.v. skal skatteansættes, finder tilsvarende anvendelse.
 Afgørelse om skattepligt vedrørende fysiske personer træffes af den  

 kommune, som i henhold til kildeskattebekendtgørelsens §§ 7, 8 og 10 har  

 foretaget forskudsregistrering af skyldneren for det indkomstår, hvori  

 konkursdekretet afsiges, jf. bekendtgørelse nr. 417 af 6. juni 1991 om  

 henlæggelse af visse beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl. § 3, stk. 1, nr. 11.
E.L.1.2.3 Frister for afgørelse af skattepligt Den kommunale skattemyndighed skal træffe afgørelsen om skattepligt inden  

 tre måneder efter modtagelsen af de dokumenter, som det efter KONKSL § 15,  

 stk. 1, påhviler boet at indsende til den kommunale skattemyndighed, jf.  

 KONKSL § 15, stk. 2. De tre måneder regnes fra modtagelsen af dokumenterne  

 hos vedkommende kommunale skattemyndighed til afsendelse af afgørelsen fra  

 den kommunale skattemyndighed.
Hvis skattemyndighedens afgørelse ikke er  

 truffet inden denne frist, er konkursindkomsten skattefri, medmindre der  

 siden bliver truffet bestemmelse om skattepligt efter reglen i KONKSL § 15,  

 stk. 3. Tilføres der senere aktiver til boet, jf.
KONKSL § 15, stk. 3, kan  

 skattemyndighederne træffe en ny afgørelse om skattepligt inden for en frist  

 på 4 uger.
Fristen regnes fra oplysningernes modtagelse til afgørelsens  

 afsendelse.
E.L.1.2.4 Klage over skattemyndighedens afgørelse En afgørelse, der pålægger skattepligt, kan efter KONKSL § 15, stk. 4,  

 påklages af bostyret eller af skyldneren senest 3 måneder efter afgørelsen.  

 Kommunens afgørelse kan påklages til told- og skatteregionen, jf.  

 bekendtgørelse nr. 417 af 6. juni 1991 om henlæggelse af visse beføjelser til  

 de kommunale skattemyndigheder, told- og skatteregionerne, Told- og  

 Skattestyrelsen m.fl. § 14, stk. 1.
 Regionens afgørelse kan ikke påklages til anden administrativ myndighed,  

 jf. ovennævnte bekendtgørelses § 14, stk. 5.
Hvis regionens afgørelse om skattepligt ikke foreligger indenfor 3  

 måneder, bortfalder skattepligten, jf.
KONKSL § 15, stk. 4, 2. pkt.
 Hvis både bostyret og skyldneren klager, regnes fristen på 3 måneder fra  

 modtagelsen af den første klage.
E.L.1.2.5 Formueskattepligt I relation til formueskat værdiansættes aktiver og passiver der inddrages  

 under konkursen til 0,- kr., jf. § 16.
E.L.1.2.6 Betalingsstandsning Anmeldelse af betalingsstandsning, jf. konkurslovens kapitel 2, har ingen  

 skattemæssige konsekvenser for skatteyderen.
 E.L.1.3 Selskaber, fonde, foreninger m.v.
 Selskaber, fonde, foreninger m.v. som nævnt i selskabsskattelovens § 1,  

 stk. 1, nr. 1-3 og 5-6, og i fondsbeskatningsloven, der tages under  

 konkursbehandling, er ikke skattepligtige af konkursindkomsten, medmindre  

 skattemyndigheden træffer beslutning herom.
E.L.1.3.1 Indkomstopgørelsen For selskaber m.v. opgøres en særlig konkursindkomst, jf.  

 konkursskattelovens § 3. Konkursindkomsten omfatter selskabets indkomst i  

 hele det indkomstår, hvori konkursdekretet afsiges - dvs. rettens bestemmelse  

 om, at skyldnerens bo tages under konkursbehandling - og hele selskabets  

 indkomst i de følgende år indtil konkursboet afsluttes.
Indkomst inden for  

 samme indkomstår - men forud for dekretets afsigelse - omfattes således af  

 konkursindkomsten.
Konkursindkomsten for selskaber m.v. opgøres efter skattelovgivningens  

 almindelige regler, idet det er de enkelte års skatteregler, der er gældende  

 for det pågældende års skattepligtige indkomst.
Dette gælder også for  

 fradragstidspunktet i forbindelse med driftsomkostninger.
 For det år, hvori konkursdekretet afsiges, betyder det, at en virksomheds  

 driftsomkostninger kan fratrækkes i konkursindkomsten i dette år, selv om de  

 vedrører tiden fra indkomstårets begyndelse frem til dekretets afsigelse, og  

 selvom det på grund af konkursen står klart, at de aldrig vil blive betalt.  

 For ikke-betalte renteudgifter gælder den særlige fradragsbegrænsningsregel i  

 ligningslovens § 5, stk. 7.
Udgifter til tilsyn med en virksomheds løbende drift i  

 betalingsstandsningsperioden og under konkursbehandling kan være  

 fradragsberettiget, jf.
Skat 1986.8.517, hvor Landsskatteretten konkret anså  

 75 pct. af udgifterne til kurator for fradragsberettigede driftsomkostninger.  

 Se tilsvarende Landsskatterettens afgørelse 1985.113.
 Omkostninger ved konkursbehandlingen i øvrigt, herunder udgifter til  

 registrering, proklama, optælling af varelager, kuratorsalær og skifteafgift  

 har ikke karakter af driftsudgifter, og kan derfor ikke fratrækkes.
 Skattefriheden for konkursindkomsten udløser ikke avancebeskatning efter  

 selskabsskattelovens § 5, stk. 4. Der er ikke tale om overgang til skattefri  

 virksomhed i selskabsskattelovens § 5, stk. 4's forstand.
E.L.1.3.2 Skattemæssige underskud Underskud fra før konkursens slutning kan ikke fradrages efter dette  

 tidspunkt, jf.
KONKSL § 4. Underskud, der stammer fra indkomstår forud for  

 det indkomstår, hvori konkursdekretet afsiges, kan fradrages ved opgørelsen  

 af konkursindkomsten i dekretåret inden for den sædvanlige femårsbegrænsning  

 i LL § 15, stk. 1. Hvis underskuddet kan fradrages i dekretåret, kan det  

 endvidere fradrages ved opgørelsen af konkursindkomsten i et hvilket som  

 helst år under konkursen og indtil dens slutning uden hensyn til, om  

 femårsfristen herved overskrides.
Indenfor perioden fra begyndelsen af det  

 indkomstår, hvori dekretet afsiges, og indtil konkursens slutning, kan  

 underskud ved opgørelsen af konkursindkomsten fremføres eller tilbageføres  

 til et hvilket som helst andet indkomstår under konkursen, og indtil dets  

 slutning uden tidsmæssig begrænsning.
E.L.1.3.3 Skatteberegning Når konkursindkomsten er skattepligtig opgøres den efter  

 skattelovgivningens almindelige regler om opgørelse af skattepligtig  

 almindelig og særlig indkomst med de ændringer der følger af KONKSL.
 For selskaber er det det enkeltes års skatteprocent, der skal lægges til  

 grund ved beregningen af skatten.
Ved beregningen af skatten gives et fradrag i konkursindkomsten på 100.000  

 kr.
Fradraget på 100.000 kr. kan frit fordeles over de enkelte år under  

 konkursen.
Fradraget har samme størrelse, uanset hvor længe boet varer.
 Skatten skal betales indenfor de frister, der gælder for det år, hvori  

 konkursen sluttes.
Konkursindkomsten er særlig indkomst, jf.
LOSI § 2, nr. 17, der lægges til  

 selskabernes almindelige indkomst, jf.
LOSI § 13.
E.L.1.3.4 Boets slutning Boet anses i skattemæssig henseende for sluttet, når skifteretten har  

 stadfæstet kurators udkast til udlodning og regnskab, udarbejdet i henhold  

 til konkurslovens § 148, og ankefristen efter samme lovs § 152 er udløbet.  

 Tidspunktet udskydes ikke, selvom skifteretten i medfør af skiftelovens § 149  

 udskyder endeligt regnskab og udlodning af boet.
Indkomst fra nærmere  

 afgrænsede dele indgår i konkursindkomsten for tiden efter ankefristens udløb  

 i henhold til konkurslovens § 152.
 Når et bo sluttes, fordi der ikke er dækning for omkostningerne, jf,  

 konkurslovens § 143, varer boet indtil ankefristens udløb (fire uger) fra den  

 skiftesamling, hvor boets slutning er bestemt.
 E.L.1.3.5 Sambeskattede selskaber.
 Hvis et sambeskattet selskab tages under konkurs, bortfalder tilladelse  

 til sambeskatning med de andre selskaber fra og med det indkomstår, hvori  

 konkursdekretet afsiges, jf. konkursskattelovens § 4, stk. 3. Det betyder, at  

 underskud fra og med dette år ikke kan fradrages i positiv indkomst i de  

 andre selskaber.
Selvom selskabers sambeskatning ophører ved konkursen, hæfter de andre  

 selskaber, der i indkomståret forud for det indkomstår, hvori konkursdekretet  

 blev afsagt, indgik i sambeskatningen, solidarisk for skatten af  

 konkursindkomsten, jf.
KONKSL § 4, stk. 4. Herom henvises nærmere til afsnit  

 S.D. 5.1 og cirkulære nr. 68 af 20. maj 1992 pkt. 25, om visse skattemæssige  

 forhold ved konkurs og underskudsbegrænsning ved akkord m.v.
E.L.1.3.6 Selvangivelsen Det følger af konkursskattelovens regler, at der ikke opgøres en fælles  

 indkomst for hele boperioden, men at der foretages den sædvanlige opdeling i  

 indkomstperioder.
Efter KONKSL § 3, stk. 3, skal bostyret - hvis konkursindkomsten er  

 skattepligtig - indgive en selvangivelse for hvert år under konkursen.
Det  

 gælder både for det indkomstår, hvori konkursdekretet afsiges, hvert af de  

 følgende indkomstår under konkursen, og for perioden fra begyndelsen af det  

 sidste indkomstår under konkursen og indtil dens slutning.
 Selvangivelserne for de enkelte indkomstår skal dog først indgives  

 indenfor den frist, der gælder for det indkomstår, hvori boet sluttes.
E.L.1.3.7 Skattekravs stilling ved konkurs Selskabsskatter forud for det indkomstår, hvori konkursdekretet afsiges,  

 kan anmeldes i konkursboet og er simple krav.
 Selskabsskatter, der vedrører indkomstår under konkursen, kan også  

 anmeldes som simple krav, jf. konkurslovens § 38 og § 93, nr. 3.
 Ved forskudt indkomstår anses skattekravet også for stiftet ved udgangen  

 af indkomståret og ikke ved udgangen af det tilsvarende kalenderår.
 Om hæftelsen for skatter mellem sambeskattede selskaber i tilfælde af  

 konkurs henvises til afsnit E.L.1.3.5 og S.D.5.1.
E.L.1.3.8 Boet sluttes efter konkurslovens § 144 Sluttes et bo efter konkurslovens § 144, bortfalder skattefriheden efter  

 KONKSL § 2, og beskatningen efter de særlige beskatningsregler i §§ 3-4.  

 Indkomsten for de enkelte indkomstår under konkursen skal selvangives inden  

 for den frist, der gælder for indgivelse af selvangivelse for det indkomstår,  

 hvori konkursen sluttes.
Herom henvises nærmere til Skatteministeriets  

 cirkulære nr. 68 af 20. maj 1992 om visse skattemæssige forhold ved konkurs  

 og underskudsbegrænsning ved akkord m.v., pkt. 9.
E.L.1.4 Fysiske personer Personer, hvis bo er under konkursbehandling, er ikke skattepligtige af  

 konkursindkomsten, medmindre skattemyndighederne statuerer skattepligt, jf. §  

 6. Hvis der er truffet beslutning om skattepligt, beskattes konkursindkomsten  

 som særlig indkomst, jf.
LOSI § 2, nr. 17. Konkursindkomsten beskattes  

 således med 50 pct.
Ved skatteberegningen gives der et fradrag på 100.000 kr  

 i konkursindkomsten.
Dette fradrag gives for hele perioden fra konkursårets  

 begyndelse til konkursens slutning.
Fradraget har samme størrelse, uanset  

 hvor længe konkursboet varer.
E.L.1.4.1 Konkursindkomst For fysiske personer omfatter konkursindkomsten skyldnerens indtægter og  

 udgifter fra konkursboets aktiver og passiver i perioden fra konkursdekretets  

 afsigelse indtil konkursens slutning.
Endvidere omfatter konkursindkomsten  

 skyldnerens indtægter og udgifter fra begyndelsen af det indkomstår, hvori  

 konkursdekretet afsiges, og indtil dekretets afsigelse.
Konkursindkomsten omfatter ikke skyldnerens A-indkomst og heller ikke  

 indkomst, som skyldneren oppebærer fra driften af sin ægtefælles virksomhed  

 eller som medarbejdende ægtefælle.
Skyldnerens indkomst udenfor  

 konkursindkomsten, herunder skyldnerens A-indkomst (løn m.v.), opgøres og  

 beskattes efter de almindelige regler herom.
Lønmodtagerudgifter, der  

 vedrører A-indkomsten, vil således kunne fradrages i denne.
 Under konkursen, det vil sige fra konkursdekretets afsigelse og indtil  

 boets slutning, er det kun indkomst, der stammer fra konkursboets aktiver og  

 passiver, der indgår i konkursindkomsten.
Skyldnerens løn og indkomst fra selvstændig virksomhed, som skyldneren  

 udøver uden brug af virksomhedens aktiver under konkursen, henregnes ikke til  

 konkursindkomsten.
Heller ikke indkomst fra aktiver, der ikke kan inddrages  

 under konkursen - f.eks. båndlagte aktiver - indgår i konkursindkomsten.
 Indkomst efter konkursens afslutning indgår ikke i konkursindkomsten, men  

 beskattes hos skyldneren efter de almindelige regler.
Konkursindkomsten for fysiske personer opgøres efter skattelovgivningens  

 almindelige regler om opgørelsen af almindelig og særlig indkomst med de  

 ændringer, der i øvrigt følger af konkursskatteloven.
Dette indebærer bl.a.,  

 at f.eks. driftsudgifter i dekretåret kan fratrækkes i konkursindkomsten,  

 selvom de vedrører tiden inden dekrets afsigelse, og selvom det på grund af  

 konkursen står klart, at de ikke vil blive betalt.
 Om fradrag for ikke-betalte renter, gælder den særlige begrænsning i  

 ligningslovens § 5, stk. 7.
Udgifter til tilsyn med en virksomheds løbende drift i  

 betalingsstandsningsperioden og under konkursbehandling kan være  

 fradragsberettiget, jf.
Skat 1986.8.517, hvor Landsskatteretten konkret anså  

 75 pct. af udgifterne til kurator for fradragsberettigede driftsomkostninger.  

 Se tilsvarende Landsskatterettens afgørelse, lsr. 1985.113.
 Omkostninger ved konkursbehandlingen i øvrigt, herunder udgifter til  

 registrering, proklama, optælling af varelager, kuratorsalær og skifteafgift  

 har ikke karakter af driftsudgifter og kan derfor ikke fratrækkes.
Konkursindkomsten beskattes som særlig indkomst.
Ved skattens beregning  

 foretages et særligt fradrag i konkursindkomsten på 100.000 kr.
 E.L.1.4.2 Aktieindkomst m.v.
I konkursindkomsten medtages 70 pct. af hvert indkomstårs positive eller  

 negative aktieindkomst.
Udbytteskat af udbytter, der indgår i konkursen, kan  

 ikke udbetales, men alene modregnes i eventuel skat af konkursindkomsten, jf.  

 KONSL § 11, stk. 2. Reglerne gælder tillige for udbytteindkomst oppebåret før  

 den 19. maj 1993, jf. lov nr. 421 af 25. juni 1993 om ændring af lov om  

 beskatning af fortjeneste ved afståelse af aktier m.v.  

 (aktieavancebeskatningsloven) og forskellige andre skattelove § 19, stk. 7.
E.L.1.4.3 Forholdet mellem skyldneren og konkursboet Skyldnerens lejebetalinger til boet er den skattepligtige indkomst  

 uvedkommende.
De indgår ikke i konkursindkomsten og kan ikke fradrages i  

 opgørelsen af skyldnerens skattepligtige indkomst.
Hvis konkursboet udbetaler løn til skyldneren, beskattes denne efter  

 KONKSL § 8, stk. 1, 1. pkt. af lønnen, og lønudgiften kan fradrages i  

 konkursindkomsten, jf. § 11, stk. 4. Noget tilsvarende gælder for andre  

 ydelser fra boet til skyldneren, f.eks. understøttelse.
Efter KONKSL § 8  

 beskattes sådanne ydelser hos skyldneren, og kan i samme omfang fradrages i  

 konkursindkomsten.
Er der derimod tale om en naturalieydelse - eksempelvis  

 ved at boet vederlagsfrit stiller en bil til rådighed for skyldneren -  

 beskattes skyldneren ikke af værdien heraf, medmindre der ligefrem er tale om  

 løn for udført arbejde.
Ved fast ejendom er der dog en udtrykkelig bestemmelse i lovens § 8, 2. og  

 3. pkt., om, at skyldneren beskattes af lejeværdien af fast ejendom, hvis  

 skyldneren bebor konkursboets ejendom, og at den indkomst, der herved  

 konstateres, medregnes i den del af skyldnerens indkomst, der ikke indgår i  

 konkursindkomsten.
Lejeværdi beregnes efter reglerne for procentlejeværdi,  

 hvis det var disse regler, som skyldneren anvendte inden konkursen.
 Beskatningen nedsættes ikke, selvom skyldneren betaler vederlag.  

 Skyldneren har nemlig ikke fradragsret for eventuel leje, som han betaler,  

 heller ikke indenfor lejeværdien.
I konkursindkomsten fradrages eventuelle renteudgifter vedrørende  

 ejendommen, mens lejeværdi ikke indgår i konkursindkomsten, hverken som  

 indtægt eller udgift, jf.
KONKSL § 11, stk. 4. Skyldnerens eventuelle  

 betaling af leje til boet beskattes ikke.
E.L.1.4.4 Forholdet mellem skyldnerens ægtefælle og konkursbo Efter KL § 25 A skal indkomst, der vedrører en erhvervsvirksomhed,  

 medregnes ved opgørelsen hos den ægtefælle, der driver virksomheden uanset om  

 virksomheden ejes af den anden ægtefælle.
Efter KONKSL § 9, stk. 1, gælder  

 dette dog ikke, hvis den ægtefælle, der ejer virksomheden er under konkurs  

 ved indkomstårets udgang.
Hvis det for eksempel er hustruen, der driver en  

 virksomhed, som manden ejer, skal hustruen altså ikke beskattes af indkomsten  

 fra virksomheden, når manden er under konkurs.
Fra og med det år, hvori  

 konkursdekretet afsiges f.eks over manden, medregnes overskuddet således i  

 konkursindkomsten.
Det gælder både, hvis hustruen driver virksomheden, og  

 hvis hun er medarbejdende ægtefælle.
Er der indgået lønaftale med ægtefællen,  

 jf.
KL § 25 A, stk. 7, gælder reglerne i denne bestemmelse dog fra  

 indkomstårets begyndelse og indtil konkursdekretets afsigelse, jf.
KONKSL §  

 9, stk. 1, 2. pkt.
Endvidere gælder, at al løn m.v., som udbetales til  

 skyldnerens ægtefælle af konkursboet under konkursen, beskattes hos den  

 pågældende, jf.
KONKSL § 9, stk. 2,. uanset om konkursboet er indtrådt i en  

 lønaftale med ægtefællen, jf.
KL § 25 A, stk. 7. Disse udgifter kan  

 fratrækkes i konkursindkomsten på samme måde som løn til skyldneren selv, jf.  

 KONKSL § 11, stk. 4. Lejebetalinger fra ægtefællen til konkursboet er på  

 samme måde som for skyldneren selv den skattepligtige indkomst uvedkommende.
 E.L.1.4.5 Underskud.
I det indkomstår, hvori konkursdekretet afsiges, og senere indkomstår kan  

 underskud fra tidligere indkomstår kun fradrages i konkursindkomsten, og ikke  

 i indkomst hos skyldneren eller dennes ægtefælle, jf.
KONKSL § 12, stk. 1.
Efter § 12, stk. 2, kan underskuddene dog kun fradrages i  

 konkursindkomsten, hvis de efter personskattelovens § 13, stk. 1 og 2, kan  

 fradrages i den skattepligtige indkomst for det indkomstår, hvori  

 konkursdekretet afsiges.
Det samme gælder underskud, der efter VSL § 13, stk.  

 4, kan fradrages i virksomhedsindkomst i dekretåret.
Der er fortsat adgang  

 til at fremføre resterende virksomhedsskat efter VSL § 10, stk. 3.
Underskud, der er omfattet af KONKSL § 12, stk. 2, kan fremføres i boet  

 under konkursbehandlingen uden hensyn til den tidsmæssige ramme, der er en  

 følge af de almindelige regler i personskattelovens § 13 om  

 underskudsfremførsel.
Det er kun det underskud i den almindelige indkomst,  

 der efter PSL § 13, stk. 1 og 2, kan fremføres til fradrag i skyldnerens  

 skattepligtige indkomst, som kan fremføres i boet.
Det beløb, der kan  

 fradrages i konkursindkomsten, er det samme beløb, der kunne være fratrukket  

 i skyldnerens skattepligtige indkomst i dekretåret, hvis dekretet ikke var  

 blevet afsagt.
Et eventuelt underskud i den personlige indkomst efter PSL §  

 13, stk. 3 og 4, kan ikke selvstændigt fremføres.
 Hvis skyldneren var omfattet af virksomhedsskatteordningen, er det det  

 underskud, der kunne være fratrukket efter virksomhedsskatteordningens regler  

 i dekretåret, der er fradragsberettiget i konkursindkomsten.
Det er en forudsætning for fradragsretten, at femårsbegrænsningen ikke er  

 udløbet inden dekretåret.
Hvis der er fradragsret i det første år med  

 konkursindkomst, er der imidlertid også fradragsret i de øvrige års  

 konkursindkomst, uanset om femårsbegrænsningen derved overskrides.
Underskud, der opstår i konkursindkomsten, mens boet består, kan fradrages  

 i overskud i andre år under konkursen.
Det kan fremføres eller tilbageføres  

 uden tidsmæssig begrænsning, jf.
KONKSL § 12, stk. 3.
Ægtefælle Underskud i konkursindkomsten kan derimod ikke fratrækkes i nogen anden  

 indkomst end konkursindkomsten og kan heller ikke overføres til ægtefællen,  

 jf.
KONKSL § 12, stk. 4.
Hvis en gift person, der erklæres konkurs, ejer en virksomhed, som den  

 anden ægtefælle driver, skal indkomst fra virksomheden fra og med dekretåret  

 henføres til ejerægtefællen og indgå i konkursindkomsten.
Det gælder, selv om  

 indkomsten fra virksomheden tidligere blev beskattet hos den ægtefælle, der  

 drev virksomheden.
Tidligere års underskud, der stammer fra virksomheden, kan efter KONKSL §  

 12, stk. 5, ikke fremføres hos den, der driver virksomheden, hverken i det  

 år, hvori konkursdekretet er afsagt eller i senere indkomstår.
I stedet  

 fremføres det hos ejerægtefællen, hvor det fradrages i konkursindkomsten.
Det kan forekomme, at den ægtefælle, der har drevet den anden ægtefælles  

 virksomhed, ikke alene har underskud fra virksomheden, men i samme år også  

 har andet underskud, der ikke omfattes af konkursen, f.eks. underskud fra  

 fast ejendom.
Hvis ægtefællen herudover har lønindkomst, beregnes  

 underskuddet fra virksomheden ved, at man først fratrækker andet underskud i  

 lønindkomsten, jf.
KONKSL § 12, stk. 6. Et eventuelt positivt resultat  

 nedsætter virksomhedens underskud.
Virksomhedens underskud nedsættes altså  

 ikke med hele lønindkomsten.
Eksempel Skyldnerens ægtefælle har i et givet indkomstår underskud på 500.000 kr.  

 fra en virksomhed, der tilhører skyldneren.
 Herudover har ægtefællen en lønindkomst på 300.000 kr. og underskud på  

 fast ejendom på 200.000 kr.
 * (nedsættes med positivt resultat af anden virksomhed).
Hele dette underskud fremføres til virksomheden.
Man formindsker således  

 ikke virksomhedsunderskuddet med hele lønindkomsten.
I nogle tilfælde er underskudsgivende aktiviteter tidligere blevet  

 selvangivet hos ægtefællen, selvom de tilhørte skyldneren.
I så fald kan det  

 - efter omstændighederne - være nødvendigt at genoptage ældre ansættelser af  

 ægtefællernes indkomst for at placere aktiverne i overensstemmelse med  

 ejerforholdene.
Herved undgås, at underskuddet fra skyldnerens ægtefælle  

 fremføres på den anden side af konkursen.
Genoptagelse kan kun ske i  

 overensstemmelse med de almindelige regler herom.
Der henvises nærmere til  

 afsnit A.K.1.4.
E.L.1.4.6 Boet sluttes Boet anses i skattemæssig henseende for sluttet ved udlodning, når  

 skifteretten har stadfæstet kurators udkast til udlodning og regnskab,  

 udarbejdet i henhold til konkurslovens § 148, og ankefristen efter samme lovs  

 § 152 er udløbet.
Tidspunktet udskydes ikke, selvom skifteretten i medfør af  

 konkurslovens § 149 udskyder endeligt regnskab og udlodning for nærmere  

 afgrænsede dele af boet.
E.L.1.4.7 Virksomhedsskat Virksomhedsskattelovens regler kan ikke anvendes på konkursindkomst, jf.  

 VSL § 1, stk. 1. Når indkomst bliver konkursindkomst, bliver virksomhedsskat  

 vedrørende tidligere år endelig jf. § 15, stk. 5.
 Eventuelt opsparet overskud på konto for opsparet overskud medregnes ikke  

 i den skattepligtige indkomst, sådan som det ellers er tilfældet ved  

 virksomhedsophør efter VSL § 15.
E.L.1.4.8 Selvangivelsen Selvangivelsespligten påhviler skyldneren.
Er der truffet bestemmelse om, at konkursindkomsten er skattepligtig, skal  

 skyldneren indgive særskilte selvangivelser vedrørende denne indkomst for det  

 år, hvori konkursen afsiges, for hvert af de følgende hele indkomstår under  

 konkursen samt fra perioden fra begyndelsen af det sidste indkomstår under  

 konkursen og indtil konkursens slutning, jf.
KONKSL § 10, stk. 1.
 Selvangivelserne skal indgives inden udløbet af den frist, der gælder for  

 indgivelse af selvangivelse for det indkomstår, hvori konkursen sluttes.
 Bostyret skal meddele skyldneren de nødvendige oplysninger til brug for  

 selvangivelsen.
E.L.1.4.9 Skattekravs stilling ved konkurs Skatter forud for det indkomstår, hvori konkursdekretet afsiges, kan  

 anmeldes i konkursboet og er simple krav.
 Skatter, der vedrører indkomstår, der afsluttes efter dekretets afsigelse,  

 vedrører ikke konkursboet og kan derfor ikke anmeldes i boet.
Uanset, at fysiske personers ikke betalte skatter for indkomstår, der er  

 afsluttet inden konkursen, kan anmeldes overfor konkursboet, hæfter  

 skyldneren stadigvæk.
Endvidere hæfter ægtefællen subsidiært efter reglen i  

 KL § 72, stk. 2. Skatter, der vedrører senere indkomstår, kan ikke anmeldes  

 overfor konkursboet, idet skattekravene anses for stiftet ved udgangen af de  

 pågældende indkomstår og altså efter konkursdekretets afsigelse.
Herfor  

 hæfter skyldneren fortsat, og subsidiært også ægtefællen i medfør af KL § 72,  

 stk. 2.
 Ved forskudt indkomstår anses skattekravet også for stiftet ved udgangen  

 af indkomståret og ikke ved udgangen af det tilsvarende kalenderår.
E.L.1.4.10 Boet sluttes efter konkurslovens § 144 Konkurslovens § 144 omhandler de tilfælde, hvor en påbegyndt konkurs  

 afsluttes ved tvangsakkord i konkurs, gældssanering i konkurs, frivillig  

 akkord i konkurs eller som solvent.
Sluttes et bo efter konkurslovens § 144,  

 bortfalder skattefriheden efter konkursskattelovens § 6 og de særlige regler  

 om i §§ 7-12. Den almindelige og særlige indkomst for de enkelte indkomstår  

 under konkursen selvangives i så fald efter de frister, der gælder for  

 indgivelse af selvangivelse for det indkomstår, hvori konkursen sluttes,  

 KONKSL § 13.
E.L.1.4.11 Dødsboer Når en person, der er afgået ved døden, erklæres konkurs, anvendes  

 dødsbobeskatningsreglerne i tiden fra dødsfaldet frem til dødsbobehandlingens  

 slutning.
Konkursskattelovens regler anvendes ikke. * E.L.2 Akkord og gældssanering E.L.2.1 Skattemæssige reguleringer ved gældseftergivelse * Ved lov nr. 363 af 6. juni 1991 om ændring af forskellige skattelove og  

 konkursloven blev der indført særlige regler om begrænsning af underskud i  

 forbindelse med tvangsakkord, frivillig akkord og gældssanering m.v.
Denne lov begrænser en skyldners adgang til at fremføre skattemæssige  

 underskud, når skyldners gæld nedsættes gennem tvangsakkord og frivillig  

 akkord, både i og udenfor konkurs.
Reglerne skal ses i sammenhæng med den  

 samtidig indførte konkursskattelov.
 Reglerne indebærer bl.a., at skyldnerens uudnyttede, fradragsberettigede  

 underskud ved en akkord eller gældssanering nedsættes med gældseftergivelsen,  

 se nærmere afsnit E.L.2.9.
Endvidere er der ved lov nr. 394 af 6. juni 1991 gennemført en  

 rækkeændringer i kursgevinstloven.
Kredsen af generelt skattepligtige i  

 kursgevinstloven er således udvidet til at omfatte alle selskaber og fonde  

 m.v., som herefter skal medregne alle kursgevinster på fordringer og gæld ved  

 opgørelsen af den skattepligtige indkomst og tilsvarende har fradragsret for  

 kurstab på fordringer og gæld.
 Gevinst på gæld som følge af en tvangsakkord eller aftale om en samlet  

 ordning mellem skyldneren og dennes kreditorer om bortfald eller nedsættelse  

 af debitors gæld (frivillig akkord) er dog som udgangspunkt ikke  

 skattepligtig efter reglen i kursgevinstlovens § 6 A, se nærmere afsnit  

 E.L.2.7.
 Endelig indebærer de nye regler, at en akkord omfatter krav på særlig  

 indkomst vedrørende indkomst før akkordens slutning, jf. afsnit E.L 2.11.
E.L.2.2 Tvangsakkord De almindelige regler om tvangsakkord findes i konkurslovens afsnit III.  

 Reglerne om gældssanering findes i konkurslovens afsnit IV.
Konkursloven jf.  

 lovbekendtgørelse nr. 588 af 1. september 1986, er senest ændret ved lov nr.  

 363 af 6. juni 1991.
Reglerne om den skattemæssige behandling af en akkord omfatter  

 tvangsakkord både indenfor og udenfor konkurs, jf.
LL § 15, stk. 2,  

 personskattelovens § 13 a, stk. 1, og VSL § 13, stk. 6.
Skifteretten afsiger kendelse om tvangsakkord.
Kendelsen kan gå ud på en  

 procentvis nedsættelse af gælden og på, at skyldnerens formue helt eller  

 delvis skal realiseres og fordeles blandt skyldnerens kreditorer, imod at  

 skyldneren frigøres for den gæld, der ikke bliver dækket  

 (likvidationsakkord).
Tvangsakkord kan også bestå i en foreløbig henstand med kravene mod  

 skyldneren, der derved får udsættelse med at betale gælden, uden at der sker  

 nogen nedsættelse af fordringerne (moratorium). Disse tilfælde omfattes ikke  

 af reglerne om den skattemæssige behandling af en akkord.
Kombineres et  

 moratorium med en almindelig tvangsakkord og/eller en likvidationsakkord,  

 anvendes reglerne om begrænsning i retten til at fremføre underskud fortsat.
E.L.2.3 Frivillig akkord Reglerne om den skattemæssige behandling af frivillig akkord omfatter også  

 aftaler om en samlet ordning mellem skyldneren og dennes kreditorer om  

 bortfald eller nedsættelse af skyldnerens gæld (frivillig akkord), der  

 således sidestilles med tvangsakkord i skattemæssig henseende, jf.
LL § 15,  

 stk. 3, PSL § 13 a, stk. 4, og VSL § 13, stk. 7.
 I forbindelse med en frivillig akkord kan skyldneren være insolvent, men  

 der stilles ikke krav herom, for at der foreligger en frivillig akkord.  

 Formålet med en akkord er, at skyldneren får en samlet ordning på sine  

 gældsforpligtelser.
Spørgsmålet om, hvornår der foreligger en aftale om en akkord afgøres  

 efter de almindelige regler herom, herunder om suspensive aftaler.
En  

 akkordaftale kan f.eks. foreligge, selvom en enkelt kreditor for sit  

 vedkommende ikke ønsker at indgå i akkorden.
Gælder akkordaftalen derimod  

 efter sit indhold ikke, medmindre alle kreditorer indgår i aftalen, kan  

 aftalen ikke anses for indgået, før den sidste kreditor har meddelt at ville  

 indgå heri.
Eftergivelse efter KL §§ 73 B-D er også en aftale om  

 gældsnedsættelse.
En samlet ordning vil typisk omfatte tilfælde, hvor der sker en ligelig  

 reduktion af de enkelte kreditorers fordringer i overensstemmelse med  

 konkurslovens regler.
En samlet ordning kan også omfatte tilfælde, hvor der  

 ikke er en sådan fuldstændig lighed, f.eks. fordi småkrav giver fuld  

 dividende.
Det forhold, at der skal være tale om en samlet ordning, er dog  

 ikke i sig selv til hinder for, at der også vil kunne foreligge en frivillig  

 akkord i de tilfælde, hvor kun en eller enkelte hovedkreditorer er med i  

 ordningen, mens småkrav holdes udenfor.
Har aftalen ikke et sådant omfang, at  

 der kan siges at foreligge en samlet ordning mellem en skyldner og dennes  

 kreditorer, har gældseftergivelsen ikke betydning for adgangen til at  

 fremføre underskud.
 En samlet ordning kan også foreligge, selv om gæld, som er særligt og  

 tilstrækkeligt sikret, f.eks. ved håndpant, ikke nedsættes samtidig med  

 skyldnerens øvrige gæld.
En gældseftergivelse, der ikke er tilstrækkelig omfattende til at være en  

 frivillig akkord, kan udløse beskatning hos skyldneren efter SL § 4, jf.
KGL  

 § 5, stk. 2.
En frivillig akkord udløser derimod - som udgangspunkt - ikke beskatning  

 hos skyldneren, jf.
KGL § 6 A.
 Spørgsmålet om, hvornår der foreligger en frivillig akkord, forelå i en  

 bindende forhåndsbesked, TOLD*SKAT Nyt, 1993.12.607.
Moderselskabet M A/S ønskede som led i en rekonstruktion af aktiekapitalen  

 i datterselskabet D A/S at eftergive hele dets tilgodehavende på  

 datterselskabet.
Ligningsrådet fandt, at gældseftergivelsen måtte anses som  

 en frivillig akkord med en hovedkreditor, idet moderselskabets fordring  

 udgjorde knap 50 pct. af datterselskabets samlede gæld, og idet  

 moderselskabet havde afgivet tilbagetrædelseserklæring over for øvrige  

 kreditorer samt kautioneret og stillet sikkerhed for bankgæld.
I TOLD*SKAT Nyt, 1993.10.481 fandt Ligningsrådet, at gældseftergivelse  

 ikke kunne anses for givet i forbindelse med en frivillig akkord.  

 Hovedanpartshaveren i S ApS med en anpartskapital på nom. 200.000 kr. lånte i  

 1991 selskabet 1,2 mio kr.
Pr. statustidspunktet den 30. september 1992  

 forventedes egenkapitalen tabt, idet aktivmassen skønnedes at udgøre ca. 6,7  

 mio kr., medens gælden skønnedes at udgøre ca. 7,7 mio kr.
Selskabet  

 påtænktes rekonstruktureret ved, at eneanpartshaveren - og kun denne -  

 eftergav selskabet så stor en del af tilgodehavendet, som var nødvendigt for  

 at retablere anpartskapitalen.
Selskabet skulle herefter sælges.  

 Ligningsrådet fandt ikke, at forholdet kunne henføres til LL § 15, stk. 3  

 (frivillig akkord).
En nedsættelse af skyldnerens gæld omfatter også den situation, at en  

 kreditor konverterer sin fordring til aktiekapital, hvis de modtagne aktiers  

 kursværdi er mindre end fordringens pålydende, og kreditor dermed er  

 fyldestgjort.
Ved bedømmelsen af de modtagne aktiers eller anparters  

 kursværdi, skal der også tages hensyn til det forhold, at den forbedrede  

 økonomiske situation, der følger af gældsnedsættelsen, medfører en vis  

 kursstigning.
Herom henvises nærmere til afsnit S.C.1.2.2.
Det er uden betydning om aftalen indgås her i landet eller i udlandet.
Det  

 er ligeledes uden betydning, om kreditorerne er hjemmehørende her i landet  

 eller i udlandet.
E.L.2.4 Gældssanering Skifteretten kan - efter reglerne i konkurslovens afsnit IV - efter en  

 skyldners begæring afsige kendelse om gældssanering, såfremt skyldneren  

 godtgør, at han ikke er i stand til inden for de nærmeste år at opfylde sine  

 gældsforpligtelser, og skyldnerens forhold og omstændighederne i øvrigt taler  

 derfor.
Gældssanering efter konkursloven sidestilles i skattemæssig henseende med  

 frivillig akkord og tvangsakkord både inden og udenfor konkurs, jf.
PSL § 13  

 a, stk. 1, og VSL § 13, stk. 6.
 E.L.2.5 Underskudsbegrænsning for fysiske personer.
For personer, der er omfattet af personskattelovens regler om fremførsel  

 af underskud, indebærer en akkord eller en gældssanering, at uudnyttede,  

 fradragsberettigede underskud fra det pågældende indkomstår og tidligere år,  

 hvori tvangsakkord stadfæstes, eller kendelse om gældssanering afsiges,  

 nedsættes med det beløb, hvormed gælden er nedsat, jf.
PSL § 13 a.
 Gældseftergivelsen opgøres som det fulde beløb, der eftergives, dvs. som  

 forskellen mellem gældens daværende pålydende og det modtagnes værdi.
 Personskatteloven indeholder regler om, at underskud i den skattepligtige  

 indkomst kan fremføres i de følgende 5 års skattepligtige indkomst.
 Efter PSL § 13 a, stk. 1, og VSL § 13, stk. 6, begrænses underskuddet,  

 både ved opgørelsen af den skattepligtige indkomst og den personlige  

 indkomst, med gældseftergivelsen.
Gevinst på gæld som følge af tvangsakkord eller aftale om en samlet  

 ordning, mellem en skyldner og dennes kreditorer om bortfald eller  

 nedsættelse af skyldnerens gæld (frivillig akkord), er efter KGL § 6 A ikke  

 skattepligtig, medmindre gælden nedsættes til et lavere beløb end fordringens  

 værdi for kreditor.
Hvis gældsfrigørelsen herefter medfører, at skyldneren  

 beskattes efter kursgevinstlovens regler, formindsker dette ifølge PSL § 13  

 a, stk. 1, 2. pkt., nedsættelsen af underskuddet efter 1. pkt.  

 Nedsættelsesbeløbet formindskes med den del af skyldnerens skattepligtige  

 indkomst, der stammer fra gældsfrigørelsen.
Nedsættelse sker allerede med virkning for det indkomstår, hvori  

 tvangsakkord stadfæstes eller kendelse om gældssanering er afsagt, dvs. før  

 fristen for kære efter konkurslovens § 183 og §§ 202, 205, 212 og 216 er  

 udløbet.
Ved frivillig akkord sker nedsættelsen allerede med virkning for det  

 år, hvori den frivillige akkord er indgået, idet nedsættelsen også omfatter  

 underskud fra tidligere år.
 Nedsættelsen omfatter også underskud i det år, hvori tvangsakkord  

 stadfæstes eller kendelse om gældssanering er afsagt, som fradrages i senere  

 år.
 Hvis underskud fra flere indkomstår skal nedsættes, nedsættes underskud  

 fra et tidligere år før underskud fra et senere år.
Hvis der eksempelvis opnås en akkord med en dividende på i alt 300.000  

 kr., og den samlede gæld udgjorde 900.000 kr., er gældseftergivelsen 600.000  

 kr.
Et uudnyttet fradragsberettiget underskud skal således nedsættes med  

 dette beløb 600.000 kr.
Hvis underskud fra flere indkomstår skal nedsættes,  

 nedsættes underskud fra et tidligere år før underskud fra et senere år.
 Underskudsbegrænsningen sker både i den personlige indkomst og den  

 skattepligtige indkomst.
Begrænsningen i underskudsfremførsel overføres til en samlevende  

 ægtefælle, når skyldnerægtefællen ejer virksomheden, og den samlevende  

 ægtefælle driver virksomheden jf.
PSL § 13 a, stk. 2 og 3. Når der indgås en  

 aftale om betinget saldokvittering f.eks. med en bank, som er hovedkreditor,  

 skal begrænsningen af underskudsfremførsel ske straks i det indkomstår  

 aftalen indgås, således at debitor ikke stilles anderledes end den  

 skatteyder, der opnår akkord eller gældssanering i skifteretten.
 Når der f.eks. i 1993 indgås aftale med en bank om betaling af 1.500 kr.  

 pr. måned i 8 år. således at der opnås saldokvittering, når de 8 år er gået,  

 og aftalen er overholdt, skal begrænsningen i underskudsfremførsel ske i  

 indkomståret 1993.
Renter/hovedstol Krav der i øvrigt er omfattet af en akkord eller gældssanering opgøres  

 inklusive renter pr. datoen for akkordforhandlingernes åbning, henholdsvis  

 gældssaneringssagens indledning og fyldestgøres ved udlodning for hver  

 gældspost for sig med akkordens henholdsvis gældssaneringens dividende.
Ifølge gældende praksis anses delvis betaling til fuld indfrielse af en  

 gæld, der består af hovedstol og renter for forlods at dække renter jf.
LVA  

 A.E.1.1.2. Når kreditor og skyldneren har modstående interesser, er det  

 kreditor, der har bestemmelsesretten for så vidt angår beløbets anvendelse.
 Den omtalte praksis følges således, medmindre parterne har aftalt eller  

 kreditor har tilkendegivet anden anvendelse af den delvise betaling.
E.L.2.6 Underskud i relation til ægtefællen Nedsættelsen af underskud i den skattepligtige indkomst med virkning for  

 det år, hvori akkorden opnås, sker for ægtefæller inden underskuddet  

 overføres til fradrag i ægtefællens personlige indkomst og kapitalindkomst.  

 Ved begrænsning af overførsel af negativ personlig indkomst til den anden  

 ægtefælle sker begrænsningen inden fradrag efter PSL § 13, stk. 4, 1. pkt. i  

 den anden ægtefælles personlige indkomst.
I tilfælde, hvor en virksomhed ejes  

 af den ene ægtefælle, mens underskuddet fratrækkes hos den anden ægtefælle,  

 der driver virksomheden, følger det af PSL § 13 a, stk. 2, at  

 gældseftergivelse, der ikke er anvendt til underskudsnedsættelse hos  

 ejerægtefællen, skal anvendes til underskudsnedsættelse hos den anden  

 ægtefælle.
 E.L.2.7 Skyldners misligholdelse af akkord eller gældssanering.
 Retten til at fremføre et beløb som underskud, svarende til en tidligere  

 bortakkorderet gæld, genopstår ikke ved skyldnerens misligholdelse af en  

 akkord eller frivillig akkord.
 Skattemyndighederne kan derfor ikke på grundlag af det forhold, at  

 akkorden eller gældssaneringen bortfalder på grund af skyldnerens  

 misligholdelse, foretage nogen korrektion af ansættelserne for hverken det  

 indkomstår, hvori akkorden eller gældssaneringen er opnået eller noget  

 efterfølgende år.
 E.L.2.8 Underskudsbegrænsning for selskaber.
 Vedrørende underskudsbegrænsningen hos selskaber m.v. henvises nærmere til  

 LV for aktionærer og selskaber, afsnit S.C.1.2.2.
E.L.2.9 Beskatning hos skyldneren af gældseftergivelse Reglerne om beskatning af den økonomiske fordel, som en skyldner får i  

 forbindelse med en gældsnedsættelse afgøres efter reglerne i  

 kursgevinstloven, jf. lovbekendtgørelse nr. 647 af 2. august 1993.
 Efter KGL § 6 A beskattes en skyldner ikke af gevinst på gæld, som  

 skyldneren opnår som følge af en tvangsakkord, en aftale om en samlet ordning  

 mellem skyldneren og dennes kreditorer om bortfald eller nedsættelse af  

 skyldnerens gæld (frivillig akkord) eller gældssanering.
Ved tvangsakkord og frivillig akkord gælder skattefritagelsen dog ikke i  

 det omfang, at fordringen nedskrives til et lavere beløb end fordringens  

 værdi for kreditor på tidspunktet for gældseftergivelsen.
Det vil sige, at  

 skattefritagelsen kun omfatter den del af gældseftergivelsen, som bringer  

 fordringen ned til fordringens værdi for kreditor på tidspunktet for gælds  

 eftergivelsen.
Falder gevinst på gæld uden for KGL § 6 A, som følge af akkord eller  

 gældssanering, behandles gevinsten efter de i øvrigt gældende regler.
Gevinst  

 vil for fysiske personers gæld i danske kroner være omfattet af  

 statsskattelovens regler, jf.
KGL § 5, stk. 2.
 Dette vil f.eks. være tilfældet ved en singulær gældseftergivelse fra en  

 mindre kreditor.
Den praksis for behandling af gevinst på gæld som følge af akkord eller  

 gældssanering, som er udviklet på grundlag af SL §§ 4-5, finder for så vidt  

 angår fysiske personers gæld i danske kroner således fortsat anvendelse, når  

 forholdet falder uden for KGL § 6 A.
Herom henvises nærmere til afsnit  

 E.B.2.3.
 En singulær gældseftergivelse på et udlandslån er derimod skattepligtig  

 efter reglen i KGL § 6, stk. 1.
Spørgsmålet om, hvornår der foreligger en frivillig akkord forelå i en  

 bindende forhåndsbesked, TOLD*SKAT Nyt, 1993.12.607. Moderselskabet M A/S  

 ønskede som led i en rekonstruktion af aktiekapitalen i datterselskabet D A/S  

 at eftergive hele dets tilgodehavende på datterselskabet.
Ligningsrådet  

 fandt, at gældseftergivelsen måtte anses som en frivillig akkord med en  

 hovedkreditor, idet moderselskabets fordring udgjorde knap 50 pct. af  

 datterselskabets samlede gæld, og idet moderselskabet havde afgivet  

 tilbagetrædelseserklæring over for øvrige kreditorer samt kautioneret og  

 stillet sikkerhed for bankgæld.
I TOLD*SKAT Nyt, 1993.10.481 fandt Ligningsrådet, at gældseftergivelse  

 ikke kunne anses for givet i forbindelse med en frivillig akkord.  

 Hovedanpartshaveren i S ApS med en anpartskapital på nom. 200.000 kr. lånte i  

 1991 selskabet 1,2 mio kr.
Pr. statustidspunktet den 30. september 1992  

 forventedes egenkapitalen tabt, idet aktivmassen skønnedes at udgøre ca. 6,7  

 mio. kr., medens gælden skønnedes at udgøre ca. 7,7 mio kr.
Selskabet  

 påtænktes rekonstruktureret ved, at eneanpartshaveren - og kun denne -  

 eftergav selskabet så stor en del af tilgodehavendet, som var nødvendigt for  

 at etablere anpartskapitalen.
Selskabet skulle herefter sælges.
Ligningsrådet  

 fandt ikke, at forholdet kunne henføres til ligningslovens § 15, stk. 3  

 (frivillig akkord). Gældseftergivelsen var herefter ikke skattefri efter  

 kursgevinstlovens § 6 A, hvorfor gældseftergivelsen skulle medregnes til  

 selskabets skattepligtige indkomst, jf. kursgevinstlovens § 5, stk. 1. * Når  

 det skal vurderes om fordringen er nedskrevet til en lavere værdi end dens  

 reelle værdi, er det af betydning, om ordningen set fra kreditors side er  

 udtryk for en rimelig forretningsmæssig disposition, jf. lsr. 1985.91 og Skat  

 1989.6.472.
 Dette antages at være tilfældet, når formuen alene udgør, hvad der er  

 nødvendigt for virksomhedens fortsatte drift.
 Ved vurderingen skal der ikke tages hensyn til en eventuel ægtefælles  

 formue.
 En generel ordning samt en hovedkreditors tiltrædelse af en ordning, vil  

 normalt indicere, at der er sket nedskrivning af gælden til den reelle værdi.
 En gældseftergivelse kan blive skattepligtig, når gælden nedskrives til  

 under den reelle værdi f.eks. i gavemiljø, eller hvis kreditor ikke søger at  

 inddrive gælden.
En gældseftergivelse fra en bank til et kommanditselskab ansås for  

 skattepligtig, idet den, uanset den var forretningsmæssigt motiveret, ikke  

 var begrundet i kommanditisternes manglende betalingsevne.
Banken havde ikke  

 forsøgt resthæftelsen på anparterne inddrevet, jf.
TOLD*SKAT nyt 1992.10.299  

 (lsr).
E.L.2.10 Indkomstopgørelsen i akkord-/gældssaneringsåret Der skal ikke ske nedskrivning af varedebitorer og varelager til de i  

 akkordstatus konstaterede lavere værdier, jf.
Skat 1986.8.522, ligesom der  

 ikke er hjemmel til at nedsætte afskrivningsgrundlaget for driftsmidler eller  

 andre anlægsaktiver, selv om disse er vurderet lavere i akkordstatus, jf.  

 lsr. 1969.120. Indkomsten i akkordåret opgøres i øvrigt efter  

 skattelovgivningens almindelige regler.
Omkostninger ved akkord og  

 gældssanering kan være fradragsberettiget som driftsomkostninger.
Der skal  

 således bl.a. ikke ske begrænsninger i adgangen til at fratrække  

 driftsomkostninger afholdt i tiden forud for akkorden, uanset at  

 betalingsforpligtelsen helt eller delvist bortfalder i forbindelse med  

 akkorden.
Udgiften til tilsyn med en virksomheds løbende drift i  

 betalingsstandsningsperioden og under konkursbehandling kan være  

 fradragsberettiget, jf.
Skat 1986.8.517, hvor lsr. anså 75% af udgifterne til  

 kurator for fradragsberettigede driftsomkostninger.
Se tilsvarende lsr.  

 1985.113. Udgifter til udarbejdelse af budgetter og ansøgningsskemaer til  

 brug ved ansøgning om gældssanering, der blev bevilget, kunne fratrækkes ved  

 indkomstopgørelsen, idet udgifterne var afholdt med henblik på virksomhedens  

 fortsættelse, Skat 1988.2.88.
 Det afgørende for om udgifterne kan fratrækkes er, om de kan  

 karakteriseres som driftsomkostninger eller ej.
E.L.2.11 Krav på skat af særlig indkomst indgår i ordningen Når en person opnår tvangsakkord eller gældssanering, er et krav på særlig  

 indkomstskat vedrørende indkomst helt frem til henholdsvis akkordens slutning  

 eller afsigelse af gældssaneringskendelsen nu omfattet af ordningen på samme  

 måde som de fordringer, der var stiftet inden henholdsvis  

 akkordforhandlingernes åbning eller gældssaneringssagens indledning (som  

 simpelt krav), jf. konkurslovens §§ 158, stk. 1 og 199, stk. 1.
 Hvis der, som et led i bestræbelserne for at gennemføre en akkord eller  

 gældssanering bortsælges aktiver, således at der, f.eks. på grund af  

 genvundne afskrivninger, udløses en særlig indkomst, er den hertil knyttede  

 særlige indkomstskat således omfattet af ordningen, selvom den først kan  

 pålignes og opkræves efter akkordens slutning eller afsigelse af  

 gældssaneringskendelsen.
E.L.2.12 Underretning om ordningens udfald Skifteretten bekendtgør udfaldet af akkordforhandlinger i Statstidende og  

 hvis der ikke stadfæstes akkord, sendes der tillige meddelelse herom til alle  

 fordringshavere, jf konkurslovens § 183, stk. 2.
 Udfaldet af en gældssaneringssag meddeles til samtlige kendte  

 fordringshavere og hvis et forslag om gældssanering tages helt eller delvis  

 til følge bekendtgøres dette tillige i Statstidende, jf. konkurslovens § 218,  

 stk. 3.
E.L.3 Forældelse Beskatning ved forældelse af personers og selskabers fordringer/gæld i  

 fremmed mønt og selskabers fordringer/gæld i danske kroner er reguleret i  

 kursgevinstloven.
 For så vidt angår beskatning ved forældelse af personers fordringer/gæld i  

 danske kroner gælder Ligningsrådets anvisning fra 1988 stadig, jf. nedenfor  

 under E.L.3.1.
 Ovenstående gælder også ved forældelse af krav, der ikke er blevet dækket  

 i forbindelse med en konkursbehandling.
* Fordelen ved forældelse af gæld, der modsvaredes af tidligere fratrukne  

 driftsudgifter beskattes i forældelsesåret, idet der ved fastsættelsen af den  

 skattepligtige fordel af forældelsen, må foretages en vurdering af  

 fordringens værdi under hensyn til skatteyderens betalingsevne. * Denne praksis tager udgangspunkt i HD af 30. juni 1988, Skat 1988.8.462.
E.L.3.1 Anvisning Som følge af denne dom vedtog Ligningsrådet i 1988 følgende anvisning ved.  

 den skattemæssige behandling af forældet gæld:
 "Ved Højesterets dom af 30. juni 1988 er det fastslået, at der ved  

 forældelse af gældsposter, der som udgifter har været fratrukket ved  

 skatteopgørelsen, som udgangspunkt er opnået en indkomstskattepligtig fordel  

 for skyldneren.
 Højesteret udtalte, at der ved fastsættelsen af den skattepligtige  

 indkomst som følge af forældelsen må foretages en vurdering af fordringerne  

 under hensyn til skatteyderens betalingsevne på tidspunktet for forældelsens  

 indtræden.
 Højesteret fandt det uden betydning, at skatteyderen i tiden fra  

 stiftelsen af gælden til forældelsestidspunktet ikke havde fortsat den  

 virksomhed, hvori gælden var pådraget.
 Højesteret lagde herefter til grund, at appellanten i 1975 var i stand til  

 at betale de omhandlede fordringer, der i 1980 bortfaldt ved forældelse.
 Appellanten havde ikke sandsynliggjort, at hans betalingsevne i 1980 var  

 forringet på en sådan måde, at dette kunne føre til, at den skattepligtige  

 værdi af fordringernes forældelse blev fastsat til et lavere beløb end  

 gældens nominelle størrelse.
Der må på baggrund af skyldnerens økonomiske forhold på  

 forældelsestidspunktet foretages en bedømmelse af gældens værdi på dette  

 tidspunkt, og den skattepligtige fordel ansættes til denne værdi.  

 Fastsættelsen af gældens værdi på forældelsestidspunktet må ske efter en  

 samlet vurdering af skyldnerens betalingsevne.
Der kan ved denne vurdering  

 anlægges de samme betragtninger som ved gældseftergivelse, jf.
LVE L.2.9.  

 Medmindre der foreligger ganske særlige omstændigheder, kan fordelen ved  

 forældelsen ansættes til fordringens værdi for kreditor.
Fordelen ved forældelse er kun skattepligtig i det omfang, der er tale om  

 forældelse af gæld, der tidligere er kommet skatteyderen skattemæssigt til  

 gode i form af en skattebesparelse, f.eks. i kraft af et omkostningsfradrag,  

 afskrivning, underskudsoverførsel eller underskudsfremførsel.
Er dette ikke  

 tilfælde og foreligger der ikke en gave eller maskeret udbytte, er fordelen  

 ved forældelsen skattefri.
 I UfR 1977.141H (Skd. 42.202) fandt Højesteret det ikke påvist, at  

 fordringens eksistens var kommet skatteyderen skattemæssigt til gode, og der  

 fandtes derfor ikke grundlag til at fastslå, at der ved forældelsen var  

 tilført skatteyderen en skattepligtig indkomst.
