Cirkulære om antagelse, aflønning  

 mv. af officerer af reserven med rådighedspligt Efter aftale med Reserveofficersforeningen i Danmark  

 fastsættes følgende:
Kapitel 1 Cirkulærets område § 1. Bestemmelserne omfatter officerer af reserven, der  

 indgår kontrakt om rådighedspligt, og som er designeret til at  

 forrette tjeneste i forsvaret ved de styrker, der er opstillet i  

 medfør af lov nr. 909 af 8. december 1993 om forsvarets formål,  

 opgaver og organisation mv.
Kapitel 2 Indgåelse og ophævelse af kontrakt § 2. Mellem officerer af reserven og forsvarets  

 personelforvaltende myndigheder kan der i et af Forsvarskommandoen fastsat  

 omfang indgås kontrakter om rådighedspligt med det formål  

 at give en vedligeholdende og i nødvendigt omfang videregående  

 uddannelse og opøvning i de tjenestefunktioner, som den enkelte skal  

 bestride i den stilling, hvortil den pågældende er eller senere  

 påregnes designeret.
Kontrakt om rådighedspligt indgås  

 efter følgende retningslinier:
a.
Almindelig rådighedspligt Den antagne forpligter sig til - efter den antagende myndigheds  

 bestemmelse - inden for en 4 års periode at forrette indtil 12 ugers  

 tjeneste (rådighedstjeneste) fordelt på mindst 2 kalenderår  

 samt til at udføre det med tjenestestillingen forbundne administrative  

 og planlæggende arbejde.
b.
Begrænset rådighedspligt Den antagne forpligter sig til inden for en periode på indtil 4  

 år at forrette tjeneste efter nærmere aftale med den antagende  

 myndighed i det enkelte tilfælde og evt. herudover, at udføre det med tjenestestillingen forbundne administrative  

 og planlæggende arbejde.
 Stk. 2. Med Forsvarskommandoens bemyndigelse i det  

 enkelte tilfælde kan den antagende myndighed indgå aftale med  

 officerer af reserven om at forrette tjeneste (rådighedstjeneste)  

 udover den ovenstående under a., Almindelig rådighedspligt,  

 angivne tidsramme på 12 uger.
Stk. 3. Den indledende kontraktperiode fastsættes  

 normalt til 4 år.
Den antagende myndighed kan herefter i  

 overensstemmelse med de af Forsvarskommandoen nærmere fastsatte  

 retningslinier forny aftalen, normalt for perioder af 4 år, eller  

 indtil denne opsiges af en af parterne.
 Stk. 4. Bestemmelsen om at forrette tjeneste efter  

 nærmere aftale med den ansættende myndighed medfører ingen  

 begrænsninger i mulighederne for at genindkalde den antagne til  

 efteruddannelse efter bestemmelserne i lov om forsvarets personel, jf.  

 Forsvarsministeriets lovbekendtgørelse nr. 527 af 6. juli 1998 eller  

 ansættelseskontrakt for kvinder på værnepligtslignende  

 vilkår..
 Tjeneste under genindkaldelse betragtes for officerer af  

 reserven i løn- og ydelsesmæssig henseende som sket i henhold  

 til nærværende bestemmelser.
 Stk. 5. Forsvarskommandoen fastsætter efter  

 drøftelse med Reserveofficersforeningen i Danmark de nærmere  

 regler for afskrivning af rådighedstjeneste i forbindelse med  

 gennemgang af kurser, under mønstringer og under sygdom mv.
 Stk. 6. Til det under § 1 nævnte personel ydes  

 aflønning i forbindelse med gennemgang af videreuddannelser, jf.  

 bilagte aftale af 20. december 1993.
§ 3. De i medfør af § 2 indgåede  

 kontrakter kan af begge parter skriftligt opsiges med et varsel på 3  

 måneder til ophør ved en måneds udgang.
Såfremt den  

 antagne i forbindelse med gennemgang af en særlig uddannelse har  

 påtaget sig tjenestepligt, kan kontraktforholdet af den antagne dog  

 tidligst bringes til ophør ved tjenestepligtsperiodens  

 udløb.
Stk. 2. I tilfælde af grov misligholdelse af  

 kontraktforholdet fra den ene parts side, kan kontraktforholdet ophæves  

 af den anden part med øjeblikkelig virkning.
Endvidere kan den  

 antagende myndighed opsige kontrakten uden varsel, såfremt den antagne  

 gør sig skyldig i handlinger i eller uden for tjenesten, der er  

 uforenelige med den tillid, som bestridelsen af den pågældende  

 militære stilling kræver.
 Stk. 3. Såfremt en officer af reserven  

 indenfor en rådighedspligtsperiode indgår kontrakt om  

 korttidstjeneste, stilles kontrakten om rådighedspligt i bero med  

 virkning fra påbegyndelsen af den midlertidige tjeneste.
 Stk. 4. Officerer af reserven kan ikke indgå  

 kontrakt om rådighedspligt ud over det fyldte 60. år.
 Stk. 5. Officerer af reserven, der er ansat i  

 civile stillinger - herunder i forsvaret - hvori de i henhold til derom  

 udsendt designeringsbevis skal møde ved forøgelse af forsvarets  

 styrker i tilfælde af krig eller under andre ekstraordinære  

 forhold, kan ikke indgå kontrakt om rådighedspligt.  

 Indtræder en officer af reserven, der har kontrakt om  

 rådighedspligt, i en stilling af nævnte art, ophører  

 kontrakten samtidig med ansættelsen.
 Er det i forvejen forudsat, at ovennævnte  

 ansættelse eller tjeneste i civile stillinger vil være af  

 begrænset varighed, vil de pågældende dog kunne opnå  

 kontrakt om begrænset rådighedspligt med henblik på  

 vedligeholdelse af den militære uddannelse, idet bemyndigelse hertil  

 gives af Forsvarskommandoen efter en i det enkelte tilfælde foretagen  

 vurdering.
Stk. 6. Kontrakt om rådighedspligt kan  

 bibeholdes under ophold i udlandet, på Færøerne eller i  

 Grønland af indtil sammenlagt 12 måneders varighed inden for  

 rådighedspligtsperioden, når den antagne skriftligt  

 erklærer sig indforstået med, at indkaldelse til aftjening af  

 rådighedstjeneste kan finde sted med mindst 1 måneds varsel.
Er  

 disse forudsætninger ikke til stede, bringes kontrakten normalt til  

 ophør fra udrejsedatoen.
Såfremt forholdene taler for det,  

 herunder at det skønnes muligt for den pågældende at  

 opfylde sine forpligtelser i henhold til § 2, stk.1.b., samt at  

 vedkommende kan give møde ved forøgelse af forsvarets styrker i  

 tilfælde af krig eller under andre ekstraordinære forhold, kan  

 varigheden af opholdet i udlandet mv. overstige 12 måneder.
 § 4. Aldersgrænsen for afsked på grund  

 af alder af officerer af reserven er 60 år.
 Stk. 2. Officerer af reserven, der i henhold til  

 Kundgørelse for Forsvaret B.4-1988 er meddelt højere  

 aldersgrænser, bevarer disse indtil udløb.
 Stk. 3. Afskedigelse i henhold til stk.1 og 2 finder sted  

 ved udgangen af den måned, hvor de pågældende opnår  

 den fastsatte aldersgrænse.
 Stk. 4. Forsvarskommandoen fastsætter efter  

 drøftelse med Reserveofficersforeningen i Danmark lavere  

 funktionsbestemte aldersgrænser, efter hvilket tidspunkt muligheden for  

 kontraktfornyelse ophører.
 § 5. Ved antagelse til rådighedspligt  

 anvendes den som bilag til nærværende kundgørelse vedlagte  

 kontraktformular.
Særlige bestemmelser § 6. Officerer af reserven kan normalt kun forblive beordret som  

 chefer i indtil 2 år efter sidste designeringsrelevante tjeneste.
Stk. 2. Officerer af reserven, der er designeret til  

 chefstillinger ved enheder mv., har pligt til at holde sig orienteret om  

 deres enheders personel-, materiel- og munderingsmæssige status.
De  

 pågældende har endvidere pligt til at sikre sig, at enhedens  

 mobiliseringsplaner mv. til stadighed er ajourført.
 § 7. For personel, der i forbindelse med  

 uddannelsen til officer af reserven gennemgår særlige uddannelser  

 mv., kan en gennemgang heraf gøres betinget af særlige  

 forpligtelser vedrørende tjenestens varighed, kontrakt om  

 rådighedspligt mv. efter drøftelse med Reserveofficersforeningen  

 i Danmark.
 Stk. 2. Indkaldelse til rådighedstjeneste i  

 direkte fortsættelse af pligtig tjeneste, tjeneste på  

 værnepligtslignende vilkår eller frivillig tjeneste kan kun finde  

 sted med Forsvarskommandoens bemyndigelse i det enkelte tilfælde.
Kapitel 3 Rådighedsvederlag § 8. Til officerer af reserven, der har indgået kontrakt om  

 almindelig rådighedspligt, jf. § 2, stk.1.a., ydes et  

 rådighedsvederlag på 10.400,00 kr. årligt  

 (grundbeløb 1. oktober 1997).
 Stk. 2. Til officerer af reserven, der har tegnet  

 kontrakt om begrænset rådighedspligt og som i den forbindelse har  

 indgået aftale om at udføre det med tjenestestillingen forbundne  

 administrative og planlæggende arbejde, jf. § 2, stk.1.b., ydes et  

 vederlag på 3.800,00 kr. årligt (grundbeløb 1. oktober  

 1997).
Stk. 3. De i stk. 1 og 2 omhandlede vederlag  

 udbetales månedsvis bagud.
Vederlagene vil - bortset fra den i § 9  

 omhandlede indkaldelse - normalt ikke kunne ydes under tjeneste som kontrakt-  

 eller tjenestemandsansat officer.
Kapitel 4 Aflønning generelt § 9. Under indkommanderinger, der er en følge af  

 kontrakten om rådighedspligt, jf. § 2, ydes der - ud over det  

 vederlag, der eventuelt oppebæres i henhold til § 8 - løn  

 efter de nedenfor i stk. 2 og 3 fastsatte retningslinier, idet  

 overgangsbestemmelser for personel, der forud for aftalens ikrafttræden  

 har eller har haft ansættelse som officer af reserven fremgår af  

 bestemmelserne i kapitel 5.
 Stk. 2. Inden for det militære lederniveau samt  

 chefsniveauet aflønnes officerer af reserven således:
 Det militære lederniveaus laveste funktionsniveau (M312):
premierløjtnanter,  

 reservelæger af 2. grad,  

 reservedyrlæger af 2. grad og  

 reservetandlæger af 2. grad lønramme 18/21 Det militære lederniveaus højere funktionsniveau  

 (M321):
kaptajner/kaptajnløjtnanter, reservelæger af 1. grad, reservedyrlæger af 1. grad og reservetandlæger af 1. grad lønramme 24 Det militære lederniveaus højere funktionsniveau  

 (M322):
majorer/orlogskaptajner, overlæger, overdyrlæger og overtandlæger lønramme 29/31 Det militære lederniveaus højeste funktionsniveau  

 (M331):
majorer/orlogskaptajner, overlæger, overdyrlæger og overtandlæger lønramme 31/ 34 evt. 35 Det militære chefniveau:
oberstløjtnanter/kommandørkaptajner lønramme 36 oberster/kommandører Stk. 3. Indplacering i den enkelte lønramme  

 på det respektive niveau følger nedennævnte  

 retningslinier:
 1)	Personel, der har afsluttet grunduddannelse til officer af reserven  

 og som efter hjemkommandering designeres til en funktion på det  

 militære lederniveaus laveste funktionsniveau M312  

 henføres til aflønning i lønramme 18/21 og indplaceres  

 på det løntrin som den pågældendes anciennitet, jf.  

 6) berettiger til.
 2)	Officerspersonel, der har bestået en uddannelse på  

 videreuddannelsestrin I eller officerskursus I samt II, og som designeres til  

 en funktion på det militære lederniveaus højere  

 funktionsniveau M 321 henføres til aflønning i  

 lønramme 24.
 3)	Officerspersonel, som designeres til en funktion på det  

 militære lederniveaus højere funktionsniveau M322  

 henføres til aflønning i lønramme 29/31 og indplaceres  

 på 1.løntrin.
 4)	Officerspersonel, der har bestået en uddannelse på  

 videreuddannelsestrin II eller en hertil svarende uddannelse, og som  

 designeres til en funktion på det militære lederniveaus  

højeste funktionsniveau M331  henføres til  

 aflønning i lønrammerne 31/34 og evt. 35 og indplaceres i  

 lønramme 31 på 1. løntrin svarende til skalatrin 40.
 5)	Én stilling på det militære lederniveaus  

 højeste funktionsniveau omklassificeres fra lønramme 34 til  

 lønramme 35. Udmøntning aftales mellem Forsvarskommandoen og  

 Reserveofficersforeningen i Danmark.
6)	Som anciennitetsgivende tjeneste regnes alle perioder med  

 rådighedspligt efter det fyldte 20. år på det enkelte  

 funktionsniveau (forskellige kontraktperioder sammenlægges), dog  

 således at kun hele kalendermåneder medtages.
Pligtig tjeneste  

 (værnepligtstjeneste), tjeneste på værnepligtslignende  

 vilkår og frivillig tjeneste efter det 20. år, hvorunder der er  

 oppebåret løn som fastsat for personel af reserven, medregnes  

 som anciennitetsgivende tjeneste.
For officerer af reserven, der er ansat  

 før den 1. april 1991 beregnes ancienniteten uændret fra det  

 fyldte 21. år.
Endvidere kan tjenestetid som militær tjenestemand  

 og vedvarende tjeneste i reserven mv. medregnes som anciennitetsgivende  

 tjeneste, således:
 Afskedigede/hjemsendte officerer indplaceres i den lønramme,  

 der svarer til det funktionsniveau, hvortil den pågældende  

 designeres med den på afskedigelsestidspunktet opnåede  

 lønanciennitet.
 Såfremt den pågældende var aflønnet  

 højere end den/de til designeringsfunktionsniveauet hørende  

 lønramme(r) sker indplacering på slutløn i  

 designeringsfunktionsniveauet.
7)	Oprykning til aflønning efter højere løntrin  

 indenfor den pågældende lønramme foretages, når den  

 antagne har opnået to års lønanciennitet på  

 pågældende løntrin.
Ancienniteten til oprykning regnes,  

 når ansættelse/oprykning finder sted efter den 1. i en  

 måned, fra begyndelsen af den følgende måned.
Militærtillæg § 10. Ud over lønnen efter § 9 oppebærer  

 officerer af reserven militærtillæg således årligt  

 (grundbeløb 1.oktober 1997):
 lønramme 18, løntrin 1-2 21.000,00 kr.
lønramme 18, løntrin 3-5 samt lønramme 21, løntrin 2 24.500,00 kr.
Lønramme 21, løntrin 3 og 4 samt lønrammerne 24, 29, 31 og 34 18.800,00 kr.
Lønramme 35 12.200,00 kr De aktuelle satser for militærtillæg optages i  

 Kundgørelse for Forsvaret A.
 Betaling for midlertidig tjeneste i højere  

 stilling.
§ 11. Officerer af reserven, der er henført til lønramme 18/21, og som midlertidigt  

 designeres i funktioner på højere eller højeste  

 funktionsniveau, der er henført til lønramme 24, og som midlertidigt  

 designeres i funktioner på højere funktionsnivau i  

 lønramme 29/31 eller på højeste funktionsniveau, samt der er henført til lønramme 29/31/34 eller 35, og som  

 midlertidigt designeres i stillinger på chefsniveau kan, under  

 forudsætning af, at de fuldt ud udfører de arbejdsopgaver, der  

 er knyttet til stillingen, oppebære betaling under midlertidig tjeneste  

 i højere stilling i henhold til bestemmelserne i Kundgørelse  

 for Forsvaret B.5-19.
Kapitel 5 Løn og ydelser § 12. Officerer af reserven aflønnes med de til  

 designeringsfunktionens funktionsniveau hørende løn og  

 militærtillæg mv. som angivet i kapitel 4.
 Officerer af reserven, der i henhold til tidligere aftaler  

 er designeret til en stilling på et højere funktionsniveau end  

 det, der svarer til den pågældendes grad og uddannelse,  

 indplaceres i den til graden hørende lønramme, jf. § 9,  

 men kan ydes betaling for midlertidig tjeneste i højere stilling, jf.  

 § 11.
 Stk. 2. Såfremt den i henhold til stk.1 fastsatte  

 løn (inkl. militærtillæg) er lavere end den løn  

 (inkl. procenttillæg), som den enkelte oppebar i henhold til tidligere  

 aftaler, kan der ydes den pågældende et personligt, ikke-  

 pensionsgivende tillæg svarende til forskellen mellem nævnte  

 lønninger (inkl. tillæg). Det personlige ikkepensionsgivende  

 tillæg nedsættes med fremtidige stigninger i lønnen efter  

 de for tjenestemænd gældende regler.
 Ved fastsættelse af eventuel betaling under midlertidig tjeneste i  

 højere stilling, jf. § 11, fastsættes vederlaget under  

 hensyn til størrelsen af ovennævnte personlige  

 ikke-pensionsgivende tillæg.
Vagt- eller øvelsestillæg § 13. Når officerer af reserven, efter ordre eller  

 ifølge godkendt tjenestefordeling, deltager i vagter eller  

 øvelser af mindst 24 timers varighed, ydes disse et vagt- eller  

 øvelsestillæg pr. påbegyndt kalenderdøgn efter de  

 for militære tjenestemænd gældende regler  

 (grundbeløb 1. oktober 1997):
 Lønramme 18/21, 24, 29/ 31, 31/34 og 35 532,79 kr.
 Stk. 2. Den i stk.1 nævnte ydelse kan ikke  

 oppebæres samtidig med ydelse af søtillæg.
Søtillæg og særligt  

 søtillæg § 14. Under tjeneste som besætningsmedlem i flådens  

 skibe ydes officerer af reserven et årligt søtillæg  

 således (grundbeløb 1. oktober 1997):
 Lønrammerne 18/21, 24, 29/31, 31/34 og 35 55.000,00 kr.
 Søtillæg ydes for hvert påbegyndt  

 kalenderdøgn, skibet er under sejlads, herunder ophold uden for  

 basehavnen, og i øvrigt i overensstemmelse med de for militære  

 tjenestemænd gældende regler.
 Stk. 2. Det i stk.1 nævnte søtillæg  

 kan, afhængig af skibstype, forhøjes med 25% henholdsvis 33 1/3%  

 efter de for militære tjenestemænd gældende regler.
 Stk. 3. Ud over de i stk.1 og 2 nævnte tillæg  

 ydes besætningsmedlemmer i flådens skibe særligt  

 søtillæg pr. kalenderdøgn, således  

 (grundbeløb 1. oktober 1997):
 Skibstype:
 kr.pr.dag:
 Sats:
Inspektionskuttere og SKA-både ved Grønland (bortset fra  

 ophold i stationeringshavn) og undervandsbåde 201,12 III Inspektionskuttere på Færøerne (bortset fra ophold i  

 stationeringshavn), bevogtningsfartøjer, torpedo-/missilbåde,  

 orlogskuttere og flyvefisken-klassen 134,08 II Øvrige skibe, der er oprettet som tjenestested 67,03 I Særligt søtillæg kan endvidere ydes til  

 personel i lønramme 36.
 Stk. 4. Søtillæg og særligt  

 søtillæg ydes efter de for militære tjenestemænd  

 gældende regler, jf. i øvrigt Forsvarskommandoens  

 bestemmelser.
 Stk. 5. Søtillæg og særligt  

 søtillæg kan ikke oppebæres samtidig med tillæg for  

 døgntjeneste, natpenge samt lørdag- og  

 søndagsgodtgørelse mv.
Godtgørelse for nattjeneste § 15. Når officerer af reserven (i lønramme 18/21,  

 24, 29/31, 31/34 og 35), bortset fra dem der oppebærer  

 søtillæg, efter ordre eller ifølge godkendt  

 tjenestefordeling udfører tjeneste i tiden kl. 17 - 06, ydes natpenge  

 således (grundbeløb oktober 1997):
 For tjeneste i tiden kl. 17   06:14,82 kr. pr.time.
Natpenge beregnes pr. påbegyndt halve time med  

 halvdelen af beløbet og i øvrigt efter de for militære  

 tjenestemænd gældende regler.
Under transport fra bopæl til  

 tjenestested ydes ingen natpenge.
Godtgørelse for tjeneste på lørdage,  

 søn- og helligdage § 16. Når officerer af reserven (i lønramme 18/21,  

 24, 29/31, 31/34 og 35), bortset fra dem der oppebærer  

 søtillæg, efter ordre eller ifølge en godkendt  

 tjenestefordeling udfører tjeneste på lørdage efter kl. 14 samt mandage og hverdage efter nytårsdag, Langfredag, 2. påskedag,  

 Store Bededag, Kristi Himmelfartsdag, 2. pinsedag og 2. juledag kl. 00   04  

 ydes en særlig godtgørelse på 21,22 kr. pr. time  

 (grundbeløb oktober 1997).
For tjeneste på Søn- og helligdage kl. 00 - 24, grundlovsdag efter kl. 12 samt juleaftensdag efter kl. 14 ydes en særlig godtgørelse på 30,46 kr. pr. time  

 (grundbeløb oktober 1997) Stk. 2. Godtgørelsen beregnes pr. påbegyndt  

 halve time med halvdelen af ovennævnte beløb og i øvrigt  

 efter de for militære tjenestemænd gældende regler.
Under  

 transport fra bopæl til tjenestested ydes ingen lør-/søn-  

 og helligdagsgodtgørelse.
Flyvetillæg § 17. Der kan ydes flyvetillæg til officerer af reserven,  

 jf.
KFF B. 5-41.
Sprogofficer § 18. Til sprogofficerer, der anvendes som forhandlings- og  

 undervisningstolk (PfP, samarbejdsprogrammer, OSCE-missioner), CFE-tolk  

 (CFE-inspektioner) et tillæg på 100,00 kr. pr. dag.  

 (grundbeløb 1. oktober 1997) Øvrige tillæg § 19. Officerer af reserven (i lønramme 18/21, 24, 29/31,  

 31/34 og 35) er omfattet af følgende tillægsordninger efter de  

 for militære tjenestemænd i tilsvarende lønrammer og  

 stillinger fastsatte regler og satser:
Minerydnings-/ammunitionstillægsordningen, Dykkertillægsordningen.
Officerer, der har tegnet rådighedskontrakt med  

 henblik på at gøre tjeneste som pilot inden for den  

 særligt etablerede rådighedspilotordning kan ydes  

 pilottillæg, jf.
KFF B. 5-41.
 De gældende satser for samtlige  

 tillægsordninger optages i Kundgørelse for Forsvaret A.
Kapitel 6 Lønbestemmelser § 20. Ved indkommandering vil løn og faste ydelser  

 være at beregne med 7,4/1924 årsløn for hver dag den  

 faktiske indkommanderingen varer.
For vedkommende måned kan der  

 højst anvises 1/12 årsløn.
I forbindelse med hjemsendelse  

 ydes, såfremt den enkelte fremsætter anmodning herom, en aconto  

 lønudbetaling med henblik på endelig regulering i forbindelse  

 med den følgende ordinære lønudbetaling.
Stk. 2. De i kapitlerne 4 og 5 omhandlede  

 lønninger mv. kan ikke oppebæres sammen med pension fra staten.  

 Eventuel pension vil være at fradrage i den udbetalte løn.
Der  

 foretages fradrag med samme brøkdel, hvormed der ydes løn  

 (7,4/1924 af årlig pension pr. indkommanderingsdag).
 § 21. Lønvilkår mv. for officerer af  

 reserven med begrænset daglig tjenestetid (deltidstjeneste)  

 fastsættes af Forsvarsministeriet efter forhandling med  

 foreningen.
Kapitel 7 Ferie § 22. Officerer af reserven behandles efter ferieloven, idet de  

 dels i henhold til lovens § 14 anses for at holde ferie med løn  

 på grundlag af det oppebårne rådighedsvederlag og dels i  

 henhold til lovens § 12 oppebærer almindelig  

 feriegodtgørelse af den oppebårne lønning.
Kapitel 8 Sygdom, barsel og barns 1. sygedag § 23. Officerer af reserven oppebærer løn under  

 sygdom, for så vidt angår en sygeperiode, der måtte falde  

 indenfor den i det enkelte tilfælde fastsatte rådighedsperiode,  

 og forudsat den pågældende er mødt til tjeneste i den  

 aftalte rådighedstjenesteperiode.
Sådan sygdom kan af den  

 personelforvaltende myndighed kræves dokumenteret efter reglerne i  

 Kundgørelse for Forsvaret B.9-1 om tjenestemænd mfl. s forhold i  

 forbindelse med sygdom.
 Stk. 2. Såfremt officerer af reserven er forhindret  

 i at møde til tjeneste i en aftalt og beordret  

 rådighedstjenesteperiode som følge af sygdom, og det ikke er  

 muligt at flytte tjenesteperioden (aktiviteten), vil der efter  

 ansøgning i det enkelte tilfælde kunne ydes løn i  

 rådighedsperioden, forudsat der foreligger en af den  

 pågældende underskrevet sygeerklæring.
 § 24. Finansministeriets cirkulære nr. 40/97  

 af 3. juli 1997 om barsel, adoption og omsorgsdage finder anvendelse for  

 officerer af reserven.
§ 25. Indenfor den i det enkelte tilfælde  

 fastsatte rådighedstjenesteperiode kan der gives hel eller delvis  

 tjenestefrihed uden lønafkortning til pasning af sygt barn,  

 når det er barnets 1. sygedag, hensynet til barnets forhold gør dette nødvendigt, forholdene på tjenestestedet tillader det, barnet er under 18 år og barnet er hjemmeværende.
 Stk. 2. Den ansattes sygeliste suppleres med oplysninger  

 om fravær på grund af barns 1. sygedag.
Stk. 3. Ordningen kan for den enkelte inddrages ved  

 misbrug.
Der henvises i øvrigt til Kundgørelse for Forsvaret  

 B.9-1.
 § 26. For officerer af reserven er der i  

 overensstemmelse med bestemmelserne i Kundgørelse for Forsvaret B.2-8  

 ikke fastsat en højeste arbejdstid, og der vil ikke ud over de i  

 kapitlerne 4 og 5 nævnte tillæg kunne ydes godtgørelse for  

 merarbejde, overarbejde, mistede fridage, forskudt tjeneste,  

 døgntjeneste mv.
 § 27. Der ydes fri mundering i henhold til  

 Kundgørelse for Forsvaret B.6-5.
Kapitel 9 Godtgørelse af merudgifter § 28. Under indkaldelsen kan det sted, hvor den faste bopæl  

 er beliggende, anses som fast tjenestested i henseende til beregning af  

 befordringsgodtgørelse, time- og dagpenge mv. eller  

 merudgiftsgodtgørelse.
Det er herved en forudsætning, at  

 bopælen er beliggende i en sådan afstand fra det militære  

 tjenestested, at betingelserne for udbetaling af time- og dagpenge mv. eller  

 merudgiftsgodtgørelse er opfyldt.
Ved indkaldelse vil bestemmelsen i  

 Kundgørelse for Forsvaret B.5-13 være at iagttage.
 Stk. 2. Ved indkaldelse ydes kilometergodtgørelse  

 med laveste sats efter de herfor fastsatte bestemmelser eller  

 godtgørelse for dokumenterede udgifter til offentlige  

 befordringsmidler, idet der henvises til bestemmelserne i Kundgørelse  

 for Forsvaret B.5-13, jf. ad §§ 4 og 10.
 Stk. 3. Ved indkaldelse af personel, der har taget ophold  

 i udlandet, jf. § 3, stk. 6, beregnes de i stk. 1 og 2  

 nævnte ydelser fra det tidspunkt, hvor den pågældende  

 ankommer til første danske lufthavn/havn, eller ved tog-, bil eller  

 bustransport fra det tidspunkt den dansk/tyske grænse passeres.
 Stk. 4. Forsvarskommandoen kan i særlige  

 tilfælde dispensere fra den i stk. 3. anførte bestemmelse.
Kapitel 10 Ikrafttrædelse § 29. Cirkulæret træder i kraft den 1. oktober  

 1997.
 § 30. Kundgørelse for Forsvaret B.5-27 af  

 1. juni 1996 ophæves.
