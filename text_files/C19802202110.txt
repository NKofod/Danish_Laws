(Til alle amtskommuner samt Københavns  

 og Frederiksberg Kommuner) Ifølge undervisningsministeriets cirkulære af 30. august 1979 om  

 amtskommunernes og Frederiksberg kommunes tilbudsgivning i henhold til § 8 i  

 loven om særforsorgens udlægning kan de statstjenestemandsansatte ledere og  

 lærere, der ikke måtte ønskeat overgå til ansættelse som tjenestemand i  

 folkeskolen eller som tjenestemand ved den pågældende amtskommunes eller  

 Frederiksberg kommunes skole- og undervisningsvæsen, opretholde  

 ansættelsesforholdet til staten under tjenestemandens udførelse af det ham  

 tilbudte arbejde under vedkommende (amts)kommunes undervisnings- og  

 kulturforvaltning.
Desuden opretholder de statstjenestemandsansatte ledere og  

 lærere, der er omfattet af lovens § 8, stk. 3, ansættelsesforholdet til  

 staten indtil udgangen af juni måned 1981.
 Som følge af, at de omhandlede ledere og lærere opretholder  

 ansættelsesforholdet til staten, vil sager i videre omfang, end det ellers  

 gælder for folkeskolens tjenestemænd, skulle forelægges  

 undervisningsministeriet.
 Herefter skal følgende grupper af sager - der særlig har givet anledning  

 til tvivl - forelægges undervisningsministeriet med (amts)kommunens  

 indstilling:
 1. Ansøgninger om tjenestefrihed uden løn og  

 tjenestetidsnedsættelse i henhold til tjenestemandslovens § 58, stk. 1 og 3.
 2. Varig ansættelse efter udløbet af normal eller  

 forlænget prøvetjeneste.
 Det bemærkes, at en forlængelse af prøvetjenesten efter § 9, men ikke  

 efter § 8, i økonomi- og budgetministeriets bekendtgørelse nr. 96 af 20.  

 marts 1972 om ansættelse som tjenestemand på prøve i staten med senere varig  

 ansættelse for øje skal godkendes af undervisningsministeriet.
 3. Oprykning af lærere til overlærere.
 Det bemærkes, at en lærer ved den tidligere åndssvageforsorg oprykkes til  

 lønramme 25 med stillingsbetegnelsen overlærer, når læreren i 2 år har  

 oppebåret slutløn i lønramme 18.
 En lærer ved den tidligere særforsorg i øvrigt oprykkes til lønramme 26,  

 når læreren i 2 år har oppebåret slutløn i lønramme 18. Efter yderligere 4  

 års forløb oprykkes læreren til lønramme 28 med stillingsbetegnelsen  

 overlærer.
 Oprykning til overlærer i henholdsvis lønramme 25 og lønramme 28  

 forudsætter, at den pågældende lærers tjenstlige forhold i enhver henseende  

 har været tilfredsstillende.
 4. Afskedigelser, herunder ansøgte afskedigelser.
Ved afsked på grund af sygdom eller alder anvendes reglerne i økonomi- og  

 budgetministeriets cirkulære nr. 47 af 15. marts 1973 om afsked af  

 tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder.
Ved uansøgt afsked på grund af  

 sygdom indhentes den i cirkulærets § 1 nævnte lægeerklæring af  

 (amts)kommunen.
Herefter indsendes de i cirkulærets §§ 1-3, jfr. dog § 3,  

 stk. 2, nævnte dokumenter til undervisningsministeriet.
Ved ansøgt afsked på  

 grund af sygdom indsendes de i cirkulærets §§ 8-9 nævnte dokumenter ligeledes  

 til undervisningsministeriet.
Udlevering af pensionsskema samt beregning og  

 anvisning af pension sker ved undervisningsministeriets foranstaltning.
Det bemærkes, at de statstjenestemandsansatte ledere og lærere, der  

 modtager tilbud om ansættelse som tjenestemænd i folkeskolen m.v. i medfør af  

 undervisningsministeriets cirkulære af 30. august 1979 om amtskommunernes og  

 Frederiksberg kommunes tilbudsgivning, anses for fratrådt deres  

 statstjenestemandsstilling.
I disse tilfælde skal der derfor ikke finde en  

 egentlig afskedigelse sted.
Derimod vil statstjenestemandsansatte ledere og  

 lærere, der opnår en varig tjenestemandsstilling i folkeskolen, uden at dette  

 har forbindelse med udlægningen af særforsorgen, skulle afskediges fra deres  

 statstjenestemandsstilling.
 5. Alle sager i henhold til kap. 4 i  

 tjenestemandsloven (disciplinærsager).
 6. Ansøgninger om nedsat tjenestetid af  

 helbredsmæssige grunde, jfr. § 5 i økonomi- og budgetministeriets cirkulære  

 nr. 163 af 5. juli 1973 om statstjenestemænds forhold i forbindelse med  

 sygdom.
 7. Ansøgninger om lønforskud og lønforskrivninger.
 8. Jubilæumsgratiale og diplom.
 9. Ændring af lønanciennitet.
 10. Personlige tillæg i henhold til  

 tjenestemandslovens § 55.
 11. Forhøjelse af ansættelsestid og pensionsalder samt  

 udbetaling og tilbagebetaling af pensionsbidrag.
----------------------- Det forudsættes, at (amts)kommunen uden at forelægge  

 undervisningsministeriet sagen yder overtimebetaling, funktionsvederlag,  

 telefon-, flytte- og befordringsgodtgørelse, herunder udsteder  

 kørselsbemyndigelser, samt time- og dagpenge og ulempeydelser efter de  

 gældende regler.
Det samme gælder tjenestefrihed m.v. i forbindelse med  

 barsel, adoption, militærtjeneste og ombud.
Endvidere tager (amts)kommunen  

 stilling til ansøgninger om deltagelse i kurser, jfr. lønnings- og  

 pensionsministeriets cirkulære nr. 53 af 18. marts 1968 om tjenestefrihed for  

 statsansatte til deltagelse i hjemmeværnets eller civilforsvarets skoler og  

 kurser samt samme ministeriums cirkulæreskrivelse nr. 113 af 23. juni 1971  

 vedrørende deltagelse i uddannelseskurser for det i staten og folkekirken  

 ansatte personale.
Tilsvarende gælder ansøgninger om tjenestefrihed m.v. i  

 anledning af videreuddannelse på Danmarks Lærerhøjskole.
 Tvivlsspørgsmål vedrørende forannævnte sager vil kunne forelægges  

 undervisningsministeriet.
------------------ Cirkulæreskrivelsens bestemmelser finder tilsvarende anvendelse for  

 statstjenestemandsansatte ledere og lærere i Københavns kommune.
 Undervisningsministeriet, den 2. juni  

 1980.
 P.m.v.
 e.b.
