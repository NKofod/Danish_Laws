 På baggrund af omtale i medierne om The Voice-samarbejdet, har  

 udvalget foretaget en nærmere undersøgelse med henblik på at afdække, om  

 Voice-stationerne overtræder de gældende bestemmelser vedrørende selvstændig  

 programvirksomhed.
På møder den 14. maj 1991 og 18. juni 1991 har Udvalget vedr.
Lokal Radio  

 og TV behandlet en sag vedrørende samarbejdet mellem Voice-stationer i  

 Frederiksberg, København, Gentofte, Hørsholm, Birkerød, Lyngby, Søllerød,  

 Fladså, Næstved og Odense.
På baggrund af omtale i medierne om The  

 Voice-samarbejdet, har udvalget foretaget en nærmere undersøgelse med henblik  

 på at afdække, om samarbejdet er i strid med kravet i § 15 a, stk. 4, i lov  

 om radio- og fjernsynsvirksomhed (lovb. nr. 339 af 22. maj 1990) om, at  

 »tilladelsens indehaver skal selvstændigt udøve programvirksomheden, som  

 ikke må omfatte programmer, der i medfør af et fast samarbejdsforhold  

 udsendes af en anden indehaver af en tilladelse,..«.
Udvalget vedr.
Lokal Radio og TV har i forbindelse med sagens behandling  

 ved skrivelse af 27. marts 1991 anmodet den enkelte station om en udtalelse.
 Af stationernes udtalelser fremgår det, at stationerne anvender navnet The  

 Voice, som et led i markedsføringen og som et led i et samarbejde om salg af  

 sendetid til landsdækkende reklamer: at stationerne afvikler programmer efter  

 det såkaldte Voice-koncept, der indebærer en inddeling af dagens timer i  

 forskellige musikgenre, nyhedshyppighed, samt reklameafvikling: at personalet  

 ansættes af produktionsselskaber lokalt, der ejes af The Voice ApS: at  

 stationerne selv suverænt står for, hvilke programmer, der skal sendes og har  

 egen programproduktion: og at stationerne ikke er bundet af samarbejdsaftaler  

 med andre Voice-stationer.
Med henblik på at få sagen yderligere belyst anmodede udvalget i brev af  

 16. maj 1991 direktøren for The Voice, Otto Reedtz-Thott om at møde for  

 udvalget.
Otto Reedtz-Thott og Erik Hansen fra The Voice, København, afgav  

 mundtlig forklaring i sagen på udvalgets møde den 18. juni 1991.
 Af den mundtlige redegørelse fremgik, at afviklingen af programmer i de  

 enkelte Voice-stationer kører fuldstændig uafhængigt af Voice ApS i  

 København, at der på alle stationer er ansat selvstændige lokale  

 programchefer: at Voice-konceptet skaber rammerne for afviklingen af  

 programmer lokalt, for herved at sikre, at The Voice-navnets image som ung,  

 hurtig og professionel radio fastholdes, og at der udøves programvirksomhed  

 inden for aftalte tidsrammer, således at »tom æter« undgås: og at  

 der foregår et samarbejde mellem stationerne ved salg af sendetid til  

 landsdækkende reklame.
 Udvalget skal på den baggrund udtale:
 Udvalget må på det foreliggende grundlag konstatere, at Voice-stationerne  

 ikke overtræder de gældende bestemmelser vedrørende selvstændig  

 programvirksomhed, idet de enkelte stationer har egen programansvarlig og  

 suveræn selvbestemmelse over programvirksomheden.
