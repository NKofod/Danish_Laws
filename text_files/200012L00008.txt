Fremsat den 5. oktober 2000 af  

 miljø- og energiministeren (Svend Auken) Forslag til Lov om ændring af lov om  

 vandforsyning m.v.)_) (Gennemførelse af drikkevandsdirektivet m.v.) § 1 I lov om vandforsyning m.v., jf. lovbekendtgørelse nr. 130 af 26.  

 februar 1999, som ændret ved § 10 i lov nr. 355 af 2. juni 1999 og lov  

 nr. 374 af 2. juni 1999, foretages følgende ændringer:
 1. I § 1, stk. 1, nr. 3, ændres ».« til: », og«.
 2. I § 1, stk. 1, indsættes som nr. 4:
» 3. I § 55 indsættes som stk. 8:
» 4. I § 60, stk. 2, indsættes som 2. og 3.  

 pkt.:
» 5. § 61 ophæves.
 6. § 62 affattes således:
» Stk. 2. Opfylder vandet i et alment  

 vandforsyningsanlæg ikke de kvalitetskrav, der er fastsat i loven eller  

 regler udstedt i medfør af loven, drager kommunalbestyrelsen omsorg  

 for, at årsagen hertil påvises, og sørger for, at der  

 hurtigst muligt træffes udbedrende foranstaltninger til genoprettelse  

 af drikkevandets kvalitet, herunder ved at give påbud efter stk. 1. Det  

 samme gælder ikke-almene vandforsyningsanlæg, som leverer mere  

 end 3000 m3 vand årligt, samt vandforsyningssystemer, hvor  

 vandet leveres som led i en offentlig eller kommerciel aktivitet.
 Stk. 3. Bedømmes vandet i et  

 vandforsyningsanlæg eller vandsforsyningssystem, som er omfattet af  

 stk. 2, at være sundhedsfarligt, eller er der efter  

 kommunalbestyrelsens skøn nærliggende fare for, at vandet kan  

 blive sundhedsfarligt, skal kommunalbestyrelsen uden unødigt ophold  

 give påbud om, hvilke foranstaltninger efter stk. 1, der skal  

 træffes til imødegåelse heraf.
 Stk. 4. Bedømmes vandet i et vandforsyningsanlæg  

 eller vandforsyningssystem, som ikke er omfattet af stk. 2, at være  

 sundhedsfarligt, skal kommunalbestyrelsen beslutte, om der bør  

 træffes foranstaltninger efter stk. 1.
 Stk. 5. Kommunalbestyrelsens afgørelse af, om  

 vandet er sundhedsfarligt, skal ske efter drøftelse med  

 embedslægeinstitutionen.
 Stk. 6. Kommunalbestyrelsen sikrer, at  

 vandforsyningssystemets forbrugere informeres om forhold omfattet af stk. 2,  

 herunder oplyses om eventuelle foranstaltninger, den enkelte forbruger  

 bør træffe, medmindre kommunalbestyrelsen finder, at  

 overskridelsen af kvalitetskravene er ubetydelig.
 Stk. 7. Kommunalbestyrelsen sikrer, at  

 vandforsyningssystemets forbrugere straks underrettes om forhold omfattet af  

 stk. 3 eller 4, herunder oplyses om foranstaltninger den enkelte forbruger  

 bør træffe.
 Stk. 8. Hvis vandet i et vandforsyningssystem, der  

 forsyner fødevarevirksomheder og de primærproducenter med  

 hvilke, der føres tilsyn efter loven, ikke opfylder de fastsatte  

 kvalitetskrav, skal kommunalbestyrelsen underrette den pågældende  

 statslige fødevareregion om de foranstaltninger, der er iværksat  

 i medfør af denne paragraf.
 Stk. 9. I forbindelse med behandlingen af sager, der i  

 øvrigt skal afgøres af amtsrådet, kan amtsrådet  

 overtage kommunalbestyrelsens adgang til at give påbud efter stk. 1,  

 samt forpligtelserne efter stk. 2-8.«.
 7. I § 69, stk. 2, indsættes som 2. pkt.:
» 8. I § 69, stk. 3, ændres »amtsråd, Danmarks og Grønlands Geologiske  

 Undersøgelse og Miljøstyrelsen.«  

 til: » amtsråd og Danmarks og  

 Grønlands Geologiske Undersøgelse.«.
 9. I § 69 indsættes som stk. 4:
» 10. Efter § 71 indsættes i kapitel 11:
» 11. § 88 ophæves.
§ 2 Loven træder i kraft den 25. december 2000.
Bemærkninger til lovforslaget Almindelige bemærkninger 1. Lovforslagets baggrund Formålet med lovforslaget er først og  

 fremmest at sikre den nødvendige lovhjemmel til administrativt at  

 kunne gennemføre Rådets direktiv 98/83/EF om kvaliteten af  

 drikkevand (EF-Tidende L 330 af 5. december 1998) - herefter benævnt  

 det nye drikkevandsdirektiv.
Direktivet afløser det gældende  

 direktiv om kvaliteten af drikkevand (Rådets direktiv  

 80/778/EØF, EF-Tidende L 229 af 30. august 1980) og skal være  

 gennemført i dansk lovgivning senest den 25. december 2000.
Det nye drikkevandsdirektiv er et minimumsdirektiv, der  

 fastsætter kvalitets- og sundhedskrav for vand beregnet til drikkevand  

 samt krav om, at de enkelte medlemsstater fastsætter regler om tilsyn  

 og kontrol med drikkevandskvaliteten.
I forhold til det nugældende  

 drikkevandsdirektiv 80/778/EØF om kvaliteten af drikkevand er der  

 alene tale om en række justeringer af mere teknisk karakter i form af  

 ændrede og nye grænseværdier for en række kemiske og  

 mikrobiologiske parametre, ligesom det nye drikkevandsdirektiv  

 fastsætter ændrede regler om tilsyn og kontrol.
Disse  

 ændringer vil blive gennemført ved en ændring af  

 bekendtgørelse nr. 515 af 29. august 1988 om vandkvalitet og tilsyn  

 med vandforsyningsanlæg.
Som noget nyt fastsætter direktivet imidlertid krav  

 om en bedre information om det vand, forbrugeren modtager fra  

 vandforsyningen.
Der stilles også krav om, at myndighederne sikrer, at  

 forbrugerne bliver tilstrækkeligt informeret i forbindelse med en  

 forringet eller sundhedsfarlig vandkvalitet fra vandforsyningen.
Som for den gældende vandforsyningslov indeholder  

 dette lovforslag regler, der regulerer det drikkevand, der leveres fra  

 vandværk via ledningsnet (herunder tankvogn og tankskib) til  

 forbrugerne.
Også private brønde og boringer er omfattet af  

 forslaget.
Vand til brug i levnedsmiddelindustrien er ligeledes omfattet.  

 Vand leveret på flaske er også omfattet af det nye  

 drikkevandsdirektiv, men reguleres af regler fastsat af Ministeriet for  

 Fødevarer, Landbrug og Fiskeri.
Naturligt mineralvand og vand, der  

 betragtes som lægemidler, er undtaget fra det nye drikkevandsdirektiv  

 og reguleret af henholdsvis Rådets direktiv 80/777/EØF af 15.  

 juli 1980 om indbyrdes tilnærmelse af medlemsstaternes lovgivning om  

 udvinding og markedsføring af naturligt mineralvand (EF-Tidende L 229  

 af 30. august 1980) og Rådets direktiv 65/65/EØF af 26. januar  

 1965 om tilnærmelse af lovgivning om farmaceutiske specialiteter  

 (EF-Tidende L 22 af 9. februar 1965).
2. Lovforslagets indhold Lovforslaget indeholder de nødvendige bemyndigelser  

 til miljø- og energiministeren til at kunne fastsætte regler til  

 gennemførelse af det nye drikkevandsdirektiv.
Direktivet er som  

 nævnt på mange punkter en justering af det nugældende  

 drikkevandsdirektiv, hvorfor fastsættelsen og justeringen af  

 grænseværdier   mikrobiologiske og kemiske parametre til sikring  

 af drikkevandskvaliteten   kan justeres i den allerede gældende  

 bekendtgørelse om vandkvalitet og tilsyn med vandforsyningsanlæg  

 (bekendtgørelse nr. 515 af 29. august 1988).
 I dette lovforslag fastsættes bemyndigelser til  

 ministeren til at kunne udfærdige krav til vandforsyningerne om at  

 stille de nødvendige ajourførte oplysninger om det leverede  

 vands kvalitet til rådighed for forbrugerne.
Der foreslås ligeledes en præcisering af de  

 allerede eksisterende regler om amtsrådenes og kommunalbestyrelsernes  

 indberetningspligt til Danmarks og Grønlands Geologiske  

 Undersøgelse (GEUS). Dette sker for at skabe ensartethed i form og  

 indhold til brug for den nationale indberetning til EU.
Reglen  

 udmøntes ved at stille et fælles edb-system til rådighed  

 for amtskommunerne og kommunerne.
Med lovforslaget foreslås der endvidere  

 præcisering af lovens påbudsbestemmelse, jf. § 62. For det  

 første præciseres, at kommunalbestyrelsen i tilfælde af  

 overskridelser af kvalitetskravene eller sundhedsfare på almene  

 vandværker og andre anlæg m.v., der er omfattet af  

 drikkevandsdirektivet, har pligt til at sørge for, at der  

 træffes foranstaltninger, der skal genoprette drikkevandets kvalitet.  

 For det andet indføres en pligt for kommunalbestyrelsen til at sikre,  

 at forbrugerne informeres i tilfælde af, at drikkevandskvaliteten ikke  

 er i orden.
Der stilles i denne forbindelse forslag om, at  

 kommunalbestyrelsen beslutter i hvilket omfang forbrugeren skal informeres i  

 forbindelse med mindre kvalitetsoverskridelser, og at kommunalbestyrelsen, i  

 tilfælde af at vandet er sundhedsfarligt, skal sikre, at forbrugerne  

 underrettes.
De nødvendige hjemler til at påbyde  

 vandforsyningerne at drage omsorg for, at den nødvendige information  

 gives til forbrugerne fastsættes i forslaget, ligesom det  

 fastsættes, at forbrugeren skal oplyses om, hvilke foranstaltninger  

 forbrugeren selv bør træffe.
 Herudover indeholder lovforslaget en række  

 justeringer, blandt andet en udtrykkelig hjemmel til at kommunalbestyrelserne  

 kan overføre deres kompetence efter loven til kommunale  

 fællesskaber, f.eks. fælleskommunale miljøcentre eller  

 lignende.
3. Lovforslagets økonomiske og administrative konsekvenser for  

 det offentlige De ændringer, der følger af selve  

 lovforslaget, medfører ikke nye eller forøgede arbejdsopgaver  

 for stat, amtskommune eller kommune med øgede udgifter til  

 følge.
Reglerne om, at kommunalbestyrelserne i tilsynsarbejdet skal  

 sikre at vandforsyningerne informerer forbrugerne i tilfælde af  

 forringet vandkvalitet, er allerede indeholdt i kommunernes almindelige  

 tilsynsopgave.
I tilfælde af, at vandet er sundhedsfarligt, eller at  

 der er en nærliggende fare for, at vandet kan blive sundhedsfarligt, er  

 der allerede i dag et krav om, at kommunalbestyrelsen udarbejder  

 beredskabsplaner.
 Kommunalbestyrelsernes pligt til at påse, at  

 vandforsyningerne stiller de nødvendige ajourførte oplysninger  

 til rådighed for forbrugerne, skønnes ligeledes at indgå i  

 det almindelige tilsynsarbejde uden en øget arbejdsbyrde til  

 følge.
 Reglerne om, at amtsrådene indberetter oplysninger  

 til Danmarks og Grønlands Geologiske Undersøgelse (GEUS)  

 på et ensartet grundlag, skønnes at medføre en  

 administrativ lettelse, idet der vil blive stillet de nødvendige  

 edb-programmer til rådighed for denne allerede eksisterende pligt.
 De øgede arbejdsopgaver, der følger af  

 ændrede og nye grænseværdier for en række kemiske og  

 mikrobiologiske parametre samt ændrede regler om kontrol og tilsyn, vil  

 blive forhandlet med de kommunale parter i forbindelse med ændringen af  

 bekendtgørelsen om vandkvalitet og tilsyn med  

 vandforsyningsanlæg.
4.Lovforslagets økonomiske konsekvenser for borgerne De opgaver, der følger af, at vandforsyningerne i  

 fremtiden skal stille de nødvendige og ajourførte oplysninger  

 til rådighed for forbrugerne vil betyde en øget arbejdsbyrde for  

 vandforsyningerne.
Udgifterne hertil bedømmes dog til at være af  

 meget beskeden størrelse.
Udgifterne hertil vil kunne  

 pålægges vandprisen, og derved forbrugeren og skønnes  

 alt efter vandforsyningens størrelse   ikke at medføre en  

 mærkbar prisstigning for forbrugeren.
Ved udarbejdelsen af den samlede  

 ændring af bekendtgørelse nr. 515 af 29. august 1988, hvor der  

 skal gennemføres en lang række tekniske justeringer samt  

 foretages den administrative udmøntning af opgaver som følge af  

 nærværende forslag, vil udkastet til ny bekendtgørelse  

 blive forelagt for Erhvervsministeriets Fokuspanel.
5. Lovforslagets økonomiske og administrative konsekvenser for  

 erhvervslivet Lovforslaget skønnes i lighed med pkt. 4 ikke at  

 medføre nogen mærkbar prisstigning i vandprisen.
Forslaget  

 medfører ikke administrative konsekvenser for erhvervslivet.
For  

 vandforsyninger   offentlige som private   vil lovforslaget medføre en  

 mindre administrativ byrde.
Private vandforsyninger opfattes ikke i denne  

 sammenhæng som en erhvervsvirksomhed og udgiften for den øgede  

 arbejdsbyrde kan både for den offentlige og den private vandforsyning  

 pålægges vandprisen, jf. ovenfor.
6. Lovforslagets miljømæssige konsekvenser Lovforslaget har i sig selv ingen miljø- eller  

 sundhedsmæssige konsekvenser, da lovforslaget fastsætter de  

 manglende hjemler til at gennemføre direktivet.
Udmøntningen af  

 lovforslaget har ingen direkte miljø- eller sundhedsmæssige  

 konsekvenser.
Til gengæld vil en øget information til  

 forbrugerne om drikkevandets kvalitet og arbejdet med at opretholde denne  

 skabe en større forståelse for, at en god  

 miljøbeskyttelse skaber en god drikkevandskvalitet.
7. Hørte myndigheder og organisationer Akademiet for de Tekniske Videnskaber,  

 Amtsrådsforeningen i Danmark, Arbejderbevægelsens  

 Erhvervsråd, Comcon, Danmarks Miljøundersøgelser,  

 Danmarks Naturfredningsforening, Danmarks og Grønlands Geologiske  

 Undersøgelse, Danmarks Private Vandværker, Dansk  

 Erhvervsgartneriforening, Dansk Erhvervsjordbrug, Dansk Familielandbrug,  

 Dansk Industri, Dansk Planteværn, Danske Vandværkers Forening, De  

 danske Landboforeninger, Direktoratet for FødevareErhverv, Dong,  

 Embedslægeforeningen, Erhvervsfremmestyrelsen, Erhvervsministeriet,  

 Eurolab Danmark, Forbrugerrådet, Forbrugerstyrelsen, Foreningen af  

 Brøndborere i Danmark, Foreningen af Rådgivende  

 Ingeniører, Forsvarsministeriet, Frederiksberg Kommune,  

 Fødevaredirektoratet, Greenpeace, Indenrigsministeriet,  

 Ingeniørforeningen i Danmark, Justitsministeriet, Kommunernes  

 Landsforening, Konkurrencerådet, Københavns Kommune,  

 Københavns Vand, Landbrugsrådet, Landsforeningen  

 Økologisk Jordbrug, Miljøklagenævnet, Miljøteknisk  

 Brancheforening/Entreprenørforeningen, Ministeriet for  

 Fødevarer, Landbrug og Fiskeri, Naturklagenævnet, Noah,  

 Skatteministeriet, Skov- og Naturstyrelsen, Sundhedsministeriet,  

 Sundhedsstyrelsen, Vandfonden v/viceborgmester Elin Møller og  

 Økovandspejlet.
Vurdering af konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfanget) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Formålet med lovforslaget er først og fremmest  

 at sikre den nødvendige lovhjemmel til administrativt at kunne  

 gennemføre Rådets direktiv 98/83/EF om kvaliteten af drikkevand.  

 Lovforslaget indeholder dog også bestemmelser, der i sig selv  

 gennemfører enkelte af direktivets bestemmelser.
Bemærkninger til lovforslagets enkelte  

 bestemmelser Til § 1 Til nr. 1 og 2 Fra vandforsyningslovens vedtagelse i 1978 har der  

 været fastsat bestemmelser om drikkevandets kvalitet, bl.a. at der skal  

 ske en planmæssig udbygning og drift af en tilstrækkelig og  

 kvalitetsmæssig tilfredsstillende vandforsyning.
Herunder har der  

 været fastsat regler til sikring af forbrugernes sundhed.
Af betragtningerne til det nye drikkevandsdirektiv  

 fremgår det bl.a., at grænseværdierne - de mikrobiologiske  

 og kemiske parametre - er fastsat ud fra de foreliggende videnskabelige data,  

 og at der tillige er lagt vægt på forsigtighedsprincippet.
Det  

 fremhæves, at værdierne er valgt for at sikre, at drikkevand kan  

 forbruges uden risiko hele livet igennem, og at direktivet skal  

 repræsentere et højt sundhedsmæssigt beskyttelsesniveau.  

 For at præcisere direktivets udgangspunkt fremhæves det  

 sundhedsmæssige aspekt nu også i lovens  

 formålsbestemmelse.
Til nr. 3 Det nye drikkevandsdirektiv fastsætter som noget nyt  

 en forpligtelse for myndighederne til at sikre, at forbrugerne har adgang til  

 tilstrækkelige, ajourførte oplysninger om kvaliteten af deres  

 drikkevand.
Hjemlen er tænkt udmøntet på en sådan  

 måde, at alle almene vandforsyninger skal sørge for at informere  

 og stille information om det leverede drikkevand til rådighed for sine  

 forbrugere.
Det gælder således både private og offentlige  

 vandforsyninger.
Det bemærkes, at der vil blive fastsat en pligt for  

 vandforsyningerne til af egen drift at informere forbrugerne.
De oplysninger, der tænkes stillet til  

 rådighed for forbrugerne, er f.eks. oplysninger om vandets vej fra  

 boring til vandhane, hvilke analyser der foretages og resultaterne heraf samt  

 vandforsyningens reaktion på eventuelle fund.
Ministeren vil herunder  

 fastsætte regler om, hvorledes oplysningerne skal  

 offentliggøres, og hvor tit dette skal ske.
Til nr. 4 Allerede i dag indberettes oplysninger om medlemsstaternes  

 drikkevandskvalitet til Europa-Kommissionen.
Dette fremgår af  

 Rådets Direktiv 91/692/EØF om standardisering og rationalisering  

 af rapporterne om gennemførelse af en række  

 miljødirektiver (EF-Tidende L 377 af 31. december 1991).  

 Indberetningspligten fremgår nu også af det nye  

 drikkevandsdirektiv.
I det nye drikkevandsdirektiv er fastsat en  

 særskilt regel, hvorefter medlemsstaterne hvert tredje år skal  

 udarbejde en rapport om drikkevandets kvalitet med henblik på at  

 informere forbrugerne.
Disse rapporter skal herudover fremsendes til  

 kommissionen.
De første rapporter skal dække årene 2002,  

 2003 og 2004. For at sikre opfyldelsen af denne rapporteringspligt  

 foreslås det, at ministeren bemyndiges til at kunne fastsætte  

 regler om, hvem der skal indberette, herunder form og frister for  

 indberetningen.
I dag indberetter amtsrådet en række oplysninger  

 til Miljøstyrelsen.
Det er de oplysninger, amtsrådet modtager  

 fra kommunalbestyrelserne og laboratorier om indvindingsmængde fra  

 vandforsyningsanlæg og kvaliteten af vand fra  

 vandforsyningsanlægget.
Der er ikke tilsigtet nogen ændring heri.  

 Som noget nyt foreslås det imidlertid, at ministeren kan  

 fastsætte frister for indberetningen, samt bestemme at indberetningen  

 skal ske elektronisk.
Til nr. 5 Ophævelsen er en konsekvens af, at der i 1997 inden  

 for miljølovgivningen blev fastsat fællesregler for  

 kvalitetskrav til miljømålinger ved bekendtgørelse om  

 kvalitetskrav til miljømålinger udført af akkrediterede  

 laboratorier, certificerede personer m.v. (Miljø- og  

 Energiministeriets bekendtgørelse nr. 637 af 30. juni 1997).
Til nr. 6 Kommunalbestyrelserne har tilsynet med, at lovens  

 bestemmelser overholdes.
I forbindelse med tilsynet med overholdelse af  

 kvalitetskravene har kommunalbestyrelsen efter loven en række  

 muligheder for at gribe ind ved konstaterede overskridelser.
Det nye  

 drikkevandsdirektiv indeholder mere præcise krav til myndighedernes  

 reaktion i tilfælde af problemer med drikkevandets kvalitet.  

 Ændringerne i § 62 afspejler dette.
Bestemmelsen er opbygget således, at stk. 1  

 indeholder regler om kommunalbestyrelsens adgang til at give påbud.
I  

 stk. 2-4 præciseres de tilfælde, hvor kommunalbestyrelsen har  

 pligt til at træffe afgørelser om foranstaltninger,  

 således at stk. 2 indeholder pligt ved overskridelse af  

 kvalitetskravene i vandforsyningsanlæg og stk. 3-4 indeholder pligt i  

 tilfælde af sundhedsfare eller ved risiko herfor.
Stk. 5 omhandler  

 pligt til at inddrage embedslægeinstitutionen, stk. 6-8 omhandler  

 informations- og underretningsforpligtelser og endelig indeholder stk. 9 en  

 kompetenceregel.
I bestemmelsen anvendes begreberne  

 vandforsyningsanlæg og vandforsyningssystemer til at afgrænse  

 bestemmelsernes anvendelsesområde.
Ved vandforsyningsanlæg  

 forstås indvindingsanlæg med tilhørende hoved-,  

 forsynings- og stikledninger samt tilhørende pumper.
Ved  

 vandforsyningssystem forstås vandforsyningsanlæg med tillæg  

 af jordledninger på privat grund og vandinstallationer.
Det foreslåede stk. 1 indeholder en beskrivelse af,  

 hvilke påbud kommunalbestyrelsen kan udstede for at forbedre  

 drikkevandets kvalitet.
Såfremt kommunalbestyrelsen skønner det  

 nødvendigt, kan den udstede et påbud om at gennemføre  

 forbedrende foranstaltninger.
Påbud kan således gives til  

 vandforsyningen, herunder ejere af brønde og boringer samt ejere af  

 vandinstallationer og forbrugere af vandet.
Forslagets nye  

 påbudsbestemmelse er således en videreførelse af den  

 nugældende regel og tilsigter ikke nogen ændring på  

 området for så vidt angår kommunalbestyrelsens mulighed for  

 at gribe ind ved påbud i tilfælde af konstaterede overskridelser  

 af kvalitetskravene eller ved sundhedsfare eller risiko herfor.
Man vil  

 således også fortsat kunne påbyde  

 sikkerhedsforanstaltninger hos forbrugerne.
Det foreslåede stk. 2 præciserer, at  

 myndighederne i de tilfælde, der er omfattet af det nye  

 drikkevandsdirektiv, ved deres tilsyn både har pligt til at søge  

 årsagen til overskridelser af kvalitetskrav og til at  

 iværksætte de nødvendige foranstaltninger for at  

 genoprette drikkevandskvaliteten.
Kvaliteten kan eksempelvis genoprettes ved  

 at der etableres en ny boring, etableres avanceret vandbehandling, etableres  

 tilslutning til andet vandværk eller andre tiltag, der kan  

 afhjælpe situationen.
I tilfælde, hvor kvaliteten ikke  

 umiddelbart kan forbedres, må der træffes midlertidige  

 foranstaltninger til levering af vand, der opfylder kravene, medmindre der  

 kan meddeles dispensation til overskridelse af kvalitetskravene, indtil de  

 mere langsigtede foranstaltninger får virkning.
I  

 bekendtgørelsen, hvor kvalitetskravene bliver fastsat, vil der i  

 overensstemmelse med direktivets bestemmelser herom blive fastsat  

 nærmere regler om, i hvilke tilfælde der kan meddeles  

 dispensation.
Bestemmelsen i stk. 2 omfatter for det første  

 almene vandforsyningsanlæg, dvs. anlæg der forsyner eller har til  

 formål at forsyne mindst 10 ejendomme, jf. lovens § 3, stk. 3.  

 Endvidere omfattes ikke-almene anlæg, som leverer mere end 3000  

 m3 vand årligt.
Endelig omfattes alle  

 vandforsyningssystemer, hvor vandet leveres som led i en offentlig eller  

 kommerciel aktivitet.
Som ikke udtømmende eksempler på  

 offentlige eller kommercielle aktiviteter kan nævnes institutioner,  

 restauranter, hospitaler, hoteller, forlystelsesetablissementer m.v.  

 Bestemmelsen omfatter således ikke overskridelser, der skyldes  

 forbrugernes egne ledninger eller installationer, medmindre vandet leveres  

 som led i en offentlig eller kommerciel aktivitet.
Endvidere er ikke-almene  

 anlæg kun omfattet, hvis de leverer vand som led i offentlig eller  

 kommerciel aktivitet, eller hvis de (undtagelsesvist) leverer mere end 3000  

 m3 vand årligt.
Det foreslåede stk. 3 præciserer, at  

 kommunalbestyrelsen også har pligt til at give påbud til de  

 anlæg m.v., som er omfattet af stk. 2, i tilfælde, hvor  

 kvalitetskravene er opfyldt, men hvor drikkevandet alligevel vurderes at  

 være sundhedsfarligt, eller der er nærliggende fare for, at det  

 kan blive det.
Dette kan være tilfældet, hvis vandet indeholder  

 (eller der er nærliggende fare for, at det kommer til at indeholde)  

 sundhedsfarlige mængder af et stof, mikroorganismer eller andet, som  

 der ikke er fastsat en grænseværdi for.  

 Embedslægeinstitutionen skal efter stk. 5 medvirke i bedømmelsen  

 af, om der er sundhedsfare.
 Det foreslåede stk. 4 omfatter de anlæg m.v.,  

 som ikke omfattes af stk. 2 og 3. For disse videreføres den  

 gældende § 62, stk. 2, hvorefter kommunalbestyrelsen, hvis vandet er  

 sundhedsfarligt, har pligt til efter en konkret vurdering at beslutte, om der  

 er behov for at træffe foranstaltninger.
 Der er med lovforslaget ikke tilsigtet nogen ændring  

 af kommunernes tilsyn og kontrol med de private brønde og  

 boringer.
Efter det foreslåede stk. 5 har kommunalbestyrelsen  

 pligt til at drøfte spørgsmålet om vandet er  

 sundhedsfarligt med embedslægeinstitutionen.
Dette svarer til den  

 gældende § 19, stk. 3, i bekendtgørelse om vandkvalitet og  

 tilsyn med vandforsyningsanlæg.
Med det nye drikkevandsdirektiv er der som noget nyt  

 fastsat krav om, at forbrugerne informeres om de udbedrende foranstaltninger,  

 der gennemføres for at imødegå overskridelser af  

 kvalitetskravene, medmindre disse skønnes ubetydelige.
Reglen i  

 forslagets stk. 6 er en præcisering heraf.
Ligeledes som noget nyt præciserer det nye  

 drikkevandsdirektiv, at der i tilfælde af at vandet er sundhedsfarligt  

 eller potentielt sundhedsfarligt, straks skal ske underretning af forbrugerne  

 med den fornødne vejledning om, hvad forbrugeren bør foretage  

 sig.
Som reglerne er udformet i dag gælder allerede en pligt for  

 kommunalbestyrelsen til at lade udarbejde beredskabsplaner i tilfælde  

 af uheld m.v., der medfører en fare eller potentiel fare for  

 drikkevandets sundhedsmæssige kvalitet.
Reglen i forslagets stk. 7 er  

 et supplement til disse planer.
Når der i den foreslåede  

 bestemmelse i stk. 7   i overensstemmelse med direktivet - anvendes begrebet  

 "underrettes", skyldes dette, at kommunalbestyrelsen ved valget af  

 informationsmåde skal sikre, at samtlige forbrugere faktisk bliver  

 opmærksom på forholdet.
Eksempelvis vil annoncering i det lokale  

 dagblad således normalt ikke i sig selv være  

 tilstrækkeligt.
Kommunalbestyrelsens pligt til at sikre den  

 nødvendige information af forbrugerne efter forslagets stk. 6 og 7  

 omfatter alle tilsluttede forbrugere, herunder industrier m.v.
Navnlig  

 levnedsmiddelindustrier og lignende industrier har en særlig interesse  

 i oplysninger om variationer i vandkvaliteten.
Reglen i forslagets stk. 8, om at de lokale  

 fødevareregioner underrettes om overskridelser af vandkvaliteten, er  

 til dels en videreførelse af en tilsvarende bestemmelse i den  

 nugældende bekendtgørelse om vandkvalitet og tilsyn med  

 vandforsyningsanlæg.
I forbindelse med adskillelsen af miljø- og  

 levnedsmiddelkontrollerne er der imidlertid et behov for at få  

 præciseret, at der fra de kommunale tilsynsmyndigheder må ske en  

 information til de lokale fødevareregioner i tilfælde af, at  

 kvalitetskravene til det vand, der forbruges i fødevarevirksomheder og  

 de primærproducenter med hvilke, der føres tilsyn efter loven,  

 ikke lever op til de fastsatte kvalitetskrav.
Reglen indsættes nu  

 sammen med de øvrige informationsregler i selve  

 vandforsyningsloven.
 Reglen i forslagets stk. 9 er en videreførsel af  

 reglen i den nugældende lovs § 62, stk. 3, dog således at hvis  

 amtsrådet vælger at overtage adgangen til at give påbud i  

 en sag, så overtager amtsrådet også alle  

 kommunalbestyrelsens forpligtelser efter § 62.
Til nr. 7 Den, der forestår udførelse af en boring, har  

 efter gældende bestemmelse i § 69, stk. 1, en pligt til at indberette  

 nærmere bestemte oplysninger inden for en frist på 3  

 måneder.
Med bestemmelsen foreslås miljø- og  

 energiministeren bemyndiget til at kunne fastsætte regler om  

 indberetningens form.
Herved åbnes der mulighed for at stille krav om at  

 indberetninger om boringer sker elektronisk.
Mange danske brøndborere  

 bruger allerede edb-systemer til at registrere og lagre oplysninger om  

 boringer, og indberetningen af boringer giver en betydelig administrativ  

 lettelse hos Danmarks og Grønlands Geologiske Undersøgelse, og  

 derfor ønskes alle boringer indberettet elektronisk.
Danmarks og  

 Grønlands Geologiske Undersøgelse stiller gratis programmel til  

 rådighed for brøndborerne til brug for indberetningen, og  

 indberetningen indgår i uddannelsen af brøndborere.
Til nr. 8 Der foreslås en forenkling, så resultater af  

 grundvandsundersøgelser fremover ikke længere skal sendes til  

 Miljøstyrelsen.
Miljøstyrelsen har mulighed for at indhente  

 oplysningerne fra Danmarks og Grønlands Geologiske Undersøgelse  

 i tilfælde, hvor der er behov for det.
Til nr. 9 Forpligtelsen til at indsende resultater af  

 erhvervsmæssigt udførte grundvandsundersøgelser  

 foreslås udvidet til også at omfatte data, som er opsamlet  

 elektronisk.
I dag fremgår mange af de indsamlede data af de bilag, som  

 følger den rapport, som den, der udfører  

 grundvandsundersøgelsen, er forpligtet til at indsende til  

 amtsrådet, Danmarks og Grønlands Geologiske Undersøgelse  

 og Miljøstyrelsen.
De seneste år er der i stigende grad udviklet  

 målemetoder med elektronisk opsamling af meget store datamængder,  

 som på grund af mængden ikke rapporteres i rapporternes bilag.  

 Indberetning af disse data på elektronisk form vil sikre muligheden for  

 at bruge den indsamlede viden i andre sammenhænge.
Til nr. 10 Lovforslaget indeholder en udtrykkelig hjemmel til, at  

 kommunalbestyrelsen kan overføre kompetencen efter loven til et  

 fælleskommunalt miljøcenter eller lignende.
Til forskel fra  

 miljøbeskyttelsesloven indeholder vandforsyningsloven ikke i dag en  

 sådan hjemmel.
Den foreslåede bestemmelse indebærer, at der  

 - foruden udøvelse af faktisk forvaltningsvirksomhed - fremover  

 også kan overføres egentlig myndighedskompetence.
Kompetenceoverførslen skal ske i overensstemmelse med reglerne i §  

 60 i lov om kommunernes styrelse, hvorefter aftaler om samarbejder mellem  

 kommuner, som vil medføre indskrænkninger i de enkelte  

 deltagende kommunalbestyrelsers beføjelser efter den kommunale  

 styrelseslov, kræver tilsynsmyndighedens godkendelse.
Den  

 foreslåede bestemmelse finder anvendelse på såvel allerede  

 godkendte eksisterende kommunale fællesskaber som på kommunale  

 fællesskaber, der oprettes og godkendes fremover.
Til nr. 11 Lov af 30. november 1857 om beskyttelse af de til  

 Københavns vandvæsen henhørende værker, anlæg  

 og beholdere m.v. og lov af 30. november 1857 angående staden  

 Københavns og dens grunds forsyning med vand fra de nye  

 vandværker blev ophævet ved lov nr. 169 af 18. april 1969 om  

 vandforsyning, idet dog bestemmelserne omfattet af den nugældende  

 vandforsyningslov § 88 bevarede deres gyldighed.
Da bestemmelsen i § 88 er en  

 overgangsregel foreslås denne nu ophævet.
Til § 2 Det nye drikkevandsdirektiv fastsætter, at  

 medlemsstaterne skal sætte de nødvendige love og administrative  

 bestemmelser i kraft senest 2 år efter direktivets ikrafttræden.  

 Det vil sige senest den 25. december 2000. Samtidig fastsætter  

 direktivet, at medlemsstaterne senest fem år efter direktivets  

 ikrafttræden skal have truffet de nødvendige foranstaltninger  

 for at sikre, at kvaliteten af drikkevandet er i overensstemmelse med  

 direktivet.
Det foreslås derfor, at forslagets regler træder i  

 kraft den 25. december 2000. Den reviderede bekendtgørelse om  

 vandkvalitet og tilsyn med vandforsyningsanlæg vil ligeledes skulle  

 træde i kraft den 25. december 2000, men med en treårig  

 gennemførelsesperiode, således at de nødvendige kontrol-  

 og tilsynsprogrammer er gennemført senest den 25. december 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om vandforsyning m.v., jf. lovbekendtgørelse nr. 130 af 26.  

 februar 1999, som ændret ved § 10 i lov nr. 355 af 2. juni 1999 og lov  

 nr. 374 af 2. juni 1999, foretages følgende ændringer:
§ 1. Loven har til formål at sikre 1)	at udnyttelsen og den dertil knyttede beskyttelse af vandforekomster  

 sker efter en samlet planlægning og efter en samlet vurdering af de  

 hensyn, der er nævnt i § 2, 2)	en samordning af den eksisterende vandforsyning med henblik på  

 en hensigtsmæssig anvendelse af vandforekomsterne, 3)	en planmæssig udbygning og drift af en tilstrækkelig og  

 kvalitetsmæssigt tilfredsstillende vandforsyning.
 1. I § 1, stk. 1, nr. 3, ændres ».« til: », og«.
 2. I § 1, stk. 1, indsættes som nr. 4:
» § 55. For ethvert alment vandforsyningsanlæg skal der  

 udfærdiges et regulativ, som skal indeholde nærmere regler om  

 retten til forsyning fra forsyningsledningerne, herunder om forbruget skal  

 måles ved vandmålere, og om grundejernes forpligtigelser med  

 hensyn til vandindlæg.
Regulativet kan endvidere indeholde andre  

 bestemmelser af almindelig betydning for vandforsyningen.
Stk. 2. For kommunale vandforsyningsanlæg  

 udfærdiges regulativet af kommunalbestyrelsen.
Regulativet skal  

 stadfæstes af miljø- og energiministeren.
 Stk. 3. For almene vandforsyningsanlæg, der  

 forestås af staten, udfærdiges regulativet af vedkommende  

 minister.
Stk. 4. For andre almene vandforsyningsanlæg skal  

 regulativet udfærdiges af kommunalbestyrelsen efter forudgående  

 forhandling med anlæggets ejer.
Regulativet for anlæg, der ejes  

 af et andelsselskab eller interessentskab, kan indeholde bestemmelser om  

 forbrugernes medlemskab.
 Stk. 5. Miljø- og energiministeren kan udarbejde  

 normalregulativer.
 Stk. 6. Miljø- og energiministeren  

 fastsætter nærmere regler om indførelse af  

 vandmålere og betaling efter faktisk vandforbrug.
 Stk. 7. Miljø- og energiministeren kan  

 fastsætte regler om, at betaling for vand efter målt forbrug skal  

 ske direkte mellem forbruger og vandforsyning, uanset om forbrugeren er  

 lejer, andelshaver eller ejer, hvor det er teknisk gennemførligt.  

 Ministeren kan i den forbindelse fastsætte regler om depositum og om  

 virkningerne af manglende betaling samt om hæftelse for bidrag, jf. §  

 53, stk. 1.
 3. I § 55 indsættes som stk. 8:
» § 60. Kommunalbestyrelsen fører tilsyn med kvaliteten af  

 vandet i vandforsyningssystemer, herunder de i § 59 a nævnte  

 overvågningsboringer.
 Stk. 2. Miljø- og energiministeren kan  

 fastsætte regler om tilsynet, herunder om regelmæssige  

 laboratorieundersøgelser.
Stk. 3. Udgifterne ved den regelmæssige kontrol af  

 vandet i et vandforsyningssystem afholdes af ejeren af  

 vandforsyningsanlægget.
I tilfælde, hvor det må antages, at  

 en virksomhed, der ligger inden for vandforsyningsanlæggets opland,  

 medfører en særlig fare for forurening af vandet, kan  

 kommunalbestyrelsen dog pålægge virksomheden at afholde  

 udgifterne ved et udvidet tilsyn.
 4. I § 60, stk. 2, indsættes som 2. og 3.  

 pkt.:
» § 61. I de planer for områdets dækning med  

 laboratorieenheder, som amtsrådet udarbejder i henhold til lov om  

 levnedsmidler m.m., optages på grundlag af forslag fra  

 kommunalbestyrelserne bestemmelser om, i hvilket omfang disse  

 laboratorieenheder skal varetage laboratorieopgaver vedrørende  

 vandforsyningen til brug for kommunalbestyrelsernes og amtsrådenes  

 administration af opgaver efter denne lov.
Stk. 2. Miljø- og energiministeren kan meddele  

 private laboratorier autorisation til varetagelse af nærmere angivne  

 laboratorieopgaver i henhold til denne lov.
Laboratorier, der er  

 autoriserede, skal benytte de takster, metoder og arbejdsforskrifter, der er  

 fastsat af ministeren.
Ministeren kan fastsætte regler for  

 autorisationsordningen.
 5. § 61 ophæves.
§ 62. Opfylder vandet i et vandforsyningssystem ikke de  

 kvalitetskrav, som er fastsat, kan kommunalbestyrelsen give påbud om,  

 at anlæggets drift skal ophøre midlertidigt eller for  

 bestandigt, eller om andre forholdsregler, herunder at forbrugerne skal  

 træffe sikkerhedsforanstaltninger.
Tilsvarende gælder, hvis der  

 efter kommunalbestyrelsens skøn er nærliggende fare for, at  

 vandet i et vandforsyningsanlæg kan blive sundhedsfarligt.
 Stk. 2. Er vandet sundhedsfarligt, skal  

 kommunalbestyrelsen beslutte, om der bør træffes  

 foranstaltninger efter stk. 1.
 Stk. 3. I forbindelse med behandlingen af sager, der i  

 øvrigt skal afgøres af amtsrådet, kan amtsrådet  

 overtage kommunalbestyrelsens adgang til at give påbud efter stk. 1 og  

 2.
 6. § 62 affattes således:
» Stk. 2. Opfylder vandet i et alment  

 vandforsyningsanlæg ikke de kvalitetskrav, der er fastsat i loven eller  

 regler udstedt i medfør af loven, drager kommunalbestyrelsen omsorg  

 for, at årsagen hertil påvises, og sørger for, at der  

 hurtigst muligt træffes udbedrende foranstaltninger til genoprettelse  

 af drikkevandets kvalitet, herunder ved at give påbud efter stk. 1. Det  

 samme gælder ikke-almene vandforsyningsanlæg, som leverer mere  

 end 3000 m3 vand årligt, samt vandforsyningssystemer, hvor  

 vandet leveres som led i en offentlig eller kommerciel aktivitet.
 Stk. 3. Bedømmes vandet i et  

 vandforsyningsanlæg eller vandforsyningssystem, som er omfattet af stk.  

 2, at være sundhedsfarligt, eller er der efter kommunalbestyrelsens  

 skøn nærliggende fare for, at vandet kan blive sundhedsfarligt,  

 skal kommunalbestyrelsen uden unødigt ophold give påbud om,  

 hvilke foranstaltninger efter stk. 1, der skal træffes til  

 imødegåelse heraf.
 Stk. 4. Bedømmes vandet i et vandforsyningsanlæg  

 eller vandforsyningssystem, som ikke er omfattet af stk. 2, at være  

 sundhedsfarligt, skal kommunalbestyrelsen beslutte, om der bør  

 træffes foranstaltninger efter stk. 1.
 Stk. 5. Kommunalbestyrelsens afgørelse af, om  

 vandet er sundhedsfarligt, skal ske efter drøftelse med  

 embedslægeinstitutionen.
 Stk. 6. Kommunalbestyrelsen sikrer, at  

 vandforsyningssystemets forbrugere informeres om forhold omfattet af stk. 2,  

 herunder oplyses om eventuelle foranstaltninger, den enkelte forbruger  

 bør træffe, medmindre kommunalbestyrelsen finder, at  

 overskridelsen af kvalitetskravene er ubetydelig.
 Stk. 7. Kommunalbestyrelsen sikrer, at  

 vandforsyningssystemets forbrugere straks underrettes om forhold omfattet af  

 stk. 3 eller 4, herunder oplyses om foranstaltninger den enkelte forbruger  

 bør træffe.
 Stk. 8. Hvis vandet i et vandforsyningssystem, der  

 forsyner fødevarevirksomheder og de primærproducenter med  

 hvilke, der føres tilsyn efter loven, ikke opfylder de fastsatte  

 kvalitetskrav, skal kommunalbestyrelsen underrette den pågældende  

 statslige fødevareregion om de foranstaltninger, der er iværksat  

 i medfør af denne paragraf.
 Stk. 9. I forbindelse med behandlingen af sager, der i  

 øvrigt skal afgøres af amtsrådet, kan amtsrådet  

 overtage kommunalbestyrelsens adgang til at give påbud efter stk. 1,  

 samt forpligtelserne efter stk. 2-8.«.
 § 69. Den, der forestår udførelsen af en boring efter  

 vand, skal inden 3 måneder efter udførelsen af boringen til  

 Danmarks og Grønlands Geologiske Undersøgelse indsende  

 meddelelse om boringens beliggenhed og dens indretning i hovedtræk, de  

 forefundne jordlag, vandstanden, kopi af fysisk/ kemiske og mikrobiologiske  

 undersøgelsesresultater og resultatet af afholdte  

 prøvepumpninger samt prøver af de gennemborede jordlag.
 Stk. 2. Miljøministeren kan give regler for  

 udførelse af boringer, herunder hvorledes undersøgelser og  

 prøveudtagning efter stk. 1 skal foretages.
 Stk. 3. Den, der erhvervsmæssigt udfører en  

 grundvandsundersøgelse og udarbejder en redegørelse om  

 undersøgelsen, skal inden 3 måneder efter afgivelsen af  

 redegørelsen indsende et eksemplar med tilhørende bilag til det  

 pågældende amtsråd, Danmarks Geologiske Undersøgelse  

 og Miljøstyrelsen.
 7. I § 69, stk. 2, indsættes som 2. pkt.:
» 8. I § 69, stk. 3, ændres »amtsråd, Danmarks og Grønlands Geologiske  

 Undersøgelse og Miljøstyrelsen.«  

 til: » amtsråd og Danmarks og  

 Grønlands Geologiske Undersøgelse.«.
 9. I § 69 indsættes som stk. 4:
» 10. Efter § 71 indsættes i kapitel 11:
» § 88. Bestemmelserne i § 10, 1. pkt., i lov af 30. november 1857  

 angående staden Københavns og dens grunds forsyning med vand fra  

 de nye vandværker, §§ 2-4 i lov af 30. november 1857 om beskyttelse af  

 de til Københavns vandvæsen henhørende værker,  

 anlæg og beholdere m.v. og §§ 1-3 i lov nr. 60 af 24. april 1896 om  

 beskyttelse af vandforsyningsanlæg er fortsat gældende for de  

 ledninger, værker m.v., som bestod den 1. april 1970, og som da var  

 omfattet af disse love.
 11. § 88 ophæves.
 _)   Loven  

 indeholder bestemmelser, der gennemfører dele af Rådets direktiv  

 nr. 98/83/EF af 3. november 1998 om kvaliteten af drikkevand, EF-Tidende, L  

 330/32 af 5. december 1998.
