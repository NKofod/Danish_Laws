GODKENDELSESBETINGELSER Gældende forskrifter DIF's forskrifter vedrørende afløb fra ejendomme, udgave A, 1961.
 DIF's forskrifter vedrørende vandinstallationer, 1962.
Funktion og udførelse Nærværende godkendelsesbetingelser omfatter klosetskåle, der ved  

 udskylning med maksimalt 2 l vand fra cisterne, skyllventil eller anden  

 skylleanordning tilsluttet brugsvandsnettet fører fækalier til  

 afløbsledningen efter, at en mekanisk lukkeanordning er udløst.
 Klosettet skal være forsynet med lugtlukke, der lukker tæt.
 Klosettet skal være udformet således, at en enkelt skylning kan skylle  

 skålen og lukkeanordningen ren uden generende støj og uden vandsprøjt over  

 klosettets rand, og således at lugtlukket efter endt skylning er tæt.
Klosettet og de tilsluttede afløbsledninger skal være konstrueret og  

 udført på en sådan måde, at en enkelt skylning er tilstrækkelig til, at  

 skålens indhold bortledes uden, at fækalier aflejres eller sætter sig fast i  

 klosettet eller de tilsluttede afløbsledninger.
I fig. 2, bilag B, er angivet  

 betingelser for de tilsluttede afløbsledningers dimension, fald, længde m.v.
 Vandklosetter skal være konstrueret og udført med en sådan bestandighed  

 over for normalt forekommende påvirkninger af mekanisk, kemisk og termisk  

 art, at en tilfredsstillende funktion og hygiejne kan påregnes i et rimeligt  

 udskiftningsinterval.
Klosettet prøves og godkendes som en enhed.
Godkendelsen kan være betinget  

 af, at de i klosettet indgående enkeltdele er prøvet og godkendt efter de for  

 enkeltdelene gældende godkendelses- og prøvningsbetingelser.
Klosettet må ikke indeholde hulrum, hvor der kan henstå vand, der ikke  

 fornys, når klosettet er i funktion.
Under den mekaniske lukkeanordning må  

 ikke forekomme hulrum, der ikke kan renholdes.
Klosettets skylle- og udløseranordning skal være udformet på en sådan  

 måde, at en rimelig betjeningslethed opnås.
Skylle- og udløseranordning skal  

 lukke automatisk, når betjeningsanordningen slippes.
 Forannævnte klosetter godkendes kun til anvendelse i forbindelse med  

 samletank, hvortil der tilledes spildevand fra max. 2 husstande.
Prøvning Klosettet afprøves i henhold til nedenstående prøvningsbetingelser på en  

 af boligministeriets va-godkendelsesudvalg anerkendt prøvningsinstitution.  

 Den udarbejdede prøveattest eller prøverapport må ved ansøgningen om  

 godkendelse normalt højst være 1 år gammel.
Prøvningsresultatet indgår i en  

 samlet vurdering af klosettets egnethed til godkendelse.
Mærkning Klosettet skal på et let synligt sted være forsynet med et uforgængeligt  

 fabrikantmærke, der muliggør identifikation.
Endvidere skal eventuel cisterne  

 være forsynet med et uforgængeligt mærke, der angiver vandspejlshøjden ved  

 den aktuelle skyllevandmængde, der maksimalt må andrage 2 l.
 Klosetter, hvis rette funktion kræver større vandtryk end 1  

 kp/kvadratcentimeter (100 kN/kvadratmeter), skal være forsynet med en tydelig  

 afmærkning, der angiver det nødvendige vandtryk.
 Med godkendelsen får ansøgeren tilladelse til at forsyne klosettet med  

 godkendelsesudvalgets mærke.
Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvning erlægges særskilt til den  

 pågældende prøvningsinstitution.
PRØVNINGSBETINGELSER Alment Prøvningerne udføres på et antal af 3 klosetter, der udtages efter nærmere  

 aftale.
Det ene af prøveemnerne anvendes eventuelt til nedenstående prøvning  

 af materiale (pkt. 2). Øvrige prøvninger udføres på alle 3 prøveemner.
Sammen  

 med prøveemnerne fremsendes til prøvningsinstitutionen oplysninger i form af  

 tegninger, konstruktions- og materialebeskrivelse, montagevejledning,  

 brugsvejledning m.v.
 Eventuel cisterne skal være forsynet med et uforgængeligt mærke, der  

 angiver vandspejlshøjden ved skyllevandmængden 2 l.
Ønskes klosettet afprøvet med en mindre skyllevandmængde end 2 l, anføres  

 den ønskede skyllevandmængde.
Eventuel cisterne skal da være mærket ved  

 vandspejlshøjden svarende til denne skyllevandmængde.
Udførelse 1. prøveemnernes overensstemmelse med beskrivelse,  

 tegninger og eventuelle standards kontrolleres.
2. Materiale Fabrikanten skal give oplysning om de anvendte materialers kemiske,  

 fysiske og biologiske stabilitet.
For klosetter af sanitetsporcelæn, udført efter svenske standards SIS  

 822001 og SIS 822002, eller norske standards 1508 og 1509 eller  

 FECS-standards, udg. 1961, gælder, at klosettet regnes at opfylde kravene til  

 form-, kemikalie-, vand- og temperaturbestandighed.
For klosetter af  

 sanitetsporcelæn udført efter andre regler eller klosetter af andet materiale  

 og for øvrige indgående dele i klosettet, forbeholder godkendelsesudvalget  

 sig ret til at opstille særlige regler i hvert enkelt tilfælde.
3. Prøvning af bæreevne a.
Gulvmonterede klosetter Over klosetskålens skyllerand lægges en stiv plade, der hviler på tre  

 gummiklodser, af en højde på 20 mm, diameter 25 mm og hårdhed på 55 +/- 5  

 Shore Durometer A-enheder.
Gummiklodserne anbringes midt på skylleranden og  

 således, at de danner en ligesidet trekant med den ene gummiklods på  

 klosetskålens forkant.
På pladen anbringes derpå en ensartet fordelt  

 belastning på 150 kp (1,5 kN). Belastningen bibeholdes i 1 time.
Ved prøven  

 må der ikke optræde ændringer i konstruktion eller materiale.
b.
Væghængte klosetter For væghængte klosetter, der monteres i en stabil opstilling med de af  

 fabrikanten medleverede fastgørelesanordninger, foretages endvidere en  

 afprøvning af ophængningen.
Der lægges en 0,1 x 0,1 m træbjælke, 1 m lang  

 over klosetskålens midte.
Træbjælken belastes en time med 400 kp.  

 Beskadigelse af klosetskålen og fastgørelsesanordningen må ikke forekomme.
4. Tæthed for vandtryk a.
Tilslutning til afløbsledning Samlinger mellem tud og afløbsrør udføres i henhold til fabrikantens  

 anvisning og/eller sædvanlig praksis.
Afløbsrøret afproppes, og den mekaniske  

 lukkeanordning åbnes.
Klosetskålen fyldes derefter op med vand til randen.  

 Under en prøvetid på 24 timer må der ikke trænge vand ud.
b.
Ventil for vandtilførsel Klosettet monteres svarende til fabrikantens anvisning og/eller sædvanlig  

 praksis og tilsluttes et vandforsyningssystem, hvor der opretholdes et  

 vandtryk på 10 kp/kvadratcentimeter (1000 kN/kvadratmeter). Klosettet udløses  

 svarende til normal operation.
Efter 10 min. undersøges ventilen og  

 tilhørende ledninger.
Alle dele skal være tætte og må ikke udvise tegn på  

 skade.
 Ovenstående udføres 5 gange.
 Herefter gentages hele proceduren 1 gang ved hvert af følgende vandtryk:
0,5 kp/kvadratcentimeter ( 50 kN/kvadratmeter) 2,0 kp/kvadratcentimeter (200 kN/kvadratmeter) 5,0 kp/kvadratcentimeter (500 kN/kvadratmeter) 5. Prøvning af skylleevne Klosetterne opstilles med tilhørende afløbsrør som vist på fig. 1, bilag  

 A, og tilsluttes et vandforsyningsnet, hvor et konstant tryk på 1  

 kp/kvadratcentimeter (100 kN/kvadratmeter) opretholdes.
 Klosetter, hvis rette funktion kræver større tryk, afprøves kun ved dette  

 tryk, såfremt en tydelig afmærkning på klosettet angiver det nødvendige  

 vandtryk.
 Nedenstående prøvninger udføres ved det aktuelle tryk og på en sådan måde,  

 at det samlede vandforbrug ved en operation udgør 2 l.
a.
Prøvning af renskylleevne Klosetskålens indvendige overflade fra vandspejl til vulst fugtes og  

 overstryges med tørt savsmuld, 15-20 g.
Ved skylning med den aktuelle  

 skylleindretning afgøres, om skålens indvendige overflader skylles helt rene  

 med den aktuelle vandmængde.
Hver prøve udføres 5 gange.
Ved mindst 4 af de 5  

 prøver skal al savsmuld være skyllet bort fra kloset og lukkeanordning.
b. prøvning af gennemskylningsevne 1: I klosettet placeres 4 stk. vandmættede natursvampe med diameter 30 mm  

 og længde 100 mm.
Skylleforsøg udføres 5 gange.
I alle 5 forsøg skal samtlige  

 svampe udskylles fra klosettet.
 Når udskylningen af 2 l vand er tilendebragt, og svampenes bevægelse i  

 afløbsledningen er ophørt, måles svampenes placering som angivet på fig. 1,  

 bilag A.
På grundlag af disse måleresultater kan det vurderes under hvilke  

 betingelser, klosettet kan installeres.
Fig. 2, bilag B, angiver betingelser  

 for de tilsluttede afløbsledningers dimension, fald, længde m.v.
2: I klosettet placeres 12 stk. let sammenkrøllede toiletpapir (format A6,  

 crepe). Der udføres 5 skylleforsøg.
I alle forsøgene skal alt toiletpapir  

 være udskyllet.
6 Utilsigtet vandudtrængning a.
Kontrol af oversprøjt Skyllevandet må ikke ved nogen af de under 4 b, 5 a og 5 b nævnte forsøg  

 sprøjte over klosettets rand.
b.
Klosetter uden cisterne Klosetter monteres svarende til fabrikantens anvisning og/eller sædvanlig  

 praksis. i klosetskålen hældes en vandmængde lig med klosetskålens indvendige  

 volumen målt fra lugtlukkets øverste kant eller flade til klosettets kant.
 Herefter tilføres til klosettet en vandstrøm på 0,05 l/s i 5 min.
 Prøven må ikke give anledning til, at vand strømmer over klosettets rand.
c.
Klosetter med cisterne Klosettet monteres svarende til fabrikantens anvisning og/eller sædvanlig  

 praksis.
Fyldeventilen fastgøres i den stilling, der svarer til maksimal  

 åbning.
Gennem cisternens anordning for tilslutning til brugsvandsnettet,  

 tilføres cisternen en vandstrøm svarende til et trykfald på 6  

 kp/kvadratcentimeter (600 kN/kvadratmeter) over fyldeventilen.
Hele den  

 tilførte vandmængde skal kunne afledes uden vandudtrængning over klosettets  

 kanter.
 Eventuelt overløbsrør skal have sit indløb beliggende mindst 20 mm over  

 vandspejlet svarende til den maksimale skyllevandmængde.
7. Lugtlukkets tæthed Efter mindst 2 af prøverne beskrevet under hver af punkterne 5 a og 5 b  

 kontrolleres lugtlukkets tæthed mod et overtryk på 0,0025  

 kp/kvadratcentimeter (0,25 kN/kvadratmeter). Overtrykket påføres nedstrøms  

 lukket ved hjælp af en luftpumpe.
Når trykket har nået værdien 0,0025  

 kp/kvadratcentimeter afbrydes lufttilførselen.
Efter 5 min. må trykket ikke  

 være sunket mere end 10% under udgangsværdien.
8. Betjening af udløseraordning Klosettets skylle- og udløseranordning skal kunne aktiveres ved en  

 trækkraft på højst 3 kp (30 N) for en håndbetjent trækanordning eller en  

 trykkraft på højst 4,5 kp (45 N) for en håndbetjent trykanordning eller en  

 trykkraft på højst 15 kp (150 N) for en fodbetjent trykanordning.
9. Sikring mod forurening af vandledningen Klosettet eller dets forbindelse til brugsvandssystemet skal være udført  

 på en sådan måde, at forurening af vandet i ledningen ved tilbagesugning  

 eller indtrængen af skadelige luftformige eller flydende stoffer under ingen  

 omstændigheder kan finde sted.
 Denne tilbagesugningssikring skal være udført i overensstemmelse med  

 gældende forskrifter for vandinstallationer.
B: 112 1/2 grad bøjning, 110 mm pvc C: 1000 mm lige, transparent rør, 110 mm acryl D: 45 grad bøjning, 110 mm pvc E: 8000 mm lige, transparent rør, 110 mm acryl F: 112 1/2 grad grenrør, 110/110 mm pvc G: 700 mm lige rør, 110 mm pvc Fra bøjning B til grenrør F har ledningen et fald på 100 0/00.
 A1 og A4 måles i hvert af de under punkt 5b-1 nævnte 5 skylleforsøg.
 Ved beregning af U=(A1 + A4): 2 (se fig. 2, bilag B) indsættes A1 =  

 sigmaA1:5 og A4 = sigma A4:5, hvor sigma A1 og sigma A4 er summen af  

 henholdsvis de 5 målte A1 værdier og de 5 målte A4 værdier.
 Fig. 1: Opstilling til prøvning af klosetters skylleevne.
 Fig. 2 Kurver til bestemmelse af nødvendigt ledningsfald.
Abscisse: vandret afstand (m) mellem kloset og samletank Ordinat: minimum-ledningsfald (0/00) for hele strækningen Niveau-kurver: U=(A1 + A4): 2, hvor A1 og A4 måles som beskrevet under  

 punkt 5b og på fig. 1, bilag A.
 Afløbsledningen forudsættes udført af 110 mm pvc-rør, ud over overgangen  

 fra stående til liggende ledning må der højst være 2 retningsændringer hver  

 på højst 45 grader.
Eks.
Efter prøven beskrevet under punkt 5b er A1 og A4 (fig. 1, bilag A)  

 beregnet til henholdsvis 2,6 m og 2 m.
På figuren skal niveaukurven svarende  

 til U=(2,6 + 2):2 = 2,3 m anvendes.
 Er afstanden mellem kloset og tank f.eks. 10 m skal hele ledningslængden  

 have et fald på mindst 200 0/00.
