Svovlafgift Reference:
Svovlafgiftslovens § 2, stk. 3, jf. § 1, nr. 14 A AmbA's klage til Landsskatteretten skyldes, at told- og skatteregionen  

 ved den påklagede afgørelse har anset fjernvarmeværket for  

 afgiftspligtig i medfør af svovlafgiftslovens § 2, stk. 3, jf. § 1,  

 nr. 14, af indfyret træflis.
Det er oplyst, at selskabet fremstiller fjernvarme ved forbrænding  

 af træflis.
Værket har siden 1. juli 1998 været registreret  

 efter svovlafgiftsloven og har siden 1. januar 1999 betalt svovlafgift af den  

 forbrugte mængde træflis ved fjernvarmefremstillingen.
Den forbrugte træflis er udelukkende leveret fra B.
Af en skrivelse  

 fra B af 11. august 1999 fremgår følgende:
"Som svar på jeres henvendelse vedr. svovlindholdet i den flis vi  

 leverer, kan jeg oplyse, at der allerede foreligger et ganske omfattende  

 analysemateriale for dansk skovflis.
Analyserne er dels foretaget af  

 DK-teknik dels af Elsam Projekt og er i en række tilfælde  

 foretaget på Flis fra B's løbende produktion.
Analyserne viser, at svovlindholdet varierer - tilsyneladende efter  

 træernes voksested og barkandelen i flisen.
Som gennemsnit er  

 svovlindholdet ca. 0,03 % beregnet på brændselsbasis, og det  

 når kun helt undtagelsesvis op over 0,05 %.
 Beregnes svovlindholdet på basis af træets  

 tørstofindhold bliver svovlindholdet i gennemsnit ca. 0,05%.
(..........)" Videre har værket fremlagt følgende skrivelse fra Skov- og  

 Naturstyrelsen af 9. april 1999 hvoraf bl.a. fremgår:
 "Foranlediget af at svovlafgiften er blevet gældende for flisfyrede  

 værker fra 1. januar 1999, fremsendes hermed erklæring om  

 svovlindhold for skovflis leveret af Skov- og Naturstyrelsen.
(.....) Svovlindhold Flisens fugtighed har stor indflydelse på svovlindholdet, idet  

 beregningen af indholdet bliver foretaget på vægtbasis.
Skovflis  

 handles og forbrændes med fugtindhold hvorfor svovlandelen beregnes  

 heraf.
Idet en løbende prøvetagning med beregning af  

 svovlindhold vil være en væsentlig økonomisk belastning,  

 finder Skov- og Naturstyrelsen det hensigtsmæssigt at drage nytte af  

 eksisterende undersøgelse.
I Vidensblad nr. 126 udgivet af Videncentret for Halm- og Flisfyring,  

 gengives en undersøgelse foretaget af dk-TEKNIK.
Undersøgelsen  

 bygger på 53 flisprøver med varierende fugtighed udtaget ra  

 forskellige lokaliteter og producenter.
I gennemsnit for alle prøverne er svovlindholdet 0,034 % af  

 brændselsvægten.
Af de 53 prøver indeholder 5  

 prøver mere end 0,05 % svovl.
Da undersøgelsen viser at det gennemsnitlige svovlindhold for  

 skovflis ligger væsentligt under grænsen for at skulle svare  

 afgift, findes det godtgjort, at der ikke er behov for løbende  

 prøvetagninger og at der ikke skal svares svovlafgift for skovflis  

 leveret af Skov- og Naturstyrelsen." Af en af dk-TEKNIK ENERGI & MILJØ i september 1998 udarbejdet  

 rapport vedrørende "Svovlbalancer for biomassefyrede værker"  

 fremgår, at projektets formål er af skaffe tilstrækkelig  

 dokumentation til at fastsætte en standardgodtgørelse for  

 tilbageholdelsen af svovl i asken fra biomassefyrede værker.
Videre  

 fremgår følgende af rapporten:
"Konklusioner og anbefalinger (.....) Flis Svovlindholdet i flis er lavere end lovens mindstegrænse.  

 Svovlindholdet på tørstofbasis varierer ikke ret meget og  

 gennemsnittet er maksimalt 0,034 % svovl på brændselsbasis. 12 ud  

 af 53 prøver har et svovlindhold mindre end detektionsgrænserne  

 og kun 5 ud af 53 prøver har et svovlindhold højere end lovens  

 mindstegrænse.
Det største fund svovlindhold i prøverne  

 er 0,13 % på tørstofbasis.
(...) Svovlafgiften (....) Forskellige brændslers svovlindhold For biobrændsler og affald omfatter svovlloven varer med over 0,05 %  

 svovl.
Der er afgørende forskel på om begrebet vare dækker  

 over brændslet eller over dets brændbare dele.
Et brændsel er sammensat af brændbart tørstof, aske og  

 vand.
Ved forbrændingen og de forudliggende processer (tørring,  

 pyrolyse og forgasning) fordampes vandet og tørstoffet omsættes  

 til varm røggas.
Asken falder ud efter risten eller fjernes fra  

 røggassen med en cyklon, en vådscrubber, et elektrofilter eller  

 et osefilter inden røggassen sendes ud gennem skorstenen.
Det er kun biomassens tørstof, der brænder.
Asken regnes  

 oftest inaktiv og vandindholdet "optager plads" for brændbart  

 tørstof og kræver energi til at blive fordampet.
Begge forhold  

 reducerer brændværdien.
Især problematikken omkring vandet  

 i brændslet er vigtig i forbindelse med svovlloven, da vandindholdet i  

 brændslerne til værkerne varierer mellem 5 % (tørre  

 træpiller) og 60 % (frisk skovflis). Deles en flisbunke med 50 %  

 vandindhold i 2 bunker, hvoraf den ene tørres til 30 % vandindhold,  

 vil svovlindholdet være hhv. 0,025 % og 0,035 % for brændslet  

 (eller varen, som er det udtryk, svovlloven anvender), hvis en  

 brændselsanalyse har vist et svovlindhold på 0,05 % på  

 tør basis.
(....) Flis På grund af det større vandindhold i flis er der  

 større forskel på, om mængden af svovl opgøres  

 på tørstofbasis eller på brændselsbasis, som det ses  

 nedenfor.
Også for flisen findes der adskillige prøver med et  

 svovlindhold under detektionsgrænsen, så gennemsnittet angiver  

 den maksimalt mulige værdi." Af oversigt over analyseresultater fremgår, at der er målt et  

 gennemsnit på max. 0,054 % svovl på tørstofbasis og et  

 gennemsnit på max. 0,034 % på brændselsbasis.
 Fjernvarmeværket har over for Landsskatteretten fremlagt 5  

 analyseresultater på grundlag af prøver udtaget fra leverancer  

 fra B i marts 2000 hvoraf fremgår, at svovlindholdet i mg/kg TS  

 udgør henholdsvis 270, 100, 160, 200 og 150.
Ved afgørelse af 14. september 1999 havde told- og skatteregionen  

 anset fjernvarmeværket for afgiftspligtig af den forbrugte  

 træflis i medfør af svovlafgiftslovens § 1, nr. 14. Det er som  

 begrundelse herfor anført, at der ikke er fremlagt dokumentation for,  

 at der er under 0,05 % svovl i den indfyrede træflis, idet der ikke  

 sker løbende registrering/måling af varens svovlindhold.
Det er  

 videre anført, at da der ej heller sker måling af den udledte  

 svovlmængde, er fjernvarmeværket omfattet af lovens § 2, stk. 3,  

 hvorefter afgiften skal beregnes på grundlag af den indfyrede  

 mængde.
Det er endelig anført, at regionen er bekendt med den af  

 dk-Teknik udarbejdede rapport, der har været forelagt  

 Skatteministeriets Departement med henblik på en lovændring.
 Fjernvarmeværket har over for Landsskatteretten nedlagt  

 påstand om, at den af værket forbrugte træflis ikke er  

 afgiftspligtig efter svovlafgiftsloven.
Det er til støtte herfor anført, at der i henhold til  

 svovlafgiftslovens § 1 skal betales afgift af svovlindholdet af de i  

 bestemmelsen opregnede varer, såfremt varen indeholder over 0,05 %  

 svovl.
Det er herved gjort gældende, at det i henhold til loven ikke er  

 et krav, at svovlindholdet for det omhandlede brændsel skal  

 opgøres på tørstofbasis.
Da den af værket forbrugte  

 skovflis med et vandindhold på ca. 45 % med alt overvejende  

 sandsynlighed indeholder under 0,05 % svovl, er denne ikke omfattet af  

 afgiftspligten.
Værket har herved henvist til den af dk-Teknik,  

 Energistyrelsens j.nr. 51161/96-0067, udarbejdede rapport hvoraf  

 fremgår, at der kun er fundet svovlindhold på over 0,05 % i 5 ud  

 af 53 træflisprøver.
Prøverne, der i figuren på  

 rapportens side 18 er angivet med 0,05 % svovl, er for de fleste vedkommende  

 resultater, hvor analysemetoden har været valgt sådan, at  

 resultatet er angivet som svovlindhold <0,05%. Analysemetoden har  

 således ikke været valgt, så det har været muligt at  

 arbejde med en lavere detektionsgrænse.
I relation til denne rapport er  

 det videre bemærket, at analyseresultaterne er baseret på  

 generelle arkivprøver, som ikke var foretaget specielt med henblik  

 på konstatering af svovlindhold.
Rapporten bør derfor  

 læses med disse forbehold.
Værket har videre henvist til breve  

 fra landets to største flisleverandører, Hedeselskabet og Skov-  

 og Naturstyrelsen.
I øvrigt er det efter værkets opfattelse ved  

 de nu foreliggende analyseresultater gjort gældende, at svovlindholdet  

 i det fra B leverede flis opgjort på tørstofbasis ikke  

 overstiger lovens bundgrænse.
Told- og Skattestyrelsen har over for Landsskatteretten indstillet den  

 påklagede afgørelse stadfæstet.
At der ved  

 bedømmelse af afgiftspligtens omfang efter lovens § 1 skal tages  

 udgangspunkt i tørstofindholdet, finder styrelsen er det eneste  

 naturlige, jf. intern meddelelse af 3. marts 2000, og som i øvrigt  

 klart understøttes af I lovens § 1 er alle afgiftspligtige varer opremset, herunder kul og  

 biobrændsler, og styrelsen ser ikke noget belæg i loven eller  

 bemærkningerne hertil, jf. ovenfor, for at antage, at svovlindholdet  

 efter § 1 skal beregnes på ét grundlag for kul (tørstof)  

 og på et andet grundlag for biobrændsler (inkl. vand).
Fastsættelsen af konkrete svovlprocenter for biobrændsler, som  

 følge af disses uensartede karakter, kan være besværlig  

 for virksomhederne.
Det er netop derfor, at der ved opgørelse af den  

 afgiftspligtige mængde for disse varer - i modsætning til f.eks.  

 kul og fuelolie - er fastsat en standardafgift/bundfradrag pr. ton af varen,  

 således at der ikke skal udtages prøver og foretages  

 målinger af hvert eneste læs.
Denne standardafgift er f.eks. for  

 skovflis fastsat til 11 kr. pr. kg, hvilket svarer til et svovlindhold i  

 varen på 0,055%. Det vil sige, at afgiftssatsen er fastsat i  

 overensstemmelse med bemærkningerne i loven: "Det er som udgangspunkt  

 forudsat, at svovlindholdet er over de anførte 0,05 %".
 Landsskatteretten udtalte:
 Ved lov nr. 421 af 14. juni 1995 blev der bl.a. indført svovlafgift  

 af følgende vareområde, jf. lovens § 1:
 "Der betales afgift af svovlindholdet i følgende varer,  

 såfremt varen indeholder over 0,05 pct. svovl:
(...) 14) Træ, træflis, halm, affald og andre svovlholdige  

 brændsler, der indfyres i produktionsanlæg med en indfyret effekt  

 på over 1.000 kW." Endvidere fremgår af lovens § 2, stk. 3, at afgiften, for  

 virksomheder der ikke foretager måling af den til luften udledte svovl,  

 opgøres på grundlag af virksomhedens samlede energiproduktion.  

 For træflis mv. udgør afgiften 80 øre pr.
GJ.
Yderligere  

 fremgår af lovens § 10, stk. 3, at registrerede virksomheder skal  

 konstatere eller verificere det afgiftspligtige svovlindhold i varer omfattet  

 af § 1.
 Ved lovens § 32 blev der vedtaget en indfasning af afgiften indtil 31.  

 december 1999 ved gradvist at nedtrappe et afgiftsfrit bundfradrag for  

 svovlindholdet i de enkelte brændsler (tærskelværdier). For  

 så vidt angår træ, træflis mv. og halm til  

 brændselsformål skulle der efter bestemmelsen i perioden fra  

 lovens ikrafttræden til 31. december 1999 alene betales afgift af den  

 del af svovlindholdet i varen, der lå over henholdsvis 0,2 %, 0,15 %,  

 0,1 % og 0,05 % i årene 1996, 1997, 1998 og 1999.
 Følgende fremgår af bemærkningerne til lovforslagets §  

 1 og 2 (L 213):
"Ligeledes vil der skulle betales afgift af træ, træflis,  

 halm, affald og andre svovlholdige brændsler, der anvendes i  

 anlæg med en indbygget effekt på over 1000 kW.
Det er som  

 udgangspunkt forudsat, at svovlindholdet er over de anførte 0,05 pct." I det oprindelige lovforslag fremgik af § 32, stk. 1, sidste punktum, at  

 "de anførte svovlprocenter er vægtprocenter af varernes  

 vægt ekskl. vand". I betænkning afgivet af Skatteudvalget den 24.  

 maj 1995 blev der stillet og efterfølgende vedtaget  

 ændringsforslag til § 32, hvorefter denne sætning blev indsat  

 efter hvert af de nærmere foreslåede afsnit i bestemmelsen,  

 bortset fra afsnittene vedrørende "Træ, træflis m.v. og  

 halm til brændselsformål" samt "Affald til  

 brændselsformål". Af bemærkningerne til  

 ændringsforslaget fremgår, at sidste punktum i § 32, stk. 1, ikke  

 i det oprindelige lovforslag vedrører biobrændsler og affald, da  

 det i praksis er forbundet med store vanskeligheder at konstatere  

 tørstofindholdet i disse brændsler.
Ved lov nr. 1101 af 20. december 1995 blev skovflis og træpiller  

 tilføjet svovlafgiftslovens § 1, nr. 14. Samtidig blev lovens § 2,  

 stk. 3 ændret således, at registrerede virksomheder, der anvender  

 varer omfattet af § 1, nr. 14, og som ikke foretager måling af den  

 samlede mængde svovl udledt til luften, skal opgøre afgiften  

 efter virksomhedens forbrug af disse varer.
Afgiften udgør i så  

 fald 11 kr. pr. tons, jf. § 2, stk. 3, nr. 3. I loven blev endvidere  

 indføjet § 2, stk. 4, hvorefter virksomheder, der anvender varer med  

 et afgiftspligtigt svovlindhold nævnt i stk. 3, nr. 3, og udtager  

 prøver af vandindholdet i brændslet, kan reducere afgiften  

 forholdsmæssigt med vandindholdet i procent.
Videre blev  

 overgangsbestemmelsen i lovens § 32 ændret for så vidt  

 angår disse brændsler, således at der alene betales afgift  

 af det beløb, jf. § 2, stk. 3, der ligger over et bundfradrag på  

 henholdsvis 38, 29, 19 og 10 kr. pr. t. i årene 1996, 1997, 1998 og  

 1999. Det blev i § 32, stk. 3, tilføjet, at bundfradraget reduceres  

 forholdsmæssigt med vandindholdet i procent for virksomheder, der  

 udtager prøver af vandindholdet i det i § 2, stk. 3, nr. 3  

 nævnte brændsel.
Af bemærkningerne til disse ændringer i svovlafgiftsloven (L  

 68) fremgår bl.a., at det har vist sig, at svovlindholdet kan variere  

 betydeligt imellem træpiller med eller uden svovlholdigt bindemiddel.  

 Det er derfor foreslået, at satsernes ændres, således at de  

 bedre afspejler brændslernes reelle svovlindhold.
Det foreslås  

 endvidere, at der kompenseres for vandindholdet i træ og andre  

 træholdige brændsler, såfremt virksomheden udtager  

 prøver af vandindholdet i brændslerne.
For skovflis m.v. kan  

 vandindholdet variere betydeligt.
For halm og træpiller, hvor  

 variationen er mindre, er der allerede korrigeret for vandindholdet ved  

 fastsættelsen af satserne.
 Videre foreligger en af Told- og Skattestyrelsen den 3. marts 2000 afgiven  

 intern meddelelse hvori følgende bl.a. er anført:
"Efter styrelsens opfattelse skal svovlindholdet altid beregnes efter  

 brændslets tørstofindhold, eftersom det er brændslets  

 tørstofindhold, der indeholder svovl, og ikke vandet.
Det gælder  

 uanset brændslets art og uanset, om svovlindholdet bestemmes til brug  

 for afgørelse af, om brændslet er omfattet af afgiftspligten,  

 eller for opgørelse af den afgiftspligtige mængde.
 En opgørelse af svovlindholdet på brændselsbasis (inkl.  

 vand) ville betyde, at uvedkommende faktorer kom til at påvirke  

 resultatet, fx. brændslets opbevaring inden prøveudtagningen.
 Af ovenanførte rapport fra dk-TEKNIK om bl.a. svovlindholdet i  

 skovflis fremgår i øvrigt, at svovlindholdet i skovflis svinger  

 meget, men opgjort på tørstofbasis dog omkring den grænse,  

 som antages i loven.
(......) Såfremt værket mener, at den pågældende skovflis  

 ikke er omfattet af afgiftspligten, skal værket dokumentere dette ved  

 en analyse på basis af tørstofindhold af hvert enkelt læs  

 af skovflis, der tilføres værket.
Vægten af det  

 pågældende læs kan herefter holdes uden for  

 opgørelse af den afgiftspligtige mængde.
Udgiften til analyse  

 mv. påhviler værket, jf. lovens § 10, stk. 3.
Regionen kan fritage værket for at udtage prøver af  

 efterfølgende læs af skovflis, såfremt værket  

 fremlægger dokumentation fra skovejeren om, at der er tale om flis af  

 samme art og type og fra samme geografiske lokalitet (voksested), som den  

 flis der er omfattet af analysen." Efter formuleringen af lovens § 1, nr. 14, sammenholdt med den oprindelige  

 lovs § 32 og bemærkningerne til sidstnævnte finder  

 Landsskatteretten ikke grundlag for at antage, at opgørelse af  

 svovlindholdet for de i lovens § 1, nr. 14, omfattede brændsler skal  

 ske på grundlag af tørstofindholdet.
Den ændring af loven  

 der skete med lov nr. 1101 af 20. december 1995, hvorved afgiften herefter  

 kunne opgøres på grundlag af forbruget af de afgiftspligtige  

 varer, findes ikke at kunne føre til en anden fortolkning af lovens §  

 1, nr. 14. Af den samtidig hermed indførte bestemmelse i lovens § 2,  

 stk. 4, kan således udledes, at afgiften som udgangspunkt beregnes af  

 brændslets vægt inkl. vand.
Landsskatteretten finder ikke  

 grundlag for at antage, at målingen af svovlindholdet i de  

 pågældende varer desuagtet skal foretages ekskl. dette  

 vandindhold.
Virksomhedens anvendelse af træflis er derfor  

 afgiftsfritaget i det omfang det godtgøres, at svovlindholdet har  

 været under 0,05%. Retten bemærker herved, at  

 efterfølgende analyseresultater ikke kan anses som tilstrækkelig  

 dokumentation herfor efter svovlafgiftslovens § 10, stk. 3. Den  

 påklagede afgørelse ændres i overensstemmelse hermed.
