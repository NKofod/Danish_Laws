Fremsat den 18. november 2003 af Lone Møller (S),  

 Naser Khader (RV), Line Barfod (EL) og Tove Videbæk (KRF) Forslag til folketingsbeslutning om sygesikringstilskud til diætbehandling hos autoriserede  

 kliniske diætister Folketinget pålægger regeringen at fremsætte lovforslag og  

 foretage de fornødne ændringer i administrative forskrifter, der gør det  

 muligt  

 for overvægtige at få sygesikringstilskud på 60 pct. til diætbehandling efter  

 lægehenvisning.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 17 fra folketingsåret 2002-03. Se Folketingstidende  

 2002-03, Folketingets forhandlinger side 575 og 9367, tillæg A side 747 og  

 749  

 og tillæg B side 976.
Antallet af overvægtige danskere stiger eksplosivt i disse  

 år, og hver anden dansker skønnes at være overvægtig, men den største  

 stigning  

 ser vi hos børn.
Overvægt medfører en lang række følgesygdomme som diabetes,  

 hjerte-kar-sygdomme og mange cancerformer, og selv børn får nu sukkersyge  

 simpelthen på grund af fedme.
I foråret kom oplægget til den nationale handlingsplan med  

 hensyn til overvægt.
I denne plan lægges der både op til at finde egnede  

 metoder til behandling af overvægt og  især  op til at stoppe den  

 katastrofale udvikling.
Nogle af forslagene i planen er netop at optimere  

 behandling hos de kliniske diætister, som efterhånden har næsten 30 års  

 erfaring med vejledning af patienter med ernæringsrelaterede problemer.
Diætisterne er klar til opgaven.
Der er for længst  

 etableret praktiserende diætister fordelt over hele landet, og med  

 regeringens  

 tiltag, som allerede sidste år tredoblede antallet af diætiststuderende, er  

 det  

 indlysende at anvende denne faggruppes ekspertise.
 Selve uddannelsen har sidste år netop fået endnu et løft,  

 blandt andet med henblik på at kunne varetage denne store samfundsmæssige  

 opgave.
 Diætisterne er autoriseret af Sundhedsstyrelsen, og der er  

 således ingen tvivl om deres kompetence.
Overvægt er ikke blot et enormt problem for den enkelte,  

 men samfundets økonomi er hårdt presset på grund af de mange følgesygdomme.  

 Således skønnes overvægt og dens følgevirkninger at koste det danske samfund  

 omkring 8 mia. kr. årligt.
Det er de socialt dårligst stillede, som oftest  

 rammes af overvægt.
 For samfundet vil det være hensigtsmæssigt at finansiere  

 den forebyggende diætistvejledning for dermed at reducere antallet af dyre  

 sengepladser på sygehusene, når først blodproppen eller sukkersygen har ramt.
 Derudover vil mange mennesker få en bedre tilværelse med  

 større livskvalitet og en længerevarende indsats på arbejdsmarkedet.
Det foreslås, at diætistordningen skal knyttes til »de  

 almindelige overvægtige«, altså BMI-maks. 35, idet den ekstreme overvægt  

 kræver  

 en særlig form for behandling.
Desuden skal der især lægges vægt på  

 diætbehandling af tykke børn og unge samt børnefamilier, hvor forældrene har  

 tendens til overvægt.
 Det anslås, at en aftale med sygesikringen vil koste ca. 15  

 mio. kr. årligt, men dette beløb skal sammenlignes med de udgifter,  

 sundhedsvæsenet har til behandling af overvægt og dens følgesygdomme.
 For nærværende ydes sygesikringstilskud kun til medicinsk  

 behandling af overvægtens følgesygdomme.
 Omkostningerne ved diabetesbehandling alene er 2 mia. kr.  

 årligt, og overdødeligheden er 100 pct.
 Forekomsten af diabetes kan nedsættes med 70 pct., hvis  

 fedmen forebygges.
Et beløb på 15 mio. kr. vil dække 60 pct. af udgiften til  

 omkring 70.000 diætbehandlinger om året, hvilket svarer til f.eks. 5 gange  

 behandling af 14.000 nye patienter om året.
Sygesikringens andel for 5  

 diætbehandlinger vil udgøre 1.100 kr. pr. patient. 5 behandlinger vil for  

 mange  

 være tilstrækkeligt, især blandt unge, hvor overvægten ikke har været  

 længerevarende.
 De 15 mio. kr. skønnes at kunne dække behovet hos det  

 nuværende antal trængende og velmotiverede patienter, idet motivation er en  

 forudsætning for succes.
 Forslaget skal ses som en del af den samlede fedmestrategi,  

 som netop er nævnt i regeringens handlingsplan, og har ikke til hensigt at  

 dække hele behovet for behandling af overvægtige, idet mange forskellige  

 aktører må på banen for at bekæmpe fedmeepidemien.
Forslaget har støtte fra Praktiserende Lægers Organisation,  

 patientforeninger og forskningen.
En henvisningsmulighed vil give  

 praktiserende  

 læger og patienter sikkerhed for kvalitet i diætbehandlingen  i  

 modsætning til  

 nu, hvor befolkningen er henvist til et broget marked af såkaldte  

 kostvejledere.
En aftale om sygesikringstilskud er således ikke alene et  

 længe næret ønske overalt i befolkningen, men så sandelig en nødvendighed,  

 hvis  

 overvægt og livsstilssygdomme skal forebygges.
I øvrigt yder den private  

 sygeforsikring danmark tilskud til diætbehandling.
 Sluttelig henledes opmærksomheden på, at diætister, der er  

 ansat i amter og kommuner samt hospitalsvæsenet kun i meget begrænset omfang  

 behandler patienter, som »kun« er tykke.
 Alle ressourcer i offentligt regi bruges på at behandle  

 overvægtens følgesygdomme, nemlig diabetes, hjerte-kar-sygdomme og cancer.
Skriftlig fremsættelse Lone Møller  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sygesikringstilskud til diætbehandling hos  

 autoriserede  

 kliniske diætister.
(Beslutningsforslag nr.
B 54).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
