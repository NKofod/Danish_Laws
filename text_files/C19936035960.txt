 Vejledningen omfatter pengeinstitutter, selskaber omfattet af lov om visse  

 kreditinstitutter og filialer af kreditinstitutter, der i henhold til  

Finanstilsynets bekendtgørelse af 14. januar 1993 om regnskabsaflæggelse  

 m.v. for pengeinstitutter, visse kreditinstitutter og visse spare- og  

 udlånsvirksomheder, skal indberette kvartalsregnskaber.
 Tilsynet vil senere udsende en vejledning vedrørende halvårsregnskaber.
 Afsnit 2, 3 og 6 i Vejledning vedrørende årsregnskabet for 1992 af 10.  

 december 1992 finder med de ændringer, der måtte være foranlediget af  

 udstedelsen af den nye regnskabsbekendtgørelse og  

 kapitaldækningsbekendtgørelse, også anvendelse på kvartalsregnskaberne i  

 1993, medmindre andet fremgår af det følgende.
 1. Generelle bestemmelser vedrørende indberetning.
 Det bemærkes, at indberetningen af holdingkoncernregnskabet skal  

 foretages under pengeinstituttets registreringsnummer.
 Finanstilsynet skal anmode institutterne om, at man fremover ved ændringer  

 af indberetningspligt, eksempelvis ved erhvervelse af datterselskab, der  

 giver anledning til udarbejdelse af koncernregnskab, straks giver  

 Finanstilsynet meddelelse herom.
 2. Offentliggørelse af kvartalsmeddelelser.
 Pengeinstitutter, hvis aktier er optaget til officiel notering på  

 Københavns Fondsbørs, kan offentliggøre kvartalsmeddelelser for 1. og 3.  

 kvartal i regnskabsåret efter de retningslinier, der fremgår af  

 Finanstilsynets meddelelse af 5. november 1992 vedrørende kvartalsmeddelelser  

 for pengeinstitutter.
 3. Kapitalinteresser.
 Det bemærkes, at definitionen af kapitalinteresser og hermed  

 definitionen af finansielle anlægsaktiver er blevet ændret i den nye  

 regnskabsbekendtgørelse.
 Kapitalinteresser defineres herefter, jf. regnskabsbekendtgørelsens § 2,  

 nr. 10, i overensstemmelse med bank- og sparekasselovens § 37a, stk. 5, som  

 en virksomheds direkte eller indirekte besiddelse af 20 pct. eller mere af  

 stemmerettighederne eller kapitalen i en virksomhed.
 Som følge heraf er definitionen af finansielle anlægsaktiver, jf.  

 regnskabsbekendtgørelsens § 2, nr. 11, tilsvarende ændret, således at  

 kapitalinteresser i denne definition er opsplittet i a) kapitalandele i  

 tilknyttede virksomheder, b) kapitalandele i associerede virksomheder og c)  

 øvrige betydende kapitalandele, det vil sige kapitalinteresser i  

 virksomheder, der ikke er tilknyttede eller associerede.
 Ændringen indebærer blandt andet, at kapitalandele på 20 pct. og derover i  

 virksomheder, der på grund af stemmeretsbegrænsninger eller andet ikke  

 betragtes som associerede virksomheder, ikke længere skal placeres under  

 aktivpost 6. Aktier m.v. men under aktivpost 7, der har skiftet navn og  

 indhold til Kapitalandele i associerede virksomheder og øvrige betydende  

 kapitalandele.
 For så vidt angår værdiansættelsen af disse øvrige betydende kapitalandele  

 gælder de almindelige regler for finansielle anlægsaktiver, idet  

 institutterne dog som følge af overgangen til de nye regler kan anvende den  

 værdi, kapitalandelene er optaget til i regnskabet pr. 31. december 1992, som  

 købspris.
 Uanset ovenstående skal der dog foretages en forsigtig værdiansættelse af  

 kapitalandelene.
 Endvidere vil som overgangsregel gælde, at en eventuel primoopskrivning  

 som følge af overgangen til de nye regler ikke må føres i resultatopgørelsen  

 men skal føres som en kapitalbevægelse og henlægges til opskrivningsfonden.  

 Sidstnævnte gælder også såfremt kapitalandelene værdiansættes til den  

 regnskabsmæssige indre værdi.
 4. Pro-rata-konsolidering af kapitalinteresser.
I bank- og sparekasseloven er i § 37a, stk. 11, indsat en forskrift  

 for, hvornår pro-rata-konsolidering skal finde sted.
Denne forskrift trådte i  

 kraft den 1. januar 1993.
 4.1. BSL § 37a, stk. 11, 1. pkt.
 Bestemmelsen om  pro-rata-konsolidering  i lovens § 37a, stk. 11,  

 1. pkt., finder anvendelse på finansielle holdingselskaber og/eller  

 pengeinstitutter, der alene eller sammen med andre virksomheder i koncernen  

 besidder kapitalinteresser, som defineret i lovens § 37a, stk. 5, i et  

 kredit- eller finansieringsinstitut, der ikke er en dattervirksomhed, jf.  

 definitionen i lovens § 37a, stk. 2. Kredit- og finansieringsinstitutter er  

 defineret i § 2, nr. 2 og 3, i regnskabsbekendtgørelsen.
 Det er endvidere en forudsætning for anvendelsen af lovens § 37a, stk. 11,  

 1. pkt., at nævnte kredit- eller finansieringsinstitut drives i fællesskab  

 med andre virksomheder, der ikke indgår i koncernen.
 Kravet om at nævnte virksomhed »drives i fællesskab med« vil som  

 hovedregel ikke være opfyldt blot ved en passiv besiddelse af kapitalandele.  

 Der skal således foretages en konkret vurdering i hvert enkelt tilfælde.  

 Momenter, der enkeltvis eller samlet kunne indicere, at kravet er opfyldt,  

 kan f.eks. være, at kapitalinteressen er repræsenteret i bestyrelsen, at  

 kapitalinteressen har ret til at udpege ledelsesrepræsentanter, at der er  

 indgået formelle eller uformelle samarbejdsaftaler mellem kapitalejerne,  

 eller at der er indgået formelle eller uformelle overenskomster blandt  

 kapitalejerne.
 Hvis der i det konkrete tilfælde ikke skønnes at være indicier for, at  

 virksomheden "drives i fællesskab" skal kapitalandelene  

 regnskabsmæssigt behandles, afhængigt af stemmeandelen i den pågældende  

 virksomhed, som kapitalandele i associerede virksomheder eller som øvrige  

 betydende kapitalandele.
 Det bemærkes, at fællesejede edb-centraler samt Pengeinstitutternes  

 Betalingssystemer (PBS) ikke er kredit- eller finansieringsinstitutter og  

 derfor ikke skal pro-rata-konsolideres.
 4.2. BSL § 37a, stk. 11, 2. pkt.
 Hvis det finansielle holdingselskabs eller pengeinstituttets ansvar for  

 virksomheden (kredit- eller finansieringsinstituttet) ikke er begrænset til  

 ejerandelen eller stemmerettighederne, skal der, jf. bank- og  

 sparekasselovens § 37a, stk. 11, 2. pkt. foretages  fuld 
konsolidering .
 Denne bestemmelse kan tænkes at finde anvendelse på de tilfælde, hvor et  

 finansieringsinstitut drives i et I/S eller K/S regi, og hvor det finansielle  

 holdingselskab eller pengeinstituttet hæfter udover ejerandelen eller andelen  

 af stemmerettighederne.
 Bestemmelsen forventes kun at finde anvendelse ved drift af virksomhed i  

 selskabsform i de tilfælde, hvor det finansielle holdingselskab eller  

 pengeinstituttet gennem aftaler med de øvrige aktionærer eller anpartshavere  

 har påtaget sig hæftelser udover den tegnede kapital.
 4.3. Regnskabsmæssig pro-rata-konsolidering.
 Den regnskabsmæssige pro-rata-konsolidering finder sted i overensstemmelse  

 med reglerne i regnskabsbekendtgørelsens § 113.
 4.4. Solvensmæssig betydning af pro-rata-konsolidering.
Pro-rata-konsolideringen har den konsekvens, at lovens § 21a, stk. 6, ikke  

 finder anvendelse for den pro-rata-konsoliderede kapitalandel.
Det vil sige,  

 at denne ikke skal fratrækkes i koncernens ansvarlige kapital.
 4.5. Ikrafttrædelse.
 Bank- og sparekasselovens regler om pro-rata-konsolidering trådte i kraft  

 den 1. januar 1993. Reglerne finder derfor anvendelse for regnskaberne for 1.  

 kvartal 1993.
Pro-rata-konsolideringen i kvartalsregnskaberne kan tage udgangspunkt i  

 regnskabstallene fra sidste reviderede årsregnskab, såfremt der FINANSTILSYNET ikke foreligger nyere kvartalsregnskaber for de  

 virksomheder, for hvilke der i henhold til ovennævnte regler skal foretages  

 pro-rata-konsolidering.
 5. Koncernforhold.
 Koncernindberetningerne omfatter instituttet og de datterselskaber, der  

 indgik i instituttets koncernregnskab for regnskabsåret 1992 inkl. de  

 datterselskaber, der måtte være oprettet eller overtaget siden den 31.  

 december 1992 og ekskl. de datterselskaber, der måtte være afhændet eller  

 hvis eksistens er ophørt siden den 31. december 1992. Hertil kommer de  

 virksomheder, der jævnfør ovenstående afsnit 4, er omfattet af  

 pro-rata-konsolidering.
 6. Bestemmelser vedrørende opgørelsen af posterne i  

kvartalsregnskabets balance m.v.
 6.1. Afviklingsprincippet.
 Alle forretninger må i henhold til regnskabsbekendtgørelsens § 5 som  

 hovedregel først medtages i balancen på afviklingsdagen, jf. bekendtgørelsens  

 § 2, nr. 28.
 Dette gælder som minimum for de volumenmæssigt tunge valutaforretninger:  

 spot, termin og deposit.
 Princippet kan dog fraviges for andre forretningstyper, hvis den samlede  

 balancemæssige betydning heraf er begrænset.
 7. Bestemmelser vedrørende opgørelsen af poster i  

 resultatopgørelsen.
Regnskabsbekendtgørelsens bestemmelser om posterne i resultatopgørelsen  

 finder fuldt ud anvendelse på kvartalsregnskaberne bortset fra § 54.  

 Resultatopgørelsens post 15. Skat.
Instituttets/koncernens resultat før skat  

 (for året til opgørelsestidspunktet) føres under passivpost 7a.
Resultat år  

 til dato.
Institutter, der har valgt at indbetale a conto skat skal ikke  

 udgiftsføre den betalte a conto skat i resultatopgørelsen.
Den betalte a  

 conto skat føres under aktivpost 13. Periodeafgrænsningsposter og indgår med  

 vægt 0,0 i instituttets kapitaldækningsopgørelse.
 Finanstilsynet vil senere udsende en vejledning vedrørende behandlingen af  

 a conto skat i årsregnskaberne.
 8. Opgørelsen af afskrivninger og hensættelser på  

 debitorer.
Institutternes opgørelse af hensættelser og afskrivninger på debitorer  

 skal ske på baggrund af en vurdering af engagementerne og den udvikling, der  

 er sket siden regnskabsaflæggelsen.
Hensættelserne ultimo hvert kvartal må  

 ikke have form af en »periodisering« af årets forventede  

 hensættelser.
 9. Skemaændringer i forhold til 4. kvartal 1992.
 Følgende skemaer er ændret i 1993 i forhold til de anvendte skemaer i  

 1992:
 Resultatopgørelsens post 12. Kursreguleringer af kapitalandele i  

 associerede og tilknyttede virksomheder samt øvrige betydende kapitalandele  

 har skiftet navn og indhold som følge af den nye definition af  

 kapitalinteresser, jf. afsnit 3.
 Aktivpost 7. Kapitalandele i associerede virksomheder og øvrige betydende  

 kapitalandele har af samme årsag skiftet navn og indhold.
 Feltet udfor specifikationen »heraf hensat på garantidebitorer«  

 - »Beløb for kvartalet« er udgået, da der pr. definition er tale om  

 en ultimopost, der ikke fremstår som en sammentælling.
 Punkterne vedrørende fradrag af kapitalandele i dattervirksomheder, der  

 driver accessorisk virksomhed er udgået som følge af ændringen i bank-og  

 sparekasselovens § 21a, stk. 9.
 Når bortses herfra udfyldes skemaerne i overensstemmelse med vejledningen  

 til FB38/KB20 i Vejledning vedrørende årsregnskabet for 1992.
 Punktet vedrørende fradrag af kapitalandele i dattervirksomheder, der  

 driver accessorisk virksomhed er udgået, jf. det ovenfor anførte.
 Når bortses herfra udfyldes skemaerne i overensstemmelse med vejledningen  

 til FB39/KB21 i Vejledning vedrørende årsregnskabet for 1992.
 Posterne fuldt ud sikre og likvide anfordringstilgodehavender i  

 indenlandske og i udenlandske pengeinstitutter er slået sammen til een  

 post.
 Det bemærkes, at anfordringstilgodehavender i denne opgørelse adskiller  

 sig fra regnskabsbekendtgørelsens almindelige definition af  

 anfordringstilgodehavender, da der her er tale om en opgørelse af bank- og  

 sparekasselovens § 28. Dag-til-dag indskud kan således medregnes i denne  

 opgørelse.
 Aktivpost 7 har ændret navn og indhold, jf. bemærkningen til FE3.
 Der er tale om nye skemaer vedrørende puljepensionsordninger.  

 Skemaerne er en implementering af bank- og sparekasselovens § 42a, stk. 2.  

 Skemaerne erstatter det tidligere skema FE14.
 For så vidt angår udfyldelsen af skemaerne henvises til  

 regnskabsbekendtgørelsens bilag 4. Vejledning vedrørende udfyldelse af  

 FB/FC23-25 og FE14-16, oplysninger vedrørende puljepensionsordninger.
 10. Regler for lavere solvensmæssig vægtning af visse  

 udlån.
 Tilsynet kan uagtet reglerne i § 9 i bekendtgørelse om  

 kapitaldækningsregler for pengeinstitutter og visse kreditinstitutter indtil  

 videre tillade følgende:
 Pengeinstitutter, der er moderselskaber, og som formidler valutalån til  

 valutaindlændinge via udenlandsk baserede datterselskaber, herunder  

 datterbanker, kan, hvis begge følgende betingelser er opfyldt, lade udlån til  

 datterselskaberne med et beløb, der maksimalt svarer til datterselskabernes  

 valutalån til valutaindlændinge, indgå med vægten 0 i solvensopgørelsen:
