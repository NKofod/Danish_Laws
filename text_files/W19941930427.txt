Fremgangsmåden ved opfølgning af ankenævnsafgørelser.
Afviste  

 principielle sager.
 Spørgsmålet om opfølgning af ankenævnsafgørelser har været drøftet på et  

 ankenævnsregionsmøde, og Ankestyrelsen offentliggjorde et notat herom i  

 »Nyt fra Ankestyrelsen«, nr. 1, marts 1994, side 5.
 Der har overfor Ankestyrelsen været rejst tvivl om, hvorledes denne  

 opfølgning bør ske.
 Ankestyrelsen har siden den 1. juli 1994 fulgt følgende fremgangsmåde:
I brevet om afvisning får klageren at vide, at nævnet - efter at  

 Ankestyrelsen har truffet afgørelse i den verserende sag - vil tage stilling  

 til, om afgørelsen giver anledning til en ny vurdering af klagerens afviste  

 sag.
Hvis nævnet ikke finder grundlag for at genoptage den afviste sag, vil  

 nævnet orientere klageren om den principielle afgørelse.
 Nævnet får kopi af brevet til klageren.
Når Ankestyrelsen har offentliggjort den afgjorte principielle sag (SM),  

 får nævnet et brev herom.
SM vedlægges.
 Hvis Ankestyrelsen ikke har fundet grundlag for at offentliggøre den  

 principielle sag, vedlægges denne i anonymiseret form.
 Ankestyrelsen henstiller i brevet til nævnet, at nævnet tager stilling  

 til, om afgørelsen giver anledning til en ny vurdering af klagerens sag, og i  

 modsat fald orienterer klageren om den offentliggjorte afgørelse, eventuelt  

 afgørelsen i anonymiseret form.
 Ankestyrelsen »holder snor« i den afviste sag og orienterer  

 nævnet om den principielle afgørelse, således at nævnet kan vurdere, om den  

 principielle afgørelse bør medføre, at den afviste sag genoptages i nævnet.
