Den 7. december 1989 undertegnedes i København en overenskomst mellem de nordiske lande om bistand i skattesager.
 Overenskomsten har følgende ordlyd:
Overenskomst mellem de nordiske lande om bistand i skattesager Danmarks regering sammen med Færøernes landsstyre og Grønlands landsstyre  

 samt regeringerne i Finland, Island, Norge og Sverige, der ønsker at indgå en overenskomst om bistand i skattesager, der konstaterer, at for så vidt angår Færøerne og Grønland de sagsområder,  

 som omfattes af denne overenskomst, selv i forhold til udlandet henhører  

 under Færøernes og Grønlands selvstyrekompetence, er blevet enige om følgende:
Almindelige bestemmelser Artikel 1 De kontraherende stater forpligter sig til at yde hinanden bistand i  

 skattesager i henhold til denne overenskomst med hensyn til:
Artikel 2 1. De gældende skatter, på hvilke denne overenskomst skal finde  

 anvendelse, er:
 2. Med skat ligestilles forskud på sådan skat og afgift, som  

 omfattes af dette stykke, litra a) - g).
 3. Overenskomsten skal også finde anvendelse på alle skatter af  

 samme eller væsentlig samme art, der efter overenskomstens undertegnelse  

 pålignes som tillæg til eller i stedet for de gældende skatter.
Artikel 3 Medmindre andet fremgår af sammenhængen, har i denne overenskomst følgende  

 udtryk den nedenfor angivne betydning:
 eller den myndighed i enhver af disse stater, der er bemyndiget til på  

 ovennævnte myndigheders vegne at behandle spørgsmål, der omfattes af denne  

 overenskomst.
Artikel 4 1. En kontraherende stat er pligtig at yde bistand i henhold til  

 artikel 1 i alle de skattesager og med hensyn til alle de skattekrav, som er  

 opstået i en anden kontraherende stat i overensstemmelse med dennes  

 lovgivning vedrørende de skatter, afgifter og bidrag, som omfattes af artikel  

 2.
 2. Bistanden kan omfatte foranstaltninger ikke blot over for  

 skattepligtige, men tillige over for andre, som ifølge lovgivningen i den  

 kontraherende stat, til hvilken anmodningen er rettet, er pligtige til at yde  

 bistand til skattemyndighederne.
 3. Anmodningen om bistand må kun fremsættes, såfremt de begærede  

 foranstaltninger ikke kan foretages i egen stat uden væsentlige  

 vanskeligheder, og såfremt den stat, som fremsætter anmodningen, ifølge sin  

 egen lovgivning kan yde tilsvarende bistand på begæring af den stat, til  

 hvilken anmodningen er rettet.
 4. Anmodning om bistand og skriftveksling mellem de kontraherende  

 stater i henhold til denne overenskomst iværksættes af den kompetente  

 myndighed i disse stater.
Artikel 5 1. Anmodninger og andre dokumenter i sager vedrørende bistand skal  

 være affattede på dansk, norsk eller svensk eller være bilagt en oversættelse  

 til et af disse sprog.
For sager vedrørende forkyndelse gælder dette dog  

 alene anmodningen om forkyndelse.
2. I anmodninger om bistand skal angives den myndighed, som  

 primært har begæret bistanden, samt navn, erhverv eller titel, adresse,  

 fødselsdata og hjemstedskommune samt om muligt arbejdsplads og opholdssted  

 vedrørende den person, som sagen gælder.
Anmodningen bør endvidere indeholde  

 oplysning om øvrige omstændigheder, som kan tjene til vejledning for at  

 identificere denne person.
Artikel 6 1. En anmodning om bistand kan afslås, såfremt den kontraherende  

 stat, hos hvilken bistanden er begæret, anser denne for at stride mod sine  

 almene interesser.
 2. Når spørgsmålet om anvendelse af en bestemmelse i nogen af de  

 nordiske dobbeltbeskatningsoverenskomster er indbragt for den kompetente  

 myndighed i den kontraherende stat, hvortil der er rettet anmodning om  

 bistand, kan denne stat, efter aftale med den kontraherende stat, som har  

 begæret bistanden, stille anmodningen om bistand med inddrivelse af skat i  

 bero.
Artikel 7 1. Såfremt en anmodning om bistand ikke efterkommes, skal den  

 kontraherende stat, som har begæret bistanden, snarest muligt underrettes om  

 afgørelsen og motiveringen for denne.
 2. Iværksættes bistanden, skal den kontraherende stat, hos hvilken  

 bistanden er begæret, snarest muligt underrette den anden kontraherende stat  

 om resultatet om bistanden.
 3. Underretning i henhold til denne artikel skal tillige omfatte  

 sådanne omstændigheder, som kan være af betydning for skattesagens videre  

 behandling.
Artikel 8 Dokumenter, som er udfærdiget eller bekræftet af domstol eller  

 forvaltningsmyndighed i en kontraherende stat, behøver ikke at blive  

 legaliseret for at kunne anvendes i skattesager inden for en anden  

 kontraherende stats område.
 Tilsvarende gælder for så vidt angår dokumenter, som er underskrevet af en  

 tjenestemand hos domstolen eller myndigheden, såfremt sådan underskrift er  

 tilstrækkelig ifølge lovgivningen i den kontraherende stat, som domstolen  

 eller myndigheden tilhører.
Forkyndelse af dokumenter Artikel 9 1. Forkyndelse i henhold til denne overenskomst skal ske på den  

 måde, som for tilsvarende forkyndelse anvendes i henhold til lovgivning eller  

 administrativ praksis i den kontraherende stat, hos hvilken forkyndelsen er  

 begæret.
En anmodning om forkyndelse af et dokument skal indeholde en kort  

 angivelse af dokumentets indhold.
 2. Såfremt den kontraherende stat, som begærer forkyndelsen,  

 ønsker det, kan forkyndelsen ske under iagttagelse af særlige  

 formforskrifter, i det omfang den begærede fremgangsmåde er i  

 overensstemmelse med lovgivningen i den kontraherende stat, i hvilken  

 forkyndelsen skal ske.
 3. Som bevis for forkyndelsen skal gælde enten en dateret og  

 bekræftet anerkendelse af den, over for hvilken forkyndelsen er sket, eller  

 et bevis af pågældende myndighed i den kontraherende stat, hos hvilken  

 forkyndelsen er begæret, indeholdende en angivelse af formen og tidspunktet  

 for forkyndelsen.
 Indfordring af oplysninger m.m.
Artikel 10 1. Oplysninger skal indfordres i overensstemmelse med lovgivningen  

 i den kontraherende stat, til hvilken begæringen er rettet.
 2. Anmodning om indfordring af oplysninger kan afslås, såfremt  

 forretnings-, fabrikations- eller erhvervshemmeligheder ville blive  

 åbenbaret, såfremt anmodningen blev efterkommet.
Artikel 11 1. Den kompetente myndighed i en kontraherende stat skal i det  

 omfang, det kan ske på grundlag af tilgængelige kontroloplysninger eller  

 tilsvarende oplysninger, snarest muligt efter udløbet af hvert kalenderår,  

 uden særlig anmodning, tilstille den kompetente myndighed i enhver af de  

 andre kontraherende stater oplysninger vedrørende i denne stat bosatte  

 fysiske personer eller der hjemmehørende juridiske personer, for så vidt  

 angår:
 2. Den kompetente myndighed i en kontraherende stat skal virke  

 for, at oplysninger, som fremkommer ved en undersøgelse i denne stat i en sag  

 vedrørende beskatning, og som kan antages at have interesse for en anden  

 kontraherende stat, snarest fremsendes til den kompetente myndighed i denne  

 anden stat.
 3. Såfremt det i den kontraherende stat, som har modtaget  

 oplysningerne, viser sig, at oplysningerne ikke er i overensstemmelse med de  

 virkelige forhold, skal den kompetente myndighed i denne stat på passende  

 måde underrette den kompetente myndighed i den kontraherende stat, som har  

 afgivet oplysningerne, om forholdet.
 4. I tilfælde, hvor en i en af de kontraherende stater bosat  

 person er afgået ved døden og har efterladt sig fast ejendom, der er  

 beliggende i en anden kontraherende stat eller aktiver, der er anbragt i en  

 virksomhed der, skal den kompetente myndighed i den førstnævnte stat, så  

 snart kendskab til forholdet er erhvervet, underrette den kompetente  

 myndighed i den anden stat herom.
Artikel 12 1. To eller flere kontraherende stater skal på anmodning af en af  

 dem rådføre sig med hinanden med det formål at fastslå hvilke sager, der skal  

 undergives samtidige skatteundersøgelser og fremgangsmåden i forbindelse  

 hermed.
Hver af de berørte kontraherende stater skal afgøre, om den ønsker at  

 deltage i en bestemt samtidig skatteundersøgelse.
 2. Ved samtidig skatteundersøgelse i stykke 1 forstås en ordning  

 mellem to eller flere kontraherende stater for på hver stats eget territorium  

 samtidig at undersøge nogens skatteforhold, hvor staterne har fælles eller  

 tilknyttede interesser, med det formål at udveksle enhver relevant oplysning,  

 som således fremkommer.
Artikel 13 1. Repræsentanter for en myndighed i en kontraherende stat kan i  

 en skattesag af væsentlig interesse for denne stat efter anmodning fra den  

 kompetente myndighed i samme stat tillades at være til stede ved undersøgelse  

 i en sådan skattesag i en anden kontraherende stat.
Anmodningen herom  

 behandles af den kompetente myndighed i denne anden stat, som snarest  

 underretter de kompetente myndighed i den førstnævnte stat om sin afgørelse.  

 Efterkommes anmodningen, angives i meddelelsen herom tidspunkt og sted for  

 undersøgelsen samt øvrige oplysninger, som anses ønskelige for den kompetente  

 myndighed, der har fremsat anmodningen.
2. Repræsentanter, som er omfattet af første stykke, kan ikke  

 træffe afgørelser i spørgsmål, som vedrører undersøgelsen, men kan fremsætte  

 forslag i sådanne spørgsmål til den myndighed eller embedsmand, som er  

 anmodet om at foretage undersøgelsen.
Afgørelser i anledning af et sådant  

 forslag træffes af den pågældende myndighed eller embedsmand.
 3. Oplysninger, der er fremkommet ved undersøgelsen, skal  

 behandles som hemmelige og må ikke meddeles til andre personer eller  

 myndigheder, herunder personer tjenstgørende ved domstole og andre judicielle  

 myndigheder, end dem, som varetager skatteligning (beskatning), opkrævning  

 eller inddrivelse af skatter, som omfattes af denne overenskomst, eller som  

 træffer afgørelser vedrørende klager eller tiltalespørgsmål i tilslutning  

 hertil.
 4. Afslås en anmodning, der er omfattet af første stykke, finder  

 bestemmelserne i artikel 7, første stykke, tilsvarende anvendelse.
Inddrivelse af skat Artikel 14 1. Afgørelser i skattesager, som ifølge lovgivningen i en  

 kontraherende stat er eksigible i denne stat, skal anerkendes som eksigible i  

 en anden kontraherende stat.
 2. Spørgsmål, som vedrører ethvert tidsrum efter, at et skattekrav  

 ikke længere kan tvangsfuldbyrdes, skal afgøres i henhold til lovgivningen i  

 den anmodende stat.
 3. Inddrivelseshandlinger udført af den anmodede stat ved  

 gennemførelsen af anmodningen om bistand, som i henhold til lovgivningen i  

 denne stat ville udsætte eller afbryde tidsrummet nævnt i stykke 2, skal også  

 have denne virkning i overensstemmelse med lovgivningen i den anmodende stat.  

 Den anmodede stat skal underrette den anmodende stat om nævnte handlinger.
 4. Den myndighed, som primært begærer bistand til inddrivelse,  

 skal i anmodningen bekræfte, at afgørelsen er eksigibel samt angive det  

 tidspunkt, da retten til at inddrive skatten helt eller delvis ophører på  

 grund af præskription; denne myndighed kompetence skal bekræftes af en af  

 artikel 3 omfattet myndighed.
Artikel 15 Er en skattepligtig eller en anden person, som omfattes af artikel 4,  

 stykke 2, afgået ved døden, må inddrivelse ikke ske med beløb, som overstiger  

 værdien af aktiverne i dødsboet.
Er boet skiftet, må hos arvinger eller  

 andre, som har erhvervet aktiver på grund af dødsfaldet, ikke inddrives mere,  

 end hvad der modsvarer værdien af aktiverne på tidspunktet for erhvervelsen.
Artikel 16 1. For skat, som skal inddrives ifølge denne overenskomst, gælder  

 i den kontraherende stat, hos hvilken bistand er begæret, ikke sådan særlig  

 fortrinsret, som der kan være gældende for denne stats egne skatter.
 2. I sager vedrørende inddrivelse af skat ifølge denne  

 overenskomst må foranstaltninger for at indlede søgsmål ved anden domstol end  

 forvaltningsdomstol eller konkurs ikke indledes i den kontraherende stat, hos  

 hvilken inddrivelsen begæres, medmindre den kompetente myndighed i denne stat  

 efter anmodning fra den kompetente myndighed i den kontraherende stat, som  

 har fremsat anmodningen, udtrykkeligt samtykker i en sådan foranstaltning.
Artikel 17 1. Ophører, inden en sag vedrørende inddrivelse af skat i henhold  

 til denne overenskomst er afsluttet, retten til at inddrive skatten helt  

 eller delvis ifølge lovgivningen i den kontraherende stat, som har begæret  

 bistanden, på grund af betaling, nedsættelse eller ophævelse af  

 skatteansættelsen, lempelse eller af anden årsag, skal den kompetente  

 myndighed i denne stat snarest muligt anmelde det således indtrufne til den  

 kompetente myndighed i den anden kontraherende stat.
 2. Bestemmelserne i denne artikel skal finde tilsvarende  

 anvendelse, såfremt henstand med betaling af skatten er indrømmet.
Artikel 18 Når inddrivelse ifølge denne overenskomst er sket i en kontraherende stat,  

 og det inddrevne beløb er kommet inddrivelsesmyndigheden i denne stat i  

 hænde, er denne stat ansvarlig for de inddrevne beløb over for den  

 kontraherende stat, som har begæret inddrivelsen.
Sikkerhedsstillelse for betaling af skattekrav Artikel 19 1. Sikkerhedsstillelse for betaling af skattekrav i henhold til  

 denne overenskomst skal ske i overensstemmelse med gældende lovgivning eller  

 administrativ praksis i den kontraherende stat, hos hvilken  

 sikkerhedsstillelse begæres.
Sådan sikkerhedsstillelse kan ske, selvom  

 fordringen ikke er fastsat.
 2. Såfremt et skattekrav helt eller delvis bortfalder, efter at  

 foranstaltninger med henblik på sikkerhedsstillelse i henhold til denne  

 overenskomst er truffet, skal den kompetente myndighed i den kontraherende  

 stat, som har fremsat begæringen, snarest muligt anmelde det indtrufne til  

 den kompetente myndighed i den anden kontraherende stat.
 3. Bestemmelser i artiklerne 14-18 skal i det omfang, det er  

 muligt, finde anvendelse også for så vidt angår sikkerhedsstillelse for  

 betaling af skattekrav i henhold til denne overenskomst.
Særlige bestemmelser Artikel 20 1. De kompetente myndigheder i de kontraherende stater kan indgå  

 overenskomst for at gennemføre bestemmelserne i denne overenskomst.
De kan  

 særligt indgå overenskomst om udveksling af oplysninger i henhold til artikel  

 11, stykke 1, h), om mindstebeløb, som anmodning om inddrivelse skal angå, om  

 bistand vedrørende skatter og afgifter i henhold til artikel 2, stykke 1, h),  

 2-5, om foranstaltninger til at hindre, at forskudsskat trækkes i mere end en  

 kontraherende stat, om opkrævning af skat eller om overførsel af skat, samt  

 vedrørende renter, søgsmålsomkosninger, bøder og andre lignende beløb, som  

 pålægges i forbindelse med beskatning eller inddrivelse, om fastsættelse af  

 kurs for omregning af beløb, som skal inddrives, samt om afregning af  

 inddrevne beløb.
2. Såfremt vanskeligheder eller tvivlsspørgsmål opstår mellem to  

 eller flere af de kontraherende stater vedrørende fortolkning eller  

 anvendelse af denne overenskomst, skal de kompetente færdigheder i disse  

 stater forhandle med henblik på at løse spørgsmålet gennem særlig  

 overenskomst.
Resultatet af sådanne forhandlinger skal snarest meddeles de  

 kompetente myndigheder i de øvrige kontraherende stater.
 3. Såfremt den kompetente myndighed i en kontraherende stat  

 finder, at forhandlinger vedrørende spørgsmål om fortolkning eller anvendelse  

 af denne overenskomst bør ske mellem de kompetente myndigheder i samtlige  

 kontraherende stater, skal sådanne forhandlinger finde sted på begæring af  

 denne stat.
4. Såfremt en anmodning om bistand til inddrivelse af et  

 skattekrav vedrører en indkomst, som er beskattet i en anden kontraherende  

 stat end den, der anmoder om bistanden, og sådan dobbeltbeskatning ikke er  

 reguleret i en overenskomst til undgåelse af dobbeltbeskatning, kan den  

 kompetente myndighed i den anmodede stat tage sagen op med den kompetente  

 myndighed i den anmodende stat med henblik på ved gensidig overenskomst af  

 søge at undgå, at indkomsten dobbeltbeskattes.
Indtil sådan overenskomst er  

 indgået, kan inddrivelse af skattekravet udsættes.
Artikel 21 For så vidt angår forespørgsler, oplysninger, erklæringer og andre  

 meddelelser, som i henhold til denne overenskomst fremkommer til en af de  

 kontraherende stater, skal de i henhold til denne stats lovgivning gældende  

 bestemmelser om tavshedspligt og dokumenters hemmeligholdelse finde  

 anvendelse.
Artikel 22 For bistand i henhold til denne overenskomst er den kontraherende stat,  

 som har begæret bistanden, kun pligtig at erstatte omkostninger for sådant  

 søgsmål ved anden domstol end forvaltningsdomstol eller konkurs i den anden  

 kontraherende stat, som er foranlediget af bistanden.
Artikel 23 Denne overenskomst finder ikke anvendelse på Svalbard og Jan Mayen samt de  

 norske besiddelser uden for Europa.
Artikel 24 1. Denne overenskomst træder i kraft den tredivte dag efter den  

 dag, da samtlige kontraherende stater har meddelt det danske  

 Udenrigsministerium, at overenskomsten er godkendt.
Det danske  

 Udenrigsministerium underretter de øvrige kontraherende stater om modtagelsen  

 af disse meddelelser og om tidspunktet for overenskomstens ikrafttræden.
 2. Efter at denne overenskomst er trådt i kraft, skal dens  

 bestemmelser anvendes på sager, som er indkommet efter ikraftrædelsen til den  

 kompetente myndighed i den kontraherende stat, til hvilken anmodningen er  

 rettet.
 3. Den mellem Danmark, Finland, Island, Norge og Sverige indgåede  

 aftale af 9. november 1972 med senere ændringer om bistand i skattesager skal  

 ophøre med at gælde og skal sidste gang anvendes for så vidt angår sager, som  

 er indkommet til den kompetente myndighed i den kontraherende stat, til  

 hvilken begæringen er rettet, før ikrafttrædelsen af denne aftale.
 4. Nærværende overenskomst begrænser ikke og begrænses ikke af den  

 mellem den danske regering og Grønlands landsstyre den 18. oktober 1979  

 indgåede overenskomst til undgåelse af dobbeltbeskatning m.v. samt  

 overenskomsten, der er indgået i henhold til punkt 20 i bilaget til den  

 nævnte overenskomst.
 5. Nærværende overenskomst begrænser ikke og begrænses ikke af  

 bistandsbestemmelserne i den mellem den danske regering og Færøernes  

 landsstyre den 12. august 1986 indgåede overenskomst til undgåelse af  

 dobbeltbeskatning m.v.
Artikel 25 En kontraherende stat kan senest den 30. juni i et kalenderår opsige  

 overenskomsten ved skriftlig meddelelse herom til det danske  

 Udenrigsministerium, som underretter de øvrige kontraherende stater om  

 modtagelsen af sådan meddelelse og om dens indhold.
Såfremt opsigelsesfristen  

 er iagttaget, ophører overenskomsten med at gælde i forholdet mellem den  

 stat, som har fremsat opsigelsen og de øvrige kontraherende stater ved  

 kalenderårets udgang.
 Originaleksemplaret til denne overenskomst deponeres i det danske  

 Udenrigsministerium, som tilstiller de øvrige kontraherende stater bekræftede  

 kopier heraf.
 Til bekræftelse heraf har de dertil behørigt befuldmægtigede undertegnet  

 denne overenskomst.
 Udfærdiget i København den 7. december 1989 i et eksemplar på dansk,  

 færøsk, grønlandsk, finsk, islandsk, norsk og svensk, idet der på svensk  

 udfærdiges to tekster, en for Finland og en for Sverige, hvilke samtlige  

 tekster har lige gyldighed.
For Kongeriget Danmarks Regering Jonna Sneum For Færøernes Landsstyre P.
A.
Lamhauge For Grønlands Landsstyre Kaare Hagemann For Republikken Finlands Regering Hillel Skurnik For Republikken Islands Regering Gardar Valdimarsson For Kongeriget Norges Regering Odd Hengsle For Kongeriget Sveriges Regering Anders Ferm Overenskomsten trådte i medfør af artikel 24, stykke 1, i kraft den 8. maj  

 1991.
