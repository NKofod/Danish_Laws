Fortsættelse af  

 sambeskatning ved tilbagekaldelse af meddelelse om sambeskatningsophør inden  

 udløbet af fristen for rettidig indlevering af selvangivelsen Moderselskabet A ApS havde igennem en årrække  

 været sambeskattet med sit helejede datterselskab B ApS.
Selskaberne havde  

 bagud forskudt regnskabsår, og regnskabsperioden udgjorde 01.07. - 30.06.
 I oktober 2001 anmodede selskabernes repræsentant  

 i et brev til den skatteansættende myndighed om ophævelse af sambeskatningen  

 mellem A ApS og B ApS.
 Ophævelsen var begrundet med, at der var sket en  

 overdragelse af 48 pct. af anparterne i datterselskabet B ApS i oktober 2001,  

 hvorfor betingelserne for sambeskatning ikke længere var opfyldt.
 Ophævelsen anmodedes om at få virkning fra den 1.  

 juli 2001 (udløbet af indkomståret 2001).
Den skatteansættende myndighed bekræftede i brev  

 til repræsentanten ophævelsen af sambeskatningen.
Den skatteansættende  

 myndighed bemærkede, at ophør af sambeskatning ville være gældende fra  

 indkomståret 2002 - regnskabsperioden 01.07.2001 - 30.06.2002 - som ansøgt.
Året efter i oktober 2002 anmodede repræsentanten  

 om fortsættelse af sambeskatningen.
Brevet var formuleret som en  

 tilbagekaldelse af den i oktober 2001 fremsendte meddelelse om ophør af  

 sambeskatningen mellem selskaberne.
 Begrundelsen for tilbagekaldelsen var efter det  

 oplyste, at overdragelsen af anparterne i B ApS først forventedes effektueret  

 i  

 november 2002.
 Repræsentanten oplyste telefonisk, at der var tale  

 om en mundtlig aktieoverdragelsesaftale, som dog ikke var blevet gennemført,  

 hvorfor sambeskatningen ikke skulle have været ophævet.
Repræsentanten oplyste efterfølgende, at  

 baggrunden for den tidligere ophævelse af sambeskatningen var, at den  

 personlige hovedaktionær i moderselskabet A ApS ønskede at påbegynde et  

 generationsskifte i B ApS.
Generationsskiftet skulle gennemføres ved  

 overdragelse af 48 pct. af kapitalen i datterselskabet til hovedaktionærens  

 børn og børnebørn.
 Som følge af det planlagte generationsskifte havde  

 repræsentanten derfor i oktober 2001 valgt at meddele den skatteansættende  

 myndighed om ophør af sambeskatningen med virkning for indkomståret 2002.
 Den 86-årige hovedaktionær blev imidlertid efter  

 det oplyste syg i efteråret 2001, hvorfor overdragelsen aldrig blev  

 realiseret  

 i 2001.
 Tidspunktet for generationsskiftets gennemførelse  

 var på nuværende tidspunkt uvist, idet det dog tidligst vil finde sted med  

 virkning fra indkomståret 2004.
 Af moderselskabets selvangivelse for 2002 fremgik,  

 at selskabet havde en positiv skattepligtig indkomst på ca. kr. 530.000.
 Af datterselskabets selvangivelse for 2002  

 fremgik, at selskabet havde en negativ skattepligtig indkomst på ca. kr. -  

 620.000. Det skattemæssige underskud var opstået efter indsendelse af  

 meddelelsen om sambeskatningens ophør.
 Selvangivelserne for selskaberne var indsendt den  

 11. december 2002 og modtaget i kommunen den 12. december 2002.
 Den skatteansættende myndighed indstillede, at det  

 ansøgte skulle imødekommes, idet den fornyede ansøgning om sambeskatning  

 udelukkende skyldtes bristede forudsætninger for sambeskatningens opløsning.
Ligningsrådets  

 afgørelse Ligningsrådet bemærkede indledningsvis, at de  

 nærmere vilkår for sambeskatningen - herunder bestemmelser om, hvorledes der  

 skal gås frem i tilfælde af dennes ophævelse - fastsættes af Ligningsrådet,  

 jf.  

 selskabsskattelovens § 31, stk. 1 in fine.
Vilkårene for sambeskatning er  

 fastsat i sambeskatningscirkulæret 2001-41.
 Af cirkulærets pkt. 2.10 fremgår, at såfremt  

 sambeskatningen ønskes bragt til ophør, må selskaberne give meddelelse herom  

 til skattemyndighederne senest inden udløbet af fristen for rettidig  

 selvangivelse for det indkomstår, i hvilket særbeskatning ønskes påbegyndt.
 Selskaber skal ifølge skattekontrollovens § 4,  

 stk. 2 indsende selvangivelse senest 6 måneder efter indkomstårets udløb.  

 Meddelelse om ophævelse af sambeskatning skal således ligeledes fremsættes  

 senest 6 måneder efter indkomstårets udløb.
 Rettidig indsendelse af selvangivelsen 2002 samt  

 for eventuel meddelelse om ophør af sambeskatningen for de i nærværende sag  

 omhandlede selskaber var således 31. december 2002.
Det fremgik direkte af såvel repræsentantens brev  

 af oktober 2002 som af selskabernes selvangivelser, at sambeskatningen ikke  

 alligevel ønskedes bragt til ophør.
Da selskaberne havde tilbagekaldt den  

 fremsatte anmodning om sambeskatningens ophør samt selvangivet i  

 overensstemmelse hermed inden den 31. december 2002 - dvs. inden udløbet af  

 fristen for rettidig aflevering af selvangivelsen - måtte dette anses som en  

 ændret tilkendegivelse af den tidligere fremsendte meddelelse om  

 sambeskatningens ophør.
Der forelå derfor efter Ligningsrådets opfattelse  

 ikke  

 nogen ophævelse af sambeskatningen og derfor ej heller nogen fornyet  

 sambeskatning  

 som omfattet af sambeskatningscirkulære 2001-41, pkt. 1.3., jf.  

 selskabsskattelovens § 31, stk. 1 in fine.
 Ligningsrådet udtalte derfor, at sambeskatningen  

 af selskaberne på den baggrund fortsat kunne finde sted, såfremt  

 betingelserne  

 for sambeskatning i øvrigt var opfyldt.
