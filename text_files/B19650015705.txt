 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 om tillæg til denne lov, lov nr. 131 af  

 13. april 1954 om udførsel og indførsel af levende dyr m.v. og lov nr. 217 af  

 16. juni 1958 om slagtning, forhandling, udførsel og indførsel af fjerkræ  

 m.v., som ændret ved lov nr. 111 af 27. marts 1963, fastsættes følgende  

 bestemmelser.
 § 1.  Ved fjerkrætuberkulose forstås i denne  

 bekendtgørelse infektioner med tuberkelbakterier af aviær type.
 § 2.  Fjerkrætuberkulose henregnes under de i § 10, A,  

 i lov nr. 156 af 14. april 1920 om smitsomme sygdomme hos husdyrene nævnte  

 mildere smitsomme sygdomme, hvorefter ejeren eller den, der på hans vegne  

 fører tilsyn med dyrene, skal gøre anmeldelse til en dyrlæge, når han nærer  

 mistanke om, at en sådan sygdom er til stede blandt ejendommens fjerkræ.  

 Dette skal navnlig antages at være tilfældet, når der blandt ældre høns,  

 kalkuner eller fasaner findes afmagrede, forpjuskede og halte dyr, samt når  

 der hos duer iagttages knuder under øjets bindehinde eller vingelamhed, eller  

 når der ved slagtning af høns, kalkuner, fasaner eller duer findes  

 velafgrænsede gullige, osteagtige knuder i lever, milt og/eller tarmkanal.
Stk. 2.  Når en dyrlæge modtager anmeldelse i henhold  

 til stk. 1, skal han uden ugrundet ophold foretage undersøgelse af den  

 pågældende fjerkræbesætning.
Ejeren eller den, der på hans vegne fører tilsyn  

 med dyrene, skal, såfremt dyrlægen anmoder ham derom, drage omsorg for, at  

 dyrene samles i hus eller indhegning.
Stk. 3.  Dyrlægen skal obducere eventuelle selvdøde dyr  

 fra besætningen eller indsende disse til undersøgelse på laboratoriet for  

 fjerkræundersøgelser.
Findes der ikke selvdøde dyr, eller kan der efter  

 dyrlægens skøn ikke stilles en forsvarlig diagnose ved undersøgelse af  

 selvdøde dyr, skal han opfordre ejeren eller den, der på hans vegne fører  

 tilsyn med dyrene, til at indfange og aflive enkelte af ham udpegede  

 afmagrede eller halte dyr eller, såfremt det drejer sig om duer, dyr med  

 øjenforandringer eller vingelamhed, og stille disse til rådighed for  

 undersøgelsen.
Med aflivede dyr skal dyrlægen forholde sig på samme måde som  

 med selvdøde dyr.
Stk. 4.  Såfremt dyrlægen konstaterer, at  

 fjerkræbesætningen er angrebet af fjerkrætuberkulose, eller såfremt han fra  

 laboratoriet for fjerkræundersøgelser modtager underretning om, at  

 laboratoriet ved undersøgelse af indsendt materiale har konstateret dette,  

 skal han straks underrette ejeren herom og om de i § 3 fastsatte  

 bestemmelser.
Han skal desuden i overensstemmelse med derom af  

 veterinærdirektoratet fastsatte retningslinier give ejeren anvisning på  

 sydommens bekæmpelse, herunder foretagelse af rensning og desinfektion.
 Stk. 5.  Dyrlægen skal snarest muligt på en dertil  

 bestemt formular, der udleveres af veterinærdirektoratet, sende indberetning  

 om det passerede til kredsdyrlægen.
§ 3.  Når der er konstateret fjerkrætuberkulose i en  

 fjerkræbesætning, skal den holdes indespærret i hus eller i betryggende  

 indhegnet gård.
Hvis sygdommen kun er konstateret hos en isoleret flok af  

 fjerkræbesætningen, kan kredsdyrlægen dog tillade, at kun denne flok holdes  

 indespærret som anført.
Indtil hele fjerkræbesætningen henholdsvis den  

 smittede flok er fjernet fra ejendommen, er det forbudt a. fra ejendommen at sælge (udlevere) levende fjerkræ - bortset fra  

 daggamle kyllinger - undtagen direkte til slagtning på et autoriseret  

 fjerkræslagteri, b. fra ejendommen at sælge (udlevere) slagtet fjerkræ og rugeæg af enhver  

 art og c. at anvende besætningens høner til rugning.
 § 4.  Senest 1 måned efter, at dyrlægen har  

 underrettet ejeren om, at ejendommens fjerkræ er angrebet af  

 fjerkrætuberkulose, skal dyrlægen aflægge besøg på ejendommen for i gørligt  

 omfang at konstatere, om ejeren har overholdt de i § 3 fastsatte  

 bestemmelser, og om han har iagttaget de med ham aftalte foranstaltninger til  

 sygdommens bekæmpelse.
Stk. 2.  Straks efter at dyrlægen har aflagt det i stk.  

 1 omhandlede besøg på ejendommen, skal han på en dertil bestemt formular, der  

 udleveres af veterinærdirektoratet, afgive indberetning om besøget til  

 kredsdyrlægen.
Fremgår det af indberetningen, at ejeren har undladt at  

 iværksætte en rationel bekæmpelse af sygdommen, skal kredsdyrlægen ved  

 henvendelse til ejeren søge de fornødne bekæmpelsesforanstaltninger  

 gennemført.
 § 5.  De ved de autoriserede fjerkræslagterier ansatte  

 dyrlæger skal i overensstemmelse med derom af veterinærdirektoratet fastsatte  

 regler indberette fund af tuberkulose hos fjerkræ til kredsdyrlægen.
Stk. 2.  Når kredsdyrlægen modtager indberetning som i  

 stk. 1 omtalt, eller når han ud fra resultatet af tuberkulinprøver på kvæg,  

 af indgåede meddelelser om fund af tuberkulose ved slagtning af kvæg eller  

 svin eller af andre grunde - f.eks. foreliggende oplysninger om smittefarligt  

 samkvem - anser det for sandsynligt, at fjerkræbesætningen på en ejendom er  

 angrebet af fjerkrætuberkulose, er han berettiget til enten selv at  

 underkaste besætningen en klinisk undersøgelse eller at lade ejerens  

 sædvanlige dyrlæge foretage en sådan undersøgelse.
Ejeren eller den, der på  

 hans vegne fører til syn med dyrene, skal, såfremt kredsdyrlægen (dyrlægen)  

 anmoder ham derom, drage omsorg for, at dyrene samles i hus eller indhegning.
Stk. 3.  Såfremt det efter den kliniske undersøgelse er  

 usikkert, om fjerkræbesætningen er angrebet af fjerkrætuberkulose, kan  

 kredsdyrlægen lade dyrlægen underkaste fjerkræbesætningen en tuberkulinprøve  

 i nærmere af kredsdyrlægen angivet omfang.
Påvises der kun enkelte reagenter  

 ved tuberkulinprøven, skal dyrlægen opfordre ejeren eller den, der på hans  

 vegne fører tilsyn med dyrene, til straks at aflive reagenterne og stille  

 disse til rådighed for undersøgelsen.
De aflivede dyr skal obduceres af  

 dyrlægen eller af denne indsendes til undersøgelse på laboratoriet for  

 fjerkræundersøgelser.
Såfremt dyrlægen ved obduktion af indtil 4 reagenter  

 ikke påviser makroskopiske tuberkuløse forandringer, skal han indsende  

 samtlige kadavere til nævnte laboratorium.
Stk. 4.  I tilfælde, hvor fjerkræbesætningen forud for  

 kredsdyrlægens besøg på ejendommen enten er fjernet i sin helhed eller er  

 blevet reduceret, således at den kun indeholder kyllinger og unge dyr, der  

 kun undtagelsesvis vil være angrebet af fjerkrætuberkulose i påviselig form,  

 giver kredsdyrlægen ejeren nærmere anvisning på, hvilke forholdsregler der  

 skal iagttages for at forebygge smitteoverførelse til senere generationer af  

 fjerkræ på ejendommen.
Kredsdyrlægen skal i sådanne tilfælde holde  

 fjerkræbesætningen under observation, og han er berettiget til, når han anser  

 det for hensigtsmæssigt, at lade besætningen undersøge efter bestemmelserne i  

 stk. 2 og 3.
 Stk. 5.  Konstateres det ved de i stk. 2-4 nævnte  

 undersøgelser, at fjerkræbesætningen er angrebet af fjerkrætuberkulose,  

 finder bestemmelserne i § 2, stk. 4 og 5, samt §§ 3 og 4 tilsvarende  

 anvendelse.
 § 6.  I tilfælde, hvor ejeren af en af  

 fjerkrætuberkulose angrebet fjerkræbesætning trods dyrlægens eller  

 kredsdyrlægens henstilling har undladt at iværksætte rationelle  

 bekæmpelsesforanstaltninger, skal vedkommende politimester efter  

 veterinærdirektoratets anmodning give ejeren et skriftligt tilhold, der kan  

 omfatte:
a.
Påbud om, at fjerkræbesætningen straks skal indespærres i hus.
b.
Forbud mod salg (udlevering) fra ejendommen af levende fjerkræ -  

 bortset fra daggamle kyllinger - undtagen direkte til slagtning på et  

 autoriseret fjerkræslagteri.
c.
Forbud mod salg (udlevering) fra ejendommen af slagtet fjerkræ og  

 rugeæg af enhver art.
d.
Forbud mod anvendelse af besætnings høner til rugning.
e.
Påbud om nedgravning eller destruktion af dødt eller dræbt fjerkræ samt  

 organer og affald fra slagtet fjerkræ.
f.
Påbud om indretning af møddingsplads, hvorpå al gødning og strøelse  

 hidrørende fra husene skal anbringes vel tildækket indtil udkørsel.
g.
Påbud om rensning og desinfektion af de huse m.v., hvori smittede og  

 for smitte udsatte flokke har opholdt sig, samt rugemaskiner, rugerum,  

 redskaber, løbegårde, møddingsplads m.v. i nøje overensstemmelse med en af  

 veterinærdirektoratet herom givet anvisning.
h.
Forbud mod bortførsel af redskaber og transportkasser, der har været i  

 berøring med fjerkræ, samt rugemaskiner m.v., medmindre disse forud er renset  

 og desinficeret som angivet i den under g nævnte anvisning.
i.
Forbud mod salg af avlskvæg til udlandet.
j.
Forbud mod salg (udlevering) af svin uanset disses alder undtagen  

 direkte til slagtning på et offentligt slagtehus eller eksportslagteri.
 Stk. 2.  Veterinærdirektoratet giver politimesteren  

 meddelelse, når et i henhold til stk. 1 givet tilhold kan hæves.
§ 7.  Fjerkræ, der fra en af fjerkrætuberkulose  

 angrebet fjerkræbesætning leveres til slagtning på et autoriseret  

 fjerkræslagteri, jfr. § 3, a, og § 6, stk. 1, b, skal være ledsaget af en af  

 dyrlægen udstedt passerseddel.
Fjerkræet skal ved slagtningen kontrolleres af  

 den ved slagteriet ansatte dyrlæge.
Passersedlen skal snarest muligt ved  

 slagteriets foranstaltning til bagesendes til den dyrlæge, der har udstedt  

 den, med attestation fra den ved slagteriet ansatte dyrlæge om, at dyrene er  

 slagtet.
 § 8.  Det offentlige afholder udgifterne ved:
a.
Undersøgelse af en fjerkræbesætning samt udtagelse og indsendelse af  

 materiale i henhold til § 2, stk. 2 og 3, men kun, såfremt det konstateres,  

 at fjerkræbesætningen er angrebet af fjerkrætuberkulose.
b.
Dyrlægebesøg i henhold til § 4, stk. 1.
c.
Undersøgelse af en fjerkræbesætning samt udtagelse og indsendelse af  

 materiale i henhold til § 5, stk. 2-4.
d.
Laboratorieundersøgelse af det under a og c nævnte materiale.
 § 9.  Overtrædelse af de i denne bekendtgørelse  

 fastsatte bestemmelser straffes med bøde.
 § 10.  Denne bekendtgørelse træder i kraft den 1. juni  

 1965.
 Landbrugsministeriet, den 4. maj 1965.
Chr.
Thomsen.
/L.
Simonsen.
