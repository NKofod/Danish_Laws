Bestemmelser om generelle krav til  

 støjemission ved start og landing med subsoniske jetflyvemaskiner I medfør af § 82 og § 82 a i lov om luftfart, jf.  

 lovbekendtgørelse nr. 373 af 4. juni 1997, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 810 af 19. november 1998 om delegation af  

 beføjelser til Statens Luftfartsvæsen og om kundgørelse  

 af de af luftfartsvæsenet udfærdigede forskrifter, samt efter  

 forhandling med Færøernes Landsstyre følgende:* 1.	Referencedokumenter 1.1	ICAO Annex 16, bind I, 2. udgave, til Konventionen angående  

 international civil luftfart, undertegnet den 7. december 1944 i Chicago.
 1.2	Rådet for De Europæiske Fællesskabers direktiv  

 80/51/EØF af 20. december 1979 om begrænsning af støj fra  

 subsoniske luftfartøjer, som ændret ved direktiv  

 83/206/EØF af 21. april 1983.
 Anm.: Direktiverne indeholder bl.a. bestemmelser  

 vedrørende brug af ikke-støjcertificerede  

 jetflyvemaskiner.
 1.3	Rådet for De Europæiske Fællesskabers direktiv  

 89/629/EØF af 4. december 1989 om begrænsning af  

 støjemission fra civile subsoniske jetflyvemaskiner.
 1.4	Rådet for De Europæiske Fællesskabers direktiv  

 92/14/EØF af 2. marts 1992 om begrænsning af operation af  

 flyvemaskiner, der henhører under bind 1, del II, kapitel 2, i bilag  

 16 til konventionen angående international civil luftfart, anden udgave  

 (1988), som ændret ved direktiv 98/20/EF af 30. marts 1998.
 Anm. 1: De direktiver, der er nævnt under pkt.  

 1.3 og 1.4, indeholder bestemmelser vedrørende brug af  

 jetflyvemaskiner, der er støjcertificeret i henhold til ICAO Annex 16,  

 kapitel 2.
 Anm. 2: Direktiverne kan købes hos Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
 Anm. 3: Annex 16 kan købes i engelsk udgave hos  

 Statens Luftfartsvæsen, Luftfartsinformationstjenesten, Ellebjergvej  

 50, 2450 København SV.
2.	Definitioner I denne BL forstås ved:
 Luftfartsselskab:
 Et lufttrafikforetagende med gyldig licens.
 Licens:
 En tilladelse, der er udstedt til et  

 lufttrafikforetagende, og som giver ret til at udføre lufttransport  

 med passagerer, post og/eller fragt mod vederlag eller lejeafgift.
 EF-luftfartsselskab:
 Et luftfartsselskab med en gyldig licens udstedt af en  

 EF-medlemsstat i overensstemmelse med Rådets forordning (EØF)  

 nr. 2407/92 af 23. juli 1992 om udstedelse af licenser til  

 luftfartsselskaber.
 Samlet flåde af civile subsoniske  

 jetflyvemaskiner:
 Den samlede luftflåde af civile subsoniske  

 jetflyvemaskiner, der står til rådighed for luftfartsselskabet i  

 kraft af ejerskab eller en hvilken som helst form for leasingaftale af mindst  

 et års varighed.
3.	Anvendelsesområde 3.1	Denne BL fastsætter a.	bestemmelser om generelle krav til støjemission ved start og  

 landing på dansk område med visse typer subsoniske  

 jetflyvemaskiner, der ikke er optaget i det danske nationalitetsregister,  

 og b.	bestemmelser om generelle krav til støjemission ved start og  

 landing på EF-medlemsstaternes område med visse typer subsoniske  

 jetflyvemaskiner, der er optaget i det danske nationalitetsregister.
 3.2	BL en gælder ikke for Grønland.
4.	Generelt Ejeren og/eller brugeren af flyvemaskinen er ansvarlig for  

 overholdelse af bestemmelserne i afsnit 5.
5.	Berørte luftfartøjer og krav 5.1	Subsoniske jetflyvemaskiner, der er optaget i det danske  

 nationalitetsregister, må kun starte og lande på  

 EF-medlemsstaternes område, a.	hvis de er støjcertificeret i overensstemmelse med Annex 16,  

 kapitel 2, og er baseret på en prototype, for hvilken ansøgning  

 om luftdygtighedsbevis er accepteret før den 6. oktober 1977 eller er  

 baseret på afledte versioner, eller b.	hvis de er støjcertificeret i overensstemmelse med Annes 16,  

 kapitel 3, og er baseret på en prototype, for hvilken ansøgning  

 om luftdygtighedsbevis er accepteret den 6. oktober 1977 eller senere eller  

 er baseret på afledte versioner.
 5.2	Subsoniske jetflyvemaskiner, der er optaget i andre landes  

 nationalitetsregistre, må kun starte og lande på dansk  

 område, hvis de er støjcertificeret i overensstemmelse med krav,  

 der ikke er mildere end dem, der er angivet i ICAO Annex 16, bind I, del II,  

 kapitel 2 eller kapitel 3.
 5.3	Subsoniske jetflyvemaskiner, der pr. 1. november 1990 ikke var  

 optaget i nationalitetsregistret i en EF-medlemsstat, og som optages i det  

 danske nationalitetsregister efter den 1. november 1990, og som har en  

 startmasse på over 34.000 kg MTOM eller en kapacitet på mere end  

 19 flysæder, må kun starte og lande på EF-medlemsstaternes  

 område, hvis de er støjcertificeret i overensstemmelse med ICAO  

 Annex 16, bind I, del II, kapitel 3.
5.4	Subsoniske jetflyvemaskiner, der har en startmasse på eller  

 over 34.000 kg MTOM eller er af en type, der er godkendt til transport af  

 mere end 19 passagerer, og som er udstyret med fanjetmotorer med et  

 by-passforhold på under 2, må fra den 1. april 1995 kun starte og  

 lande på dansk område, a.	hvis de er støjcertificeret i overensstemmelse med Annex 16,  

 kapitel 3, eller b.	hvis de er støjcertificeret i overensstemmelse med Annex 16,  

 kapitel 2, og det første individuelle luftdygtighedsbevis er udstedt  

 for mindre end 25 år side.
5.4.1	Pkt. 5.4 gælder ikke for de flyvemaskiner, der er  

 opført i bilaget til denne BL, hvis a.	disse civile subsoniske jetflyvemaskiner, der er  

 støjcertificeret i overensstemmelse med Annex 16, kapitel 2, i en  

 referenceperiode på tolv måneder mellem 1986 og 1990, der  

 fastlægges sammen med de pågældende stater, har  

 befløjet lufthavne i fællesskabet, og b.	disse flyvemaskiner i referenceperioden var registreret i det  

 udviklingsland, den pågældende flyvemaskine er anført  

 under i bilaget, og fortsat anvendes enten direkte eller i en hvilken som  

 helst form for leasingaftale af fysiske eller juridiske personer, der er  

 etableret i det pågældende land.
 5.4.1.1	Undtagelsen i pkt. 5.4.1 gælder ikke, hvis den  

 pågældende flyvemaskine er leaset til en fysisk eller juridisk  

 person, der er etableret i et andet land end det, flyvemaskinen er  

 anført under i bilaget.
 5.5	Subsoniske jetflyvemaskiner, der har en startmasse på eller  

 over 34.000 kg MTOM eller er godkendt til transport af mere end 19  

 passagerer, må fra den 1. april 2002 kun starte og lande på dansk  

 område, hvis de er støjcertificeret i overensstemmelse med Annex  

 16, kapitel 3.
 5.6	EF-medlemsstaternes område omfatter ikke de oversøiske  

 franske departementer, der er omhandlet i EF-traktatens artikel 227, stk.  

 2.
6.	Dispensation 6.1	Statens Luftfartsvæsen kan i nedennævnte tilfælde  

 dispensere fra bestemmelserne i pkt. 5.3:
a.
Flyvemaskiner af historisk interesse.
b.
Flyvemaskiner, som et luftfartsforetagende i en EF-medlemsstat  

 ifølge en gældende afbetalings- eller lejekontrakt har benyttet  

 inden den 1. november 1989, og som i denne forbindelse har været  

 registreret i et land uden for EF.
c.
Flyvemaskiner, der midlertidigt er slettet i en EF-medlemsstats  

 nationalitetsregister, fordi det er udlejet til et luftfartsforetagende uden  

 for EF.
d.
Flyvemaskiner, der erstatter en havareret flyvemaskine, hvis  

 erstatningsflyvemaskinen registreres inden et år efter havariet, og  

 hvis der ikke er tilsvarende flyvemaskiner, som er støjcertificeret  

 som anført i pkt. 5.3, til rådighed på markedet.
e.
Flyvemaskiner, hvis motorer har et by-passforhold på 2 eller  

 derover.
 6.2	Statens Luftfartsvæsen kan i nedennævnte tilfælde  

 dispensere fra pkt. 5.4:
a.
Flyvemaskiner, for hvilke et luftfartsselskab dokumenterer, at dets  

 fortsatte virksomhed vil blive urimeligt skadet, hvis de  

 pågældende flyvemaskiner ikke kan anvendes.
b.
Flyvemaskiner, som med egnet eksisterende udstyr kan ombygges,  

 således at normerne i Annex 16, kapitel 3, opfyldes, hvis  

 luftfartsforetagendet har afgivet ordre på udstyret inden den 1. april  

 1994 og har accepteret den tidligst mulige leveringsdato for  

 ændringen.
c.
Flyvemaskiner af historisk interesse.
d.
Flyvemaskiner, hvilke der inden den 1. april 1994 er afgivet ordre  

 på erstatningsfly, der opfylder normerne i Annex 16, kapitel 3, hvis  

 luftfartsselskabet har accepteret den tidligst mulige leveringsdato.
e.
I tilfælde, hvor bestemmelserne i pkt. 5.4 vil medføre,  

 at et EF-luftfartsselskab årligt skal slette mere end 10% af selskabets  

 samlede flåde af civile subsoniske jetflyvemaskiner af det danske  

 nationalitetsregister.
 I de tilfælde, der er nævnt i pkt. a., kan der  

 kun dispenseres fra 25-års grænsen i pkt. 5.4 b. og kun med i alt  

 3 år.
 6.3	Statens Luftfartsvæsen kan dispensere fra pkt. 5.5, for  

 så vidt angår flyvemaskiner af historisk interesse.
6.4	Statens Luftfartsvæsen kan i særlige tilfælde  

 midlertidigt tillade luftfartøjer, der ikke opfylder kravene i pkt.  

 5.1, pkt. 5.2, pkt. 5.4 eller pkt. 5.5, at starte og lande på dansk  

 område.
For luftfartøjer, der ikke opfylder kravene i pkt. 5.4.  

 eller pkt. 5.5, kan sådan tilladelse dog kun meddeles for a.	flyvemaskiner, hvis anvendelse er så speciel, at det ville  

 være urimeligt at nægte en midlertidig tilladelse, eller b.	flyvemaskiner, der udfører ikke-indtægtsgivende  

 flyvninger med henblik på ændring, reparation eller  

 vedligeholdelse.
 6.5	Subsoniske jetflyvemaskiner, der er optaget i en anden medlemsstats  

 nationalitetsregister, kan dog starte og lande på dansk område,  

 hvis der er givet dispensation af vedkommende EF-medlemsstat i henhold til  

 bestemmelser, svarende til pkt. 6.1, pkt. 6.2 eller pkt. 6.3.
7.	Straf 7.1	I henhold til luftfartslovens § 149, stk. 9, straffes  

 overtrædelse af bestemmelserne i afsnit 5 med bøde, hvis  

 overtrædelsen kan tilregnes den pågældende som  

 forsætlig eller groft uagtsom.
Der kan pålægges en  

 virksomheds ejer eller bruger bødeansvar, selv om  

 lovovertrædelsen ikke kan tilregnes ham som forsætlig eller  

 uagtsom.
For bødeansvaret fastsættes ingen  

 forvandlingsstraf.
 7.2	Er overtrædelsen begået af et aktieselskab,  

 andelsselskab eller lignende, kan der pålægges selskabet som  

 sådant bødeansvar i henhold til luftfartslovens § 149, stk.  

 14.
8.	Ikrafttræden 8.1	Denne BL træder i kraft den 1. marts 1999.
 8.2	Samtidig ophæves BL 5-42, 2. udgave af 1.  

 juli 1992.
Statens Luftfartsvæsen, den 15. februar  

 1999 Ole Asmussen /Sven E.
Andersen Bilag Liste over flyvemaskiner, der er omfattet af en undtagelse  

 i henhold til BL 5-42, pkt. 5.4.1 NB:
ALGERIET Serienummer	Type	Registrering	Luftfartsselskab 20955	B727-2D6	7T-VEH	Air Algérie 21053	B727-2D6	7T-VEI	Air Algérie 21210	B727-2D6	7T-VEM	Air Algérie 21284	B727-2D6	7T-VEP	Air Algérie 20884	B737-2D6	7T-VEG	Air Algérie 21063	B737-2D6	7T-VEJ	Air Algérie 21064	B737-2D6	7T-VEK	Air Algérie 21065	B737-2D6	7T-VEL	Air Algérie 21211	B737-2D6	7T-VEN	Air Algérie 20650	B737-2D6	7Y-VED	Air Algérie 21285	B737-2D6	7T-VEQ	Air Algérie DEN DEMOKRATISKE REPUBLIK CONGO Serienummer	Type	Registrering	Luftfartsselskab 20200	B707-329C	9Q-CBW	Scibe Airlift DEN DOMINIKASKE REPUBLIK Serienummer	Type	Registrering	Luftfartsselskab 19767	B707-399C	HI-442CT	Dominicana de  

 Aviación EGYPTEN Serienummer	Type	Registrering	Luftfartsselskab 19843	B707-336C	SU-PBA	Air Memphis 19916	B707-328C	SU-PBB	Air Memphis 21194	B737-266	SU-AYK	Egypt Air 21195	B737-266	SU-AYL	Egypt Air 21227	B737-266	SU-AYO	Egypt Air IRAK Serienummer	Type	Registrering	Luftfartsselskab 20889	B707-370C	YI-AGE	Iraqi Airways 20892	B737-270C	YI-AGH	Iraqi Airways 20893	B737-270C	YI-AGI	Iraqi Airways LIBANON Serienummer	Type	Registrering	Luftfartsselskab 20259	N707-3B4C	OD-AFD	MEA 20260	B707-3B4C	OD-AFE	MEA 19967	B707-347C	OD-AGV	MEA 19589	B707-323C	OD-AHC	MEA 19515	B707-323C	OD-AHD	MEA 20170	B707-323B	OD-AHF	MEA 19516	B707-323C	OD-AHE	MEA 19104	B707-327C	OD-AGX	TMA 19105	B707-327C	OD-AGY	TMA 18939	B707-323C	OD-AGD	TMA 19214	B707-331C	OD-AGS	TMA 19269	B707-321C	OD-AGO	TMA 19274	B707-321C	OD-AGP	TMA LIBERIA Serienummer	Type	Registrering	Luftfartsselskab 45683	DC8F-55	EL-AJO	Liberia World Airlines 45686	DC8F-55	EL-AJQ	Libedria World Airlines LIBYEN Serienummer	Type	Registrering	Luftfartsselskab 20245	B727-224	5A-DAI	Libyan Arab Airlines 21051	B727-2L5	5A-DIB	Libyan Arab Airlines 21052	B727-2L5	5A-DIC	Libyan Arab Airlines 21229	B727-2L5	5A-DID	Libyan Arab Airlines 21230	B727-2L5	5A-DIE	Libyan Arab Airlines MAURETANIEN Serienummer	Type	Registrering	Luftfartsselskab 11093	F28-4000	5T-CLG	Air Mauritanie MAROKKO Serienummer	Type	Registrering	Luftfartsselskab 20471	B727-2B6	CN-CCG	Royal Air Maroc 21214	B737-2B6	CN-RMI	Royal Air Maroc 21215	B737-2B6	CN-RMJ	Royal Air Maroc 21216	B737-2B6	CN-RMK	Royal Air Maroc NIGERIA Serienummer	Type	Registrering	Luftfartsselskab 18809	B707-338C	5N-ARQ	DAS Air Cargo 19664	B707-355C	5N-VRG	Air Tours Pakistan Serienummer	Type	Registrering	Luftfartsselskab 20488	B707-340C	AP-AXG	PIA SAUDI-ARABIEN Serienummer	Type	Registrering	Luftfartsselskab 20574	B737-268C	HZ-AGA	Saudia 20575	B737-268C	HZ-AGB	Saudia 20576	B737-268	HZ-AGC	Saudia 20577	B737-268	HZ-AGD	Saudia 20578	B737-268	HZ-AGE	Saudia 20882	B737-268	HZ-AGF	Saudia 20883	B737-268	HZ-AGG	Saudia SWAZILAND Serienummer	Type	Registrering	Luftfartsselskab 45802	DC8F-54	3D-AFR	African International  

 Airways 46012	DC8F-54	3D-ADV	African International  

 Airways TUNESIEN Serienummer	Type	Registrering	Luftfartsselskab 20545	B727-2H3	TS-JHN	Tunis Air 20948	B727-2H3	TS-JHQ	Tunis Air 21179	B727-2H3	TS-JHR	Tunis Air 21235	B727-2H3	TS-JHT	Tunis Air UGANDA Serienummer	Type	Registrering	Luftfartsselskab 19821	B707-379C	5X-JEF	Dairo Air Services ZIMBABWE Serienummer	Type	Registrering	Luftfartsselskab 18930	B707-330B	Z-WKU	Air Zimbabwe 45821	DC8F-55	Z-WMJ	Affretair *   BL en indeholder  

 bestemmelser, der gennemfører Rådets direktiv 89/629/EØF  

 af 4. december 1989 og direktiv 92/14/EØF af 2. marts 1992, som  

 ændret ved direktiv 98/20/EF af 30. marts 1998.
