Bilag 1 Betænkning afgivet af Skatteudvalget den 18. maj 2011 Betænkning over Forslag til lov om ændring af aktieavancebeskatningsloven, kursgevinstloven, ligningsloven og selskabsskatteloven (Skattefritagelse for gevinst og udbytte af iværksætteraktier m.v.) [af skatteministeren (Peter Christensen)] 1. Ændringsforslag Skatteministeren har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 27. april 2011 og var til 1. behandling den 3. maj 2011. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 16. marts 2011 dette udkast til udvalget, jf.
SAU alm. del  bilag 154. Den 27. april 2011 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 9 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Socialdemokratiets, Socialistisk Folkepartis og Radikale Venstres medlemmer af udvalget finder det overordentlig fornuftigt at fremme iværksætteri.
Regler, der gør det vanskeligt at være iværksætter og få sine ideer ført ud i livet, bør ændres, så vækst og fremgang for det danske samfund fremmes gennem bl.a. øget iværksætteri.
Det gælder også, hvis der via skattereglerne kan skaffes risikovillig og investeringsparat kapital.
 De 11 betingelser, der efter lovforslaget skal være opfyldt for at kunne få tilført skattefri aktiekapital i form af iværksætteraktier, forekommer ganske komplicerede, og de tre partier finder det ønskeligt med en mindre administrativt belastende ordning.
 S, SF og RV bemærker, at EUs retningslinjer for statsstøtte til fremme af risikokapitalinvesteringer i små og mellemstore virksomheder virker forældede og trænger til en modernisering, jf. ministerens besvarelse af L 194  spørgsmål 4.
S, SF og RV bemærker endvidere, at der skal afgives en årlig rapport til Europa-Kommissionen om anvendelsen af iværksætterordningen.
Partierne ønsker, at denne rapport tillige oversendes til Folketingets Skatteudvalg med henblik på evaluering af loven, jf. ministerens besvarelse af L 194  spørgsmål 7.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af skatteministeren, tiltrådt af udvalget:
 1) Efter nr. 5 indsættes som nyt nummer:
»01. I § 9, stk. 3, ændres »jf. § 23, stk. 6« til: »jf. § 23, stk. 7«.« [Konsekvensændring som følge af lovforslagets § 1, nr. 9] 2) Efter nr. 8 indsættes som nye numre:
 »02. I § 23, stk. 3, ændres »jf. dog stk. 4-8« til: »jf. dog stk. 4-9«.
03. I § 23, stk. 5, ændres »jf. dog stk. 6« til: »jf. dog stk. 7«.« [Konsekvensændring som følge af lovforslagets § 1, nr. 9] 3) Efter nr. 11 indsættes som nyt nummer:
»04. I § 33, stk. 1, ændres »§ 23, stk. 8« til: »§ 23, stk. 9«.« [Konsekvensændring som følge af lovforslagets § 1, nr. 9] 4) Efter nr. 12 indsættes som nye numre:
 »05. I § 43, stk. 2, ændres »efter § 23, stk. 7« til: »efter § 23, stk. 8«.
06. I § 46, stk. 15, ændres »efter § 23, stk. 7« til: »efter § 23, stk. 8«.« [Konsekvensændring som følge af lovforslagets § 1, nr. 9] Til § 3 5) I det under nr. 1 foreslåede § 16 C, stk. 3, nr. 11, ændres »§ 4 C, stk. 3, nr. 1, 3,« til: »§ 4 C, stk. 3, nr. 1, 3. pkt.,«.
[Rettelse af forkert henvisning] Bemærkninger Til nr. 1 I lovforslaget indsættes et nyt stk. 6 i aktieavancebeskatningslovens § 23, hvorved de gældende stk. 6-8 herefter bliver stk. 7-9. Henvisningen i aktieavancebeskatningslovens § 9, stk. 3, til § 23, stk. 6, skal derfor ændres til § 23, stk. 7.
Til nr. 2 I lovforslaget indsættes et nyt stk. 6 i aktieavancebeskatningslovens § 23, hvorved de gældende stk. 6-8 herefter bliver stk. 7-9. Henvisningen i aktieavancebeskatningslovens § 23, stk. 3, til § 23, stk. 4-8, skal derfor ændres til § 23, stk. 4-9.
 Ligeledes skal henvisningen i aktieavancebeskatningslovens § 23, stk. 5, til § 23, stk. 6, ændres til § 23, stk. 7.
Til nr. 3 I lovforslaget indsættes et nyt stk. 6 i aktieavancebeskatningslovens § 23, hvorved de gældende stk. 6-8 herefter bliver stk. 7-9. Henvisningen i aktieavancebeskatningslovens § 33, stk. 1, til § 23, stk. 8, skal derfor ændres til § 23, stk. 9.
Til nr. 4 I lovforslaget indsættes et nyt stk. 6 i aktieavancebeskatningslovens § 23, hvorved de gældende stk. 6-8 herefter bliver stk. 7-9. Henvisningen i aktieavancebeskatningslovens § 43, stk. 2, til § 23, stk. 7, skal derfor ændres til § 23, stk. 8.
 Ligeledes skal henvisningen i aktieavancebeskatningslovens § 46, stk. 15, til § 23, stk. 7, ændres til § 23, stk. 8.
Til nr. 5 Der foreslås indsat korrekt henvisning i ligningslovens § 16 C, stk. 3, nr. 11, til aktieavancebeskatningslovens § 4 C, stk. 3, nr. 1, 3. pkt.
Torsten Schack Pedersen (V) Karsten Lauritzen (V) Mads Rørvig (V) Jacob Jensen (V) Mikkel Dencker (DF) Pia Adelsteen (DF) Mike Legarth (KF) Charlotte Dyremose (KF) Anders Samuelsen (LA) nfmd.
Nick Hækkerup (S) John Dyrby Paulsen (S) Klaus Hækkerup (S) René Skau Björnsson (S) Thomas Jensen (S) Jesper Petersen (SF) Niels Helveg Petersen (RV) fmd.
Frank Aaen (EL) Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
