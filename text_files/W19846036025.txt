En tømrermester og dennes ægtefælle havde drevet virksomhed fra en  

 række aktieselskaber eller anpartsselskaber.
Ansatte, maskiner og lokaler var  

 flyttet mellem selskaberne.
Det blev lagt til grund, at der havde været tale  

 om virksomhedsoverdragelse.
Det selskab, som der senest var indgået  

 uddannelsesaftale med, hæftede derfor for løn og feriepenge i forhold til  

 eleven.
Sagen blev behandlet som udeblivelsessag.
 Udskrift for nævnet til behandling af tvistigheder mellem efg-elever og  

 praktikvirksomheder.
I nævnet til behandling af tvistigheder mellem efg-elever og  

 praktikvirksomheder er den 3. september 1984 i sag nr. 17/1983 efg-elev A,  

 mod B- Totalentreprise ApS, (tømrerfaget) afsagt sålydende KENDELSE: Mellem A, født den 26. oktober 1962, og A/S B Tømrer- og  

 Snedkerfirma, blev der den 20. juni 1980 oprettet en uddannelsesaftale i  

 henhold til efg-lovens § 10, hvorefter A skulle uddannes i tømrerfaget med  

 uddannelsesperiode fra den 28. juli 1980 til den 27. juli 1983.
 Den 17. februar 1983 indtrådte der betalingsstandsning for  

 arbejdsgiverselskabet, og den 23. marts 1983 blev selskabet erklæret konkurs.
 Af en dagpengeopgørelse fra ... kommune med håndskreven angivelse af  

 CIR-nr. - xx - (aktieselskabets) fremgår, at A har været sygemeldt i dagene  

 23., 24., 25. og 28. marts 1983 og i dette tidsrum fra kommunen i  

 sygedagpenge har oppebåret 947 kr. med fradrag af kildeskat 295 kr. eller  

 netto 652 kr.
 Den 7. april 1983 gav den midlertidige bestyrer af konkursboet, advokat C,  

 A underretning om, at tømrermester D på advokatens begæring havde hjemsendt A  

 fra arbejde den 23. marts 1983. Advokaten anbefalede ham at søge bistand hos  

 sin fagforening m.h.t. anmeldelse af krav og meddelte, at tømrermester D  

 ville være A behjælpelig med at få uddannelsesaftalen overført til andet  

 lærested.
Den 8. april 1983 påbegyndte A det afsluttende skoleophold på x-by  

 Tekniske Skole.
Det afsluttedes den 6. maj 1983, og A var herefter  

 færdiguddannet.
Den 4., 5., og 6. maj 1983 er der udbetalt A sygedagpenge fra y-by kommune  

 med 803 kr. med fradrag af kildeskat 276 kr. eller netto 527 kr.
På  

 dagpengeopgørelsen fra y-by kommune er der en håndskreven angivelse af  

 CIR-numrene - xx - og - yy -. Sidstnævnte nummer er formentlig fejlskrift for  

 - zz - . Under dette nummer er registreret B- Totalentreprise ApS (eller B-  

 Tømrer og Snedkerfirma af 1982 ApS eller Q- ApS under navneændring til B-  

 Totalentreprise ApS).
A har under fremmøde for Tvistighedsnævnet forklaret, at han på  

 foranledning af tømrermester D, der ledede det konkursramte selskab, i strid  

 med de faktiske forhold underskrev blanket(ter) om sygemelding.
På et  

 efterfølgende møde hos kommunen, hvor både tømrermesteren og han var til  

 stede og fik foreholdt det uberettigede i dagpengeudbetalingen, blev der  

 truffet aftale om tilbagebetaling, der derefter har fundet sted.
 A har ikke modtaget løn fra den 23. marts 1983 indtil afslutningen af  

 skoleopholdet den 6. maj 1983.
 Under påberåbelse af, at B- Totalentreprise ApS har videreført det  

 konkursramte selskabs virksomhed, har klageren A under denne for  

 Tvistighedsnævnet indbragte sag påstået indklagede, B- Totalentreprise ApS,  

 tilpligtet at betale sig løn for tiden fra den 24. marts 1983 og under  

 skoleopholdet indtil dettes slutning, opgjort i skrivelse af 10. maj 1983 fra  

 Snedker og Tømrerforbundets afdeling til 256 timer a 36,66 kr. eller 9.384,96  

 kr. med tillæg af feriegodtgørelse.
 Indklagede, B-Totalentreprise ApS har senest i skrivelse af 21. februar  

 1984 til Tvistighedsnævnet afvist kravet med henvisning til, at A ikke har  

 været i praktik i det indklagede anpartsselskab.
A har under sit fremmøde for Tvistighedsnævnet forklaret, at der i det  

 aktieselskab, som han indgik uddannelsesaftalen med, foruden mester var  

 beskæftiget 3 svende, 1 lærling foruden ham selv og en kontordame.
Efter  

 konkursen overgik aktiviteterne efter ganske få dages forløb til det  

 anpartsselskab, som tømrermester D's kone stiftede.
Samtlige de ansatte -  

 bortset fra en svend - fortsatte i virksomheden fra de samme lokaler, med de  

 samme maskiner og materialer og med de samme opgaver.
Han havde selv  

 ansættelse som svend i det nye firma i kort tid efter sin uddannelse, før han  

 skulle ind som soldat.
B- Totalentreprise ApS, CIR nr. - zz - , har den 5. maj 1983 ansøgt  

 Tømrerfagets Fællesudvalg om godkendelse som lærested i tømrerfaget.
På den  

 anvendte ansøgningsblanket, der er underskrevet af tømrermester D, er som  

 »Indehaverens/Ansvarshavende navn« anført (fru D) & D, som  

 etableringsår 1963, som beskæftigede 4 tømrere, 1 snedker, 1 tømrerlærling og  

 2 øvrige og som supplerende oplysninger: »Firmanavnet ændres - har haft  

 lærling siden 1963, fra 2 til 4 ad gangen.« Det er ved skrivelse af 2. juli 1984 fra Arbejdsformidlingen, x-by oplyst,  

 at man ikke har modtaget anmeldelse om virksomhedsoverdragelse, men at man  

 den 16. august 1983 har godkendt uddannelsesaftale for den anden lærling, B-  

 Tømrer og Snedkerfirmaet A/S havde, til resterende uddannelse i B- Tømrer og  

 Snedkerfirma af 1982 ApS i perioden 5. april 1983 til uge 18/1984. Man har  

 altså godkendt anpartsselskabet som uddannelsessted.
Advokat C har i skrivelse af 26. juni 1984 på Tvistighedsnævnets  

 forespørgsel oplyst, at »konkursboet A/S B- Tømrer- og Snedkerfirma  

 alene har solgt det til boet tilhørende varelager til Q-ApS under  

 navneændring til B- Totalentreprise ApS.
Konkursboet har ikke solgt hverken  

 bygninger eller materiel, good-will eller lignende til det omhandlede  

 anpartsselskab«.
 Det er - ligeledes på forespørgsel fra Tvistighedsnævnet - af  

 Arbejdsgivernes Elevrefusion i skrivelse af 27. juni 1984 oplyst, at AER ikke  

 har udbetalt refusion for A vedrørende perioden fra den 8. april til den 6.  

 maj 1983.
 Det indklagede anpartsselskab har ikke givet møde for Tvistighedsnævnet.
Tvistighedsnævnet må efter det således foreliggende lægge til grund, at B-  

 Totalentreprise ApS fortsatte den virksomhed, som A/S B- Tømrer- og  

 Snedkerfirma havde drevet, fra de samme lokaler, med i det væsentlige samme  

 personale, under anvendelse af de samme maskiner og materialer og med de  

 samme opgaver.
Herefter findes der at have fundet en virksomhedsoverdragelse  

 sted i den betydning, hvori dette udtryk er anvendt i lov nr. 111 af 21.  

 marts 1979 om lønmodtageres retsstilling ved virksomhedsoverdragelse § 1,  

 stk. 1. Det findes endvidere efter det foreliggende klart, at godkendelse af  

 den indklagede virksomhed for den resterende del af A's uddannelse ikke ville  

 volde nogen vanskelighed, hvorfor det indklagede anpartsselskab i medfør af  

 nævnte lovs § 2, stk. 1 og 2, jfr. bekendtgørelse nr. 108 af 21. marts 1980,  

 må anses for umiddelbart at være indtrådt i de rettigheder og forpligtelser,  

 der påhviler det konkursramte selskab på konkurstidspunktet, over for  

 klageren.
 Da der endvidere ikke er rejst særskilt indsigelse mod den beløbsmæssige  

 opgørelse af det krav, klageren har rejst, vil der være at afsige kendelse i  

 overensstemmelse med dennes påstand.
Ved henvendelse til Aktieselskabsregistret har Tvistighedsnævnet fået  

 oplyst, at B- Totalentreprise ApS, som indklagede i sin korrespondance med  

 nævnet har benyttet, ikke er registreret.
Derimod er Q- ApS registreret under  

 reg. nr.
ApS - qq - med .. som hjemstedskommune og med postadresse c/o fru D.  

 Der er sket indkaldelse også af det registrerede anpartsselskab, der  

 imidlertid heller ikke har givet møde for nævnet.
Det må herefter antages, at  

 indklagede og det nævnet registrerede anpartsselskab er identiske, og  

 kendelsens konklusion udformes under hensyn hertil.
 THI BESTEMMES:
 Indklagede, B- Totalentreprise Aps, identisk med Q- ApS, c/o fru D, (adr.)  

 betaler inden 14 dage efter, at denne kendelse er meddelt indklagede, til  

 klageren A, 9.384,96 kr. med tillæg af feriegodtgørelse 12 1/2%.
 Hver part bærer sine sagsomkostninger.
