 Revisorkommissionen er nedsat af handelsministeriet i medfør af lov nr. 68  

 af 15. marts 1967 om statsautoriserede revisorer.
 For kommissionen fastsættes:
 § 1.  Kommissionen afholder eksamen for  

 statsautoriserede revisorer og er rådgivende for handelsministeriet ved  

 administrationen af loven om statsautoriserede revisorer, herunder ved  

 afgørelse af, om betingelserne for meddelelse af beskikkelse er til stede og  

 ved fastsættelse af de nærmere bestemmelser om revisoreksamen, om adgangen  

 til at indstille sig til eksamen og om statsautoriserede revisorers  

 virksomhed.
 Stk. 2.  Endvidere påhviler det kommissionen, når det  

 findes formålstjenligt, over for handelsministeriet at fremsætte ønsker og  

 forslag vedrørende lovgivningen om statsautoriserede revisorer og den dertil  

 knyttede administration.
 § 2.  Kommissionen består af 1 formand og 8 andre  

 medlemmer. 3 medlemmer er statsautoriserede revisorer, 2 er  

 forretningskyndige, 2 er særligt sagkyndige med hensyn til henholdsvis  

 skatteret og skifteret, og 1 har nationaløkonomisk kundskab.
 Stk. 2.  Handelsministeren kan udnævne stedfortrædere,  

 der, når vedkommende medlem har forfald, deltager i kommissionens arbejde.
§ 3.  Formanden tilrettelægger kommissionens arbejde  

 og leder forhandlingerne på kommissionens møder.
Formanden kan bestemme, om  

 sagerne skal behandles skriftligt.
 Stk. 2.  Formanden påser, at de kommissionen forelagte  

 sager fremmes med tilbørlig hurtighed.
§ 4.  Tid og sted for kommissionens møder fastsættes  

 af formanden, der drager omsorg for mødernes indkaldelse.
Indkaldelse sker så  

 vidt muligt med mindst en uges varsel og med angivelse af, hvilke sager der  

 kommer til behanding på mødet.
 Stk. 2.  Medlemmer, der er forhindret i at give møde,  

 skal give meddelelse herom.
 Stk. 3.  For at beslutning kan træffes, skal 6 medlemmer  

 være til stede.
Stk. 4.  Beslutning træffes ved almindelig  

 stemmeflerhed.
I tilfælde af stemmelighed er formandens stemme afgørende.
§ 5.  Formanden drager omsorg for, at der føres en  

 mødeprotokol, og at kommissionens beslutninger udføres.
Formanden  

 underskriver på kommissionens vegne.
Eventuelle mindretal kan begære deres  

 bemærkninger anført i kommissionens indstilinger eller udtalelser.
§ 6.  Kommissionen tilrettelægger eksamens afholdelse  

 i overensstemmelse med bestemmelserne i handelsministeriets bekendtgørelse  

 herom.
Der føres en særlig protokol over de givne karakterer.
 § 7.  Kommissionens sekretariatsforretninger varetages  

 af et sekretariat med adresse: Handelsministeriet.
 Stk. 2.  De med kommissionens virksomhed forbundne  

 udgifter afholdes af statskassen.
 § 8.  Kommissionens medlemmer, stedfortrædere,  

 sekretærer samt andre, der deltager i kommissionens arbejde, og den til  

 kommissionen knyttede medhjælp er under ansvar efter borgerlig straffelovs §§  

 152 og 263 forpligtet til over for alle uvedkommende at bevare tavshed med  

 hensyn til, hvad de gennem deres virksomhed bliver vidende om.
 Handelsministeriet, den 17. januar 1968.
 P.M.V.
 Knud Agbo.
 /Jens Selmer.
