 Ang.: 11,5 t drivakseltryk.
 1: 11,5 t drivakseltryk i international trafik.
Med virkning fra den 1. januar 1992 vil Justitsministeriet tillade 11.500  

 kg drivakseltryk i international trafik for 5- og 6-akslede vogntog bestående  

 af lastbil og påhængs- eller sættevogn.
For sådanne vogntog må den faktiske  

 totalvægt ikke overstige 40.000 kg, dog 44.000 kg for 3-akslet lastbil med  

 sættevogn, der medfører en 40-fods ISO-container.
 Reglerne, der er i overensstemmelse med Rådets direktiv nr. 86/360/EØF,  

 vil blive gennemført ved en ændring af bekendtgørelse nr. 330 af 21. juni  

 1977 om køretøjers største bredde, længde, højde, vægt og akseltryk.
 2: Detailforskrifter for Køretøjer.
 I forbindelse med ovenstående vil Detailforskrifter for Køretøjer 1992  

 indeholde følgende ændrede bestemmelser:
 »3.01 VÆGT OG AKSELTRYK M.V.
 3.01.026 LASTBIL N3 (1) Lastbil N3, der er godkendt til at trække  

 påhængs-/sættevogn O3 eller påhængs-/sættevogn O4 i 5- eller 6-akslet  

 vogntog, kan have et tilladt drivakseltryk på indtil 11.500 kg.
 3.01.310 KØRETØJ TIL SYNSFRI SAMMENKOBLING (2) Lastbil til synsfri  

 sammenkobling med påhængs- /sættevogn O3 eller påhængs-/sættevogn O4 kan have  

 et tilladt drivakseltryk på indtil 11.500 kg.
8.02 HJUL 8.02.026 LASTBIL N3 (2) Lastbil N3 med tilladt drivakseltryk over 10.000  

 kg, jf. pkt. 3.01.026 (1) og 3.01.310 (2), skal være forsynet med  

 tvillingmonterede dæk på drivakslen.
8.03 HJULOPHÆNG 8.03.026 LASTBIL N3 (2) Lastbil N3 med tilladt drivakseltryk over 10.000  

 kg, jf. pkt. 3.01.026 (1) og 3.01.310 (2), skal være forsynet med  

 luftaffjedring af drivakslen.« Detailforskrifter for Køretøjer 1992 træder i kraft den 1. april 1992 og  

 gælder for køretøjer, der registreres, godkendes eller tages i brug 1. gang  

 på ikraftrædelsesdatoen eller senere.
 Ethvert køretøj kan dog fra den 1. januar 1992 indrettes i  

 overensstemmelse med ovenstående bestemmelser.
 3: Typegodkendelse og syn.
 Lastbil N3 med luftaffjedring og tvillingmonterede dæk kan straks  

 typegodkendes med indtil 11.500 kg drivakseltryk.
 Godkendelse ved syn samt registrering af drivakseltryk over 10.000 kg kan  

 ske fra d. 1. januar 1992.
 Ved syn kan tilladt drivakseltryk nedsættes til 10.000 kg, såfremt  

 fremstilleren ønsker det.
 P.M.V.
 E.B.
