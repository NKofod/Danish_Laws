Til brug for kommunernes håndtering af projekterne for det støttede  

 byggeri, ansøgning om kvoter, håndtering af byfornyelsen samt den overordnede  

 bevillingsmæssige styring er udviklet et informations- og forvaltningssystem  

 - BOSSINF.
BOSSINF består af et samlet netværk af systemer, der har til  

 hensigt at fremme og lette håndteringen af projekterne.
Kommunernes anvendelse af systemet tog sin begyndelse i 1990 ved  

 indberetningen af ønsker til kvoter til det støttede byggeri.
I begyndelsen  

 af 1992 blev den del af systemet, der vedrører byfornyelsen sat i værk og i  

 februar 1992 iværksattes den del, som vedrører det støttede boligbyggeri.
Med henblik på at kommunerne kan få et samlet overblik over netværket af  

 BOSSINF-delsystemer tilrettelæggelse af den samlede forvaltning for området  

 vedlægges »VEJLEDNING I INFORMATIONS- OG FORVALTNINGSSYSTEMET BOSSINF  

 FOR DET STØTTEDE BYGGERI OG BYFORNYELSEN«.
I vejledningen er udover  

 de nævnte systemer tillige omtalt det byfornyelsesinformationssystem, som  

 kommunerne kan anvende på lokale pc'ere og som blev tilbudt kommunerne fra  

 begyndelsen af 1991.
Boligministeriet skal på given foranledning indskærpe, at kommunen  

 autoriserer medarbejdere til administration af anvendelse af  

 BOSSINF-systemerne til brug for forvaltningen vedrørende det støttede byggeri  

 og byfornyelsen.
Det skal indskærpes, at det er vigtigt, at kommunen fører et  

 rimeligt tilsyn med administrationen som følge af de meget betydelige  

 bevillinger, der administreres ved hjælp af systemet.
 Det kan oplyses, at Boligministeriet har betalt udviklingen af  

 edb-systemet og kompenserer kommunerne for de edb-mæssige driftsudgifter.
 Kommunernes arbejde med systemet er uddybet i dels en brugervejledning  

 vedrørende BOSSINF-byfornyelse, udsendt af Bygge- og Boligstyrelsen i januar  

 1992, dels en tilsvarende vejledning for det støttede byggeri, som er under  

 udsendelse.
PMV EB Svend G.
Trollegaard Kommitteret /Martin Veis Jørgensen Civ.ing.
