Almindelige bestemmelser I medfør af § 53, stk. 3, 2. og 3. pkt., i Trafikministeriets  

 bekendtgørelse nr. 952 af 23. november 1994 om kørekort for Grønland, som  

 ændret ved bekendtgørelse nr. 539 af 27. juni 1995, fastsættes:
 § 1.  Trafikministeriets bekendtgørelse nr. 952 af 23.  

 november 1994 om kørekort for Grønland, som ændret ved bekendtgørelse nr. 539  

 af 27. juni 1995, omfatter ikke Ivittuut, Avanersuaq og Ittoqqortoormiit  

 kommuner, jf. dog § 15.
 Stk. 2.  For de i stk. 1 nævnte kommuner fastsættes  

 nedennævnte særlige regler.
 § 2.  Ansøgning om kørekort indgives til politiet  

 eller kommunefogden på en dertil godkendt blanket vedlagt:
 § 3.  Inden kørekort udstedes, må ansøgeren ved en  

 prøve godtgøre, at han er i besiddelse af tilstrækkelig kørefærdighed og  

 fornødent kendskab til køretøjet og dets behandling samt  

 færdselslovgivningens bestemmelser.
 § 4.  Kørekortet kan kun udstedes, hvis ansøgeren er i  

 besiddelse af tilstrækkelig syns- og høreevne samt i øvrigt af den fornødne  

 åndelige og legemlige førlighed.
 Stk. 2.  Politiet kan kræve, at der fra en speciallæge  

 eller andre fremskaffes en erklæring eller yderligere oplysninger til  

 afgørelse af, om kørekort kan udstedes eller eventuelt skal udstedes på  

 særlige vilkår eller med særlige begrænsninger i øvrigt.
Øvelseskørsel og køreprøver § 5.  Øvelseskørsel må kun finde sted med et køretøj,  

 der er godkendt dertil af politiet, og under vejledning og overvågning af en  

 af politiet godkendt person, der skal være til stede i køretøjet ved siden af  

 eleven.
Godkendelsen kan gives for hvert enkelt tilfælde eller generelt.
Stk. 2.  Under øvelseskørsel anses den af politiet  

 godkendte vejleder for fører af køretøjet.
Under køreprøven anses eleven for  

 at være fører af køretøjet.
Stk. 3.  Under kørslen skal køretøjet foran og bagpå  

 være forsynet med skoleskilte.
Skoleskiltet skal være hvidt med ordet  

 »skolevogn« udført med sorte bogstaver.
 § 6.  Efter øvelseskørsel kan der over for politiet  

 eller en af politiet hertil bemyndiget person aflægges prøve til opnåelse af  

 kørekort til følgende kategorier af køretøjer:
 Kategori B (almindelig bil).
Personbil med højst 8 siddepladser foruden førerens plads.
Kørekort til  

 almindelig bil giver tillige ret til at føre:
 Kategori C-D (Lastbil og stor personbil).
 Kørekort til lastbil og stor personbil giver tillige ret til at føre:
 Stk. 2.  Politimesteren i Grønland kan fastsætte nærmere  

 regler for aflæggelse af køreprøve til motorcykel.
§ 7.  Prøven består af en teoretisk og en praktisk  

 prøve.
Den praktiske prøve kan først aflægges, når aldersbetingelserne for at  

 opnå vedkommende kørekortkategori er opfyldt.
Den teoretiske prøve skal  

 aflægges først.
Bestået teoretisk prøve bevarer sin gyldighed i 4 måneder.
 § 8.  Ansøgeren skal ved aflæggelse af prøven stille  

 et køretøj til rådighed af den kategori, hvortil kørekort ønskes.
 § 9.  Ansøgeren skal under den teoretiske prøve kunne  

 dokumentere:
1. Elementært kendskab til, hvorledes fejl ved  

 styretøjet kan konstateres.
Fejl konstateres bl.a. ved:
a.
At forhjulene ikke tilstrækkeligt hurtigt og sikkert følger rattets  

 bevægelser (ratslør).
b.
At rattet under kørslen ikke lader sig betjene let og uden støj.
c.
At vognen slingrer eller trækker i rattet.
 2. Kendskab til, hvorledes det konstateres, om  

 bremsepedalen er i forskriftsmæssig stand.
a.
Bremsepedalen skal have en passende frigang.
Der skal med en enkelt  

 nedtrækning af pedalen på højst 2/3 af pedalvandringen kunne opnås fuld  

 bremsevirkning.
Parkeringsbremsen skal have en passende frigang og skal ved  

 fuld aktivering kunne blive stående i tilspændt stand.
b.
Aspiranten skal have kendskab til begreberne reaktionslængde,  

 bremselængde og standselængde.
Han skal endvidere kende forholdet mellem  

 bremselængde og hastighed (bremselængden bliver f.eks. 4 gange så lang, hvis  

 hastigheden fordobles) og vide, at også vejbanens beskaffenhed, føret og  

 vejbanens hældning påvirker bremselængden.
Han skal kende  

 beredskabsstillingens betydning for reaktionstiden (beredskabsstilling  

 indtages ved, at foden flyttes fra gaspedal til bremsepedal) og have kendskab  

 til faren ved skævt virkende bremser og til det uhensigtsmæssige ved  

 blokadebremsning.
 3. Kendskab til betydningen af dækkenes tilstand  

 (slid, oppumpningstryk, uensartet dækmontering) for køresikkerheden, herunder  

 styresikkerheden.
 4. Kendskab til færdselslovgivningens regler om  

 signaler og tegn.
 5. Kendskab til færdselslovgivningens regler om  

 belysning, til køreteknik under kørsel i mørke, samt kendskab til, hvilke  

 lygter og reflekser der er på vedkommende køretøjsart.
 6. Kendskab til faren for kulilteforgiftning.
 7. kendskab til, at unødig støj skal undgås ved rigtig  

 betjening og vedligeholdelse af køretøjet.
 Stk. 2.  Den teoretiske prøve omfatter desuden  

 overhøring angående reglerne i færdselslovens kapitel 3 og 4, for så vidt de  

 har betydning for føreren af det køretøj, hvortil prøven aflægges.
§ 10.  Kørsel under den praktiske prøve foretages i  

 almindeligt færdselstempo, og det bør tilstræbes, at ansøgeren under prøven  

 viser sin færdighed i flest mulige af de på stedet forekommende  

 færdselssituationer.
Der foretages manøvreprøver så som vending, bremsning,  

 igangsætning og opbremsning på hældende vej samt vendinger, hvori indgår  

 bakning.
 § 11.  Resultatet af den praktiske eller teoretiske  

 prøve meddeles ansøgeren straks efter prøvens afslutning.
Udstedelse af kørekort § 12.  Hvis ansøgeren har bestået en køreprøve efter  

 denne bekendtgørelse, udsteder politiet et særligt kørekort, som tillige har  

 gyldighed i det øvrige Grønland.
Eventuelle tidligere kørekort udstedt efter  

 denne bekendtgørelse eller efter Justitsministeriets bekendtgørelse nr. 140  

 af 29. april 1969 om førerbeviser m.v. i Grønland skal afleveres til  

 politiet.
 Stk. 2.  Kørekortet udstedes med gyldighed i 10 år, dog  

 ikke ud over det tidspunkt, da kørekortindehaveren fylder 70 år.
 Stk. 3.  Kørekortet kan udstedes med kortere  

 gyldighedstid end anført i stk. 2, kan begrænses til køretøjer, der opfylder  

 særligt angivne betingelser og kan i øvrigt betinges af særlige vilkår.  

 Tilsvarende gælder, hvis de helbredsmæssige oplysninger taler derfor, eller  

 der er begrundet tvivl om, hvorvidt den pågældende er ædruelig eller  

 uafhængig af euforiserende eller andre bevidthedspåvirkende stoffer.
§ 13.  Er et køretøj beskadiget eller bortkommet, skal  

 der, hvis indehaveren fortsat ønsker at gøre brug af sin førerret, udstedes  

 et duplikatkørekort.
Beskadigede kørekort kan inddrages af politiet.
§ 14.  En person, der har kørekort, og som ønsker  

 kørekortet udvidet til at gælde for kørsel til anden køretøjsart, må ved  

 anvendelse af godkendt blanket rette henvendelse til politiet.
Lægeattest  

 kræves, hvis særlige omstændigheder giver anledning dertil.
 Stk. 2.  Inden udvidet kørekort udstedes, må ansøgeren  

 ved en særlig prøve afholdt af politiet eller en af politiet hertil  

 bemyndiget person godtgøre, at han for så vidt angår køretøj af denne  

 kategori, hvortil førerretten ønskes udvidet, er i besiddelse af  

 tilstrækkelig kørefærdighed og fornødent kendskab til køretøjet og dets  

 behandling samt til færdselslovgivningens bestemmelser.
 § 15.  Tilladelse til erhvervsmæssig personbefordring  

 kan ikke opnås efter denne bekendtgørelse, men alene efter reglerne i  

 Trafikministeriets bekendtgørelse nr. 952 af 23. november 1994 om kørekort  

 for Grønland, som ændret ved bekendtgørelse nr. 539 af 27. juni 1995.
Fornyelse af kørekort § 16.  Ansøgning om fornyelse af et kørekort ved udløb  

 af gyldighedstiden skal indgives til politiet eller en kommunefoged.  

 Ansøgningen skal vedlægges en lægeattest samt et offentligt udstedt  

 legitimationspapir, jf. § 2.
§ 17.  Ved ansøgning om fornyelse af kørekort 3 år  

 eller mere efter, at gyldigheden af kørekortet er udløbet, skal ansøgeren  

 bestå en orienterende køreprøve.
Politiet kan dog træffe bestemmelse om, at  

 orienterende køreprøve ikke skal aflægges.
§ 18.  Opfylder ansøgeren betingelserne for at have  

 kørekort, udstedes et nyt kørekort.
For ansøgere, der er fyldt 70 år,  

 fastsættes følgende gyldighedstid:
 Stk. 2.  Kørekortets gyldighed fastsættes på grundlag af  

 det tidligere kørekorts udløbsdato eller på grundlag af datoen for  

 fornyelsen, hvis denne ligger senere. § 12, stk. 3, finder tilsvarende  

 anvendelse.
 Stk. 3.  Er ansøgning om fornyelse af kørekort indgivet,  

 uden at fornyelse straks kan ske, kan politiet udstede et midlertidigt  

 kørekort.
Inddragelse af førerret § 19.  Politiet kan til enhver tid tage kørekortet  

 tilbage, når den pågældende ikke længere opfylder betingelserne for at få  

 kørekort.
 Stk. 2.  Nærer politiet begrundet tvivl om, hvorvidt en  

 person, der har kørekort, stadig er i besiddelse af fornøden kørefærdighed,  

 fornødent kendskab til færdselsreglerne eller forståelse for hensynet til  

 andre trafikanter, kan det forlanges, at han underkaster sig en orienterende  

 køreprøve, således at kørekortet inddrages, hvis denne ikke bestås.
 Stk. 3.  Bliver politiet opmærksom på forhold der gør  

 det tvivlsomt, om kørekortindehaveren nu opfylder betingelserne i § 4, stk.  

 1, eller i færdselslovens § 13, stk. 4, for udstedelse af kørekort, har den  

 pågældende pligt til at underkaste sig de til afgørelse heraf fornødne  

 undersøgelser, derunder tilvejebringelse af lægeerklæring, eventuelt fra  

 speciallæge, for den pågældendes egen regning.
 Stk. 4.  Politiet afgør i hvert enkelt tilfælde, om  

 kørekortet ud fra hensynet til færdselssikkerheden straks bør fratages den  

 pågældende, eller om udfaldet af den orienterende køreprøve eller de i øvrigt  

 fornødne undersøgelser kan afventes.
Orienterende køreprøve § 20.  Orienterende køreprøve afholdes af politiet,  

 når krav herom følger af denne bekendtgørelse eller af færdselsloven.
§ 21.  Orienterende køreprøve afholdes efter de  

 retningslinier, der fremgår af §§ 6-11, dog uden krav om forudgående  

 øvelseskørsel.
Køreprøven afholdes efter reglerne for kategori B (almindelig  

 bil).
Stk. 2.  Køreprøven afholdes inden en af politiet  

 fastsat frist.
Bestås køreprøven ikke, inddrages kørekortet.
 Straf, ikrafttræden m.v.
 § 22.  For overtrædelse af § 5, stk. 1, 1. pkt., og  

 stk. 3, kan pålægges bøde.
 § 23.  Klager over afgørelser, som politiet har  

 truffet efter denne bekendtgørelse, afgøres af politimesteren.  

 Politimesterens afgørelse kan påklages til Færdselsstyrelsen.
 § 24.  Bekendtgørelsen træder i kraft den 1. oktober  

 1997.
 Stk. 2.  Bekendtgørelsen har virkning fra den 1. januar  

 1995, medmindre kørekortindehaveren eller ansøgere til kørekort som følge  

 heraf inden ikrafttrædelsesdatoen stilles ringere, end hvis deres forhold var  

 blevet bedømt efter Trafikministeriets bekendtgørelse nr. 952 af 23. november  

 1994 om kørekort for Grønland.
