Skriftlig fremsættelse (15. marts 2000) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om kontrol angående  

 statsstøtte. (Europa-Kommissionens kontrolbesøg i Danmark).
(Lovforslag nr.
L 220).
Lovforslaget har alene til formål at  

 gennemføre artikel 22 om kontrolbesøg i Rådets forordning  

 (EF) nr. 659/1999 om fastlæggelse af regler for anvendelse af  

 EF-traktatens artikel 93 (nu artikel 88) om statsstøtte.
Der er  

 således tale om en meget kortfattet lov.
Forordningens bestemmelser om  

 kontrolbesøg skal være gennemført i national lovgivning  

 senest den 16. oktober 2000.
Forordningen   populært benævnt  

 "procedureforordningen" - fastlægger procedurerne for  

 anvendelsen af EF-traktatens artikel 88 om statsstøtte.
Den regulerer  

 de fremgangsmåder, der skal følges ved anmeldelse af ny  

 statsstøtte, ændringer i eksisterende støtte og ved  

 behandling af sager om ulovlig støtte samt om misbrug af  

 støtte, herunder tilbagebetaling af støtte.
Forordningen  

 indeholder også regler om kontrol med statsstøtte.
Forordningen  

 er direkte anvendelig i dansk ret, og kræver således ikke  

 gennemførelse i dansk ret bortset fra forordningens artikel 22  

 angående Kommissionens kontrolbesøg.
Som en nyskabelse hjemler artikel 22 i forordningen en ret  

 for Kommissionen til at gennemføre kontrolbesøg hos  

 virksomheder på stedet.
Herved er der sket en væsentlig  

 skærpelse af Kommissionens centrale kontrol med statsstøtte.  

 Formålet er at kontrollere, at Kommissionens beslutninger  

 vedrørende anmeldelse af ny statsstøtte m.v. overholdes.  

 Kommissionen har ikke tidligere haft mulighed for dette, ligesom der ikke  

 eksisterer dansk lovgivning på området.
 Danske myndigheder har ret til at deltage i  

 kontrolbesøget, og de skal yde Kommissionen den fornødne  

 støtte til løsning af sine opgaver, hvis en virksomhed  

 modsætter sig et besøg.
 Da der vil kunne blive tale om at gennemføre et  

 kontrolbesøg hos en virksomhed imod dennes ønske,  

 foreslås det i lovforslaget, at kontrolbesøg (altid)  

 gennemføres efter forudgående indhentelse af retskendelse.  

 Kommissionen kan således ikke tiltvinge sig adgang til en virksomheds  

 lokaler uden at være i besiddelse af en kendelse fra en national  

 domstol.
Det foreslås endvidere, at  

 Konkurrencestyrelsen fast deltager ved gennemførelsen af  

 kontrolbesøg her i landet.
Repræsentanter fra det ministerium,  

 inden for hvis ressort statsstøtten er bevilget, skal også have  

 mulighed for at deltage ved gennemførelsen af kontrolbesøget.  

 Når der er lagt op til, at Konkurrencestyrelsen fast skal deltage,  

 skyldes det, at styrelsen, som den centrale, koordinerende og  

 rådgivende myndighed på statsstøtteområdet, har den  

 væsentligste kontakt med Kommissionen under et sagsforløb.
Af  

 koordineringsmæssige årsager er det også  

 hensigtsmæssigt, at kontrolbesøg her i landet i hvert enkelt  

 tilfælde gennemføres under deltagelse af samme offentlige  

 myndighed.
Forordningen har med danske øjne den fordel, at der  

 fastsættes  klare, skrevne procedureregler på  

 statsstøtteområdet.
Samtidig er Kommissionens mulighed for at  

 aflægge besøg i virksomhederne en væsentlig forbedring af  

 statsstøttekontrollen.
Fra dansk side har man ønsket  

 størst mulig effektivitet i kontrollen, herunder en styrkelse af  

 Kommissionens centrale kompetence.
Forordningen er derfor også blevet  

 positivt modtaget herhjemme.
