 Udtalt, at offentlige stier alene kan gennemføres ved  

 arealerhvervelse, bortset fra optagelse af private fællesstier som offentlige  

 stier, men ikke ved deklaration, idet offentlige stier af ministeriet  

 ligestilles med offentlige veje.
 Amtsrådet har i brev af 10. april 1990 kommenteret ministeriets brev af  

 13. marts 1990, hvori ministeriet har givet udtryk for, at etablering af en  

 offentlig sti ved at ekspropriere færdselsretten ved deklaration og ikke ved  

 arealerhvervelse er i strid med de principielle forudsætninger i lov om  

 offentlige veje.
Det er amtsrådets opfattelse, at vejlovens § 100 indeholder den fornødne  

 hjemmel til et stianlæg af denne karakter, idet reglerne i vejloven finder  

 anvendelse på offentlige stier med de fornødne lempelser.
En sådan lempelse  

 kan være, at matrikulær udskillelse undlades.
 Amtsrådet har ønsket at anvende vejlovens bestemmelser i stedet for  

 naturfredningsloven for at sikre, at erstatningsfastsættelsen sker på samme  

 grundlag, som anvendes ved ekspropriation af areal til offentlige veje m.m.
 Det anføres, at sikring af gangstien ved deklaration bevirker, at  

 indgrebet er mindre omfattende end ved ekspropriation, og at det vil være  

 lettere at flytte stien, hvis det senere viser sig nødvendigt.
 Amtsrådet er således af den opfattelse, at den anvendte fremgangsmåde er  

 velbegrundet, og at den ligger inden for vejlovens fortolkningsmuligheder.
Ministeriet er stadig af den opfattelse, at offentlige stier alene kan  

 gennemføres ved arealerhvervelse, bortset fra optagelse af private fællesveje  

 som offentlige stier.
Vi skal herved henvise til ministeriets cirkulære af  

 20. november 1975 om ændringer i vejlovgivningen, pkt. 11, der har følgende  

 ordlyd:
 »Reglerne i § 97 om offentlige stier er ændret, således at disse  

 administrativt er ligestillet med offentlige veje.
Herved bortfalder de tidligere, til dels historisk betingede særregler for  

 de offentlige stier, hvorefter disse kun har kunnet overtages for en periode  

 af 5 år, efter hvilken periode stierne kun kunne opretholdes, hvis  

 jordarealerne erhvervedes.
Selv i så tilfælde skulle de opretholdes som  

 offentlige, indtil de udgik af stifortegnelsen.
Fremtidig vil der gælde samme  

 regler som ved offentlige veje.
Hvis der anlægges en offentlig vej eller sti  

 over privat areal, må erhvervelsen ske ved ekspropriation, og hvis den  

 offentlige vej eller sti etableres over privat fællesvej eller sti, kan dette  

 ske uden ekspropriation, men dog således at grundejerne lige som ved veje har  

 mulighed for at få påkendt spørgsmålet, om de derved har lidt tab, for  

 taksationsmyndighederne.
 Såfremt en privat fællesvej udlægges som offentlig sti, hvad der navnlig  

 kan være hensigtsmæssigt i områder, hvor reglerne i privatvejslovens afsnit  

 II gælder, må der i forbindelse med udlægget tages stilling til, hvorledes  

 fremtidige vedligeholdelsesudgifter skal fordeles mellem de private og  

 vejbestyrelsen .
 Ved den pågældende vejlovsændring ophævedes systemet med deklarationsstier  

 på privat areal og erstattedes af det system, der gælder for offentlige veje,  

 hvis areal principielt erhverves af vejbestyrelsen og forudsættes udskilt i  

 matriklen.
 Offentliggjort i VEJLOVE udgivet af DAFOLO.
