Bekendtgørelse  

 om opsplitning af lægemiddelpakninger til dyr I medfør af § 38, stk. 1, § 43 og  

 § 72, stk. 2, i lov om apoteksvirksomhed, jf. lovbekendtgørelse nr.  

 657 af 28. juli 1995, som ændret ved lov nr. 1228 af 27. december 1996, lov  

 nr.  

 493 af 7. juni 2001 og § 108 i lov nr. 1180 af 12. december 2005 og i  

 medfør af § 40, stk. 3, § 57 og § 104, stk. 2, i lov  

 nr. 1180 af 12. december 2005 om lægemidler, fastsættes:
§ 1.  

  

 Apoteker, herunder Den kgl.
Veterinær- og Landbohøjskoles Apotek, og Danmarks  

 Fødevareforskning må bryde den ydre pakning til et lægemiddel til dyr med  

 henblik på at opsplitte den i flere mindre pakninger (inderpakninger), hvis  

 inderpakningerne er forsynet med et særskilt varenummer og yder lægemidlet  

 tilstrækkelig beskyttelse mod ydre påvirkninger.
 § 2.  

  

 Inderpakningen skal ved  

 udlevering fra apoteket være påført de samme oplysninger som den oprindelige  

 ydre emballage, jf. bekendtgørelse om mærkning m.m. af lægemidler, dog ikke  

 yderpakningens  

 varenummer.
Stk. 2.  

  

 Hvis det ikke er muligt at påføre samtlige  

 oplysninger på inderpakningen, skal oplysningerne vedlægges på en separat  

 seddel.
Det gælder dog ikke, hvis oplysningerne findes i en indlægsseddel,  

 der  

 vedlægges inderpakningen, jf. § 3.
 § 3.  

  

 Inderpakningen til et lægemiddel, der er forsynet med en indlægsseddel, skal  

 ved udlevering fra apoteket være forsynet med en kopi af indlægsseddelen.
§ 4.  

  

 Opsplitning af pakninger til lægemidler til dyr skal foretages forsvarligt og  

 omhyggeligt.
Det skal sikres, at inderpakningerne ikke beskadiges i  

 forbindelse  

 med opsplitningen.
 § 5.  

  

 Lægemiddelstyrelsen kan d  

 isp  

 ensere fra  

 bestemmelserne i denne bekendtgørelse, hvis ganske særlige grunde taler for  

 det.
 § 6.  

  

 Med  

 bøde straffes den, der overtræder §§ 2-4.
 Stk. 2.  

  

 Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 7.  

  

 Bekendtgørelsen træder i kraft den 17. december 2005.
 Stk. 2.  

  

 Bekendtgørelse nr. 932 af 9. oktober 2000 om  

 opsplitning af veterinære lægemiddelpakninger ophæves.
