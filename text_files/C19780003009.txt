Hermed fremsendes eksemplarer af lovbekendtgørelse nr. 63 af 16. februar  

 1978 om påligningen af indkomst- og formueskat til staten.
Lovbekendtgørelsen  

 afløser lovbekendtgørelse nr. 500 af 16. september 1977.
 I den nye lovbekendtgørelse er indarbejdet de ændringer af ligningsloven,  

 der er sket ved lov nr. 281 af 8. juni 1977 (skattestyrelsesloven), lov nr.  

 607 af 14. december 1977 samt ved lov nr. 633 af 21. december 1977  

 (ændringslove).
 Ved de pågældende love er §§ 31, 31A, 32B og 32C ophævet, §§ 8B, 8C og 15I  

 ændret samt som ny § indføjet § 15K, hvorfor der redegøres i det følgende.
 1. §§ 31, 31A, 32B og 32C er fra og med indkomståret  

 1978 ophævet ved skattestyrelsesloven, lov nr. 281 af 8. juni 1977, § 39,  

 stk. 4, nr. 6. Bestemmelserne på området findes nu i det omfang, de er  

 opretholdt, i skattestyrelsesloven.
 2. Bestemmelserne i §§ 8B og 8C om forsøgs- og  

 forskningsudgifter samt tilslutningsafgifter er ændret ved lov nr. 607 af 14.  

 december 1977.
Der er herved som omhandlet i den ændrede § 8B givet den skattepligtige  

 frit valg mellem at fradrage udgifter til forsøgsog forskningsvirksomhed på  

 en gang eller afskrive udgifterne over en fem-årig periode.
Det samme gælder  

 for tilslutningsafgifter som omhandlet i den ændrede § 8C.
 De ændrede regler har virkning for udgifter, der er afholdt i indkomståret  

 1977 eller senere indkomstår.
 For udgifter til efterforskning efter råstoffer er de hidtidige regler  

 opretholdt alene med nogle mindre ændringer af redaktionel karakter.
 Der henvises i øvrigt til skattedepartementets cirkulære nr. 162 af 4.  

 juli 1973 bl.a. om bestemmelserne i §§ 8B og 8C, og til  

 statsskattedirektoratets cirkulære nr. 440 af 10. december 1975 om fradrag af  

 tilslutningsafgifter (ligningslovens § 8C).
3. Ved lov nr. 633 af 21. december 1977 er der ved  

 indføjelse af ny § 15K og ændring af § 15I givet regler om fradrag for  

 udgifter til isolering af ejerboliger.
Fradrag vil kunne indrømmes første  

 gang ved indkomstopgørelsen for 1978.
 Særskilte cirkulærer af hhv. 27. december 1977 og 13. januar 1978 om disse  

 regler er udsendt til kommunerne.
 Skattedepartementet, den 20. februar  

 1978.
HANS P.
GØTRIK.
/ O.
Skau Wogensen.
