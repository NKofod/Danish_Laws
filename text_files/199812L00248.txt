Fremsat den 20. maj 1999 af arbejdsministeren (Ove  

 Hygum) Forslag til Lov om forlængelse og fornyelse af  

 overenskomster og aftaler for sygeplejersker, radiografer,  

 hjemmesygeplejersker m. fl.
 § 1. De overenskomster og aftaler, der er anført i  

 bilag 1, afsnit A, og som er opsagt til den 1. april 1999, uden at der inden  

 lovens ikrafttræden er indgået ny overenskomst eller aftale,  

 forlænges til den 31. marts 2002 med de ændringer, der  

 fremgår af bilag 2.
 § 2. De overenskomster og aftaler, der er anført i  

 bilag 1, afsnit B, og som er opsagt til den 1. april 1999, uden at der inden  

 lovens ikrafttræden er indgået ny overenskomst eller aftale,  

 fornyes til den 31. marts 2002 med de ændringer, der fremgår af  

 bilag 2.
 § 3. På de overenskomstområder, der er  

 omhandlet i § 1, forlænges den til overenskomstforholdet knyttede  

 fredspligt for den periode, hvormed overenskomsterne og aftalerne er  

 forlænget.
 Stk. 2. På de i § 2 omhandlede overenskomst- og  

 aftaleområder genindtræder fredspligten ved lovens  

 ikrafttræden, og de arbejdsstandsninger, der er iværksat som  

 følge af uoverensstemmelserne mellem parterne, skal ophøre.
 Stk. 3. Fortrædigelser i anledning af udbrudte  

 konflikter må ikke finde sted.
 § 4. Spørgsmål om overtrædelse og  

 fortolkning af overenskomster og aftaler, der er forlængede eller  

 fornyede ved denne lov, afgøres efter de sædvanlige fagretlige  

 regler for området.
 § 5. Lovforslaget kan stadfæstes straks efter  

 vedtagelsen.
 § 6. Loven kundgøres ved oplæsning i radio og  

 fjernsyn.
 § 7. Loven træder i kraft ved døgnets begyndelse  

 den 22. maj 1999. § 6 træder i kraft straks.
 Stk. 2. Forlængelsen af overenskomster og aftaler, jf.  

 § 1, har virkning fra den 1. april 1999. Fornyelsen af overenskomster og  

 aftaler, jf. § 2, har virkning fra lovens ikrafttræden.
 § 8. Loven gælder ikke for Færøerne og  

 Grønland.
+++bilag+++Bilag 1 Oversigt over overenskomster og aftaler A.
Overenskomster og aftaler, der forlænges:
 1.	Overenskomst af 27. august 1997 mellem Amtsrådsforeningen og  

 Dansk Sygeplejeråd vedrørende løn- og arbejdsforhold for  

 radiografelever.
 2.	Protokollat af 10. august 1998 mellem Amtsrådsforeningen og  

 Dansk Sygeplejeråd vedrørende sundhedsplejersker med opgaver  

 vedrørende nyfødte børn med læbe-, kæbe-,  

 og/eller ganespalte med tilhørende bilag.
 3.	Overenskomst af  3. oktober 1997 med tilhørende protokollater  

 og bilag mellem Amtsrådsforeningen og Dansk Sygeplejeråd for  

 ledere.
 4.	Bilag 2. Særligt om tjenestemænd, der er ansat som  

 sygeplejersker og radiografer (bilag til overenskomst anført under B.1  

 mellem Amtsrådsforeningen og Dansk Sygeplejeråd).
 5.	Overenskomst af 17. november 1997 mellem Kommunernes Landsforening  

 og Dansk Sygeplejeråd for syge- og sundhedsplejersker ansat som ledere  

 i kommuner.
6.	Bilag.
Særligt om tjenestemænd, der er ansat som syge-  

 og sundhedsplejersker i basisstillinger i kommuner (bilag til overenskomsten  

 anført under B. 3 mellem Kommunernes Landsforening og Dansk  

 Sygeplejeråd).
 7.	Klassificering, jf. §§ 7 og 7A i vedtægt om  

 tjenestemandslønninger m.m. samt om normering af  

 tjenestemandsstillinger i Københavns Kommune mellem Københavns  

 Kommune og Dansk Sygeplejeråd.
 8.	Protokollat III af 13. januar 1998 mellem Frederiksberg Kommune og  

 Dansk Sygeplejeråd; særligt om tjenestemænd.
 9.	Overenskomst af 22. december 1997 med tilhørende  

 protokollater mellem på den ene side Amtsrådsforeningen,  

 Københavns Kommune og Frederiksberg Kommune og på den anden side  

 Dansk Sygeplejeråd for sygeplejersker og radiografer, der  

 ansættes som lærere ved sygeplejeskoler, radiografskoler og  

 skoler for de grundlæggende social- og sundhedsuddannelser.
 10.	Aftale af 11. september 1997 mellem på den ene side  

 Amtsrådsforeningen, Kommunernes Landsforening og Københavns  

 Kommune og på den anden side Dansk Sygeplejeråd vedrørende  

 studerendes forhold under praktikuddannelse til sygeplejerske i perioder,  

 hvor der udbetales vederlag.
 11.	Protokollat af 11. september 1997 mellem på den ene side  

 Amtsrådsforeningen, Kommunernes Landsforening og Københavns  

 Kommune og på den anden side Dansk Sygeplejeråd vedrørende  

 studerendes forhold under praktikuddannelse til sygeplejerske i perioder,  

 hvor de omfattes af bestemmelserne i Lov om Statens  

 uddannelsesstøtte.
 12.	Vederlagsaftale af 26. 11. 1997 mellem Hovedstadens  

 Sygehusfællesskab og Dansk Sygeplejeråd for  

 sygeplejestuderende.
B.
Overenskomster og aftaler, der fornyes:
 1.	Overenskomst af 27. august 1997 med tilhørende protokollat og  

 bilag mellem Amtsrådsforeningen og Dansk Sygeplejeråd  

 vedrørende løn- og ansættelsesvilkår for  

 sygeplejersker og radiografer.
 2.	Arbejdstidsaftale af 11. juni 1997 med tilhørende  

 tillæg mellem Amtsrådsforeningen og Dansk Sygeplejeråd for  

 sygeplejersker m.fl.
 3.	Overenskomst af 17. november 1997 mellem Kommunernes Landsforening  

 og Dansk Sygeplejeråd for syge- og sundhedsplejersker ansat i  

 basisstillinger i kommuner.
 4.	Protokollat af 17. november 1997 mellem Kommunernes Landsforening og  

 Dansk Sygeplejeråd vedrørende løn- og  

 ansættelsesvilkår for hjemmesygeplejersker, sundhedsplejersker,  

 skolesygeplejersker samt sygeplejersker ved plejehjem i selvstændige  

 ordninger.
 5.	Arbejdstidsaftale af 17. november 1997 mellem Kommunernes  

 Landsforening og Dansk Sygeplejeråd for sygeplejersker.
 6.	Overenskomst af 17. december 1997 med tilhørende  

 protokollater mellem Københavns Kommune og Dansk Sygeplejeråd  

 for sygeplejerskeuddannet personale.
 7.	Arbejdstidsaftale af 17. december 1997 med tilhørende  

 protokollat mellem Københavns Kommune og Dansk Sygeplejeråd for  

 sygeplejerskeuddannet personale.
 8.	Overenskomst af 13. januar 1998 mellem Frederiksberg Kommune og  

 Dansk Sygeplejeråd vedrørende løn- og  

 ansættelsesvilkår for syge- og sundhedsplejersker ansat i  

 Frederiksberg Kommune.
 9.	Protokollat I af 13. januar 1998 mellem Frederiksberg Kommune og  

 Dansk Sygeplejeråd vedrørende sygeplejersker ansat i  

 Frederiksberg Kommunes Hjemmepleje.
 10.	Protokollat II af 13. januar 1998 mellem Frederiksberg Kommune og  

 Dansk Sygeplejeråd vedr. sygeplejersker ansat ved plejehjem.
 11.	Arbejdstidsaftale af 18. september 1997 mellem Frederiksberg  

 Kommune og Dansk Sygeplejeråd for sygeplejersker.
 12.	Fællesoverenskomst af 1. 10. 1997 mellem Hovedstadens  

 Sygehusfællesskab og FTF-HS for så vidt angår ansatte  

 omfattet af de under punkt 13, 14 og 15 nævnte  

 organisationsaftaler.
 13.	Organisationsaftale af 1. 10. 1997 mellem Hovedstadens  

 Sygehusfællesskab og en række foreninger for ledende personale  

 blandt apoteksassistenter og defektricer, ergoterapeuter, fysioterapeuter,  

 hospitalslaboranter, jordemødre, socialrådgivere, sygeplejersker  

 og radiografer samt økonomaer og køkkenledere for så vidt  

 angår sygeplejersker og radiografer.
 14.	Organisationsaftale af 1. 10. 1997 mellem Hovedstadens  

 Sygehusfællesskab og Dansk Sygeplejeråd for sygeplejersker og  

 radiografer.
 15.	Organisationsaftale af 12. 2. 1998 mellem Hovedstadens  

 Sygehusfællesskab og Dansk Sygeplejeråd for sygeplejelærere  

 ved sygeplejeskoler.
+++bilag+++Bilag 2 A.
Det (amts)kommunale område De overenskomster og aftaler, der er nævnt i lovens  

 § 1 og 2, jf. bilag 1, afsnit A, nr. 1-11, og afsnit B, nr. 1-11,  

 ændres i overensstemmelse med følgende:
 1.	Aftale af 25. februar 1999 mellem de (amts)kommunale arbejdsgivere  

 og Kommunale Tjenestemænd og Overenskomstansatte (KTO) om fornyelse af  

 overenskomster og aftaler pr. 1. april.
 2.	Aftale af 16. marts 1999 mellem de (amts)kommunale arbejdsgivere og  

 organisationer under Sundhedskartellet om fornyelse af overenskomster og  

 aftaler pr. 1. april 1999.
B.
Hovedstadens Sygehusfællesskabs  

 forhandlingsområde De overenskomster og aftaler, der er nævnt i lovens  

 § 1 og § 2, jf. bilag 1, afsnit A, nr. 12, og afsnit B, nr. 12-15,  

 ændres i overensstemmelse med følgende:
 1.	Resultat af 15. 3. 1999 af forhandlingerne mellem Hovedstadens  

 Sygehusfællesskab og Forhandlingsfællesskabet for Hovedstadens  

 Sygehusfællesskab om overenskomst 99.
 2.	Forhandlingsprotokol af 16. 3. 1999 om fornyelse pr. 1. april 1999  

 af overenskomst og aftaler inden for Dansk Sygeplejeråds  

 område.
 3.	Forhandlingsprotokol af 16. 3. 1999 om fornyelse pr. 1. april 1999  

 af overenskomst og aftaler inden for Sundhedskartellets  

 område.
Bemærkninger til lovforslaget Almindelige bemærkninger Baggrund og formål for lovforslaget Forhandlingerne mellem Dansk Sygeplejeråd og de  

 kommunale og amtskommunale arbejdsgivere om fornyelse af overenskomsterne pr.  

 1. april 1999 er foregået indenfor rammerne af Kommunale  

 Tjenestemænd og Overenskomstansatte (KTO). Den 16. marts 1999  

 opnåedes der et forhandlingsresultat indenfor de rammer, der var  

 angivet i aftalen af 16. februar mellem de (amts)kommunale arbejdsgivere og  

 KTO.
 Forhandlingsresultatet blev imidlertid forkastet af  

 sygeplejerskerne, og der blev derefter varslet konflikt til den 13. maj 1999.  

 Denne konflikt er som bekendt brudt ud nu.
Efter forkastelsen af forhandlingsresultatet blev  

 forhandlingerne mellem parterne genoptaget, denne gang under forligsmandens  

 ledelse.
Forligsmanden måtte imidlertid den 12. maj 1999 konstatere, at  

 fortsatte forhandlinger ikke så ud til at ville føre til et  

 resultat, hvorfor der ikke var grundlag for at udsætte konflikten, der  

 derefter brød ud som anført.
 Forhandlingerne mellem Forhandlingsfællesskabet for  

 Hovedstadens Sygehusfællesskab og Hovedstadens Sygehusfællesskab  

 har haft et parallelt forløb.
De iværksatte strejker omfatter godt 5000  

 sygeplejersker, heraf ca. 2000 i hjemmeplejen i 15 kommuner.
Der er hidtil  

 ikke varslet lockout fra arbejdsgiverside.
 Konflikten har nu varet i 8 dage og situationen er  

 alvorlig, selvom der er iværksat et omfattende nødberedskab  

 på de områder, der er ramt af konflikten.
Det er efter regeringens opfattelse uholdbart, at  

 hjemmeplejen i 15 berørte kommuner ikke kan yde sygepleje i  

 sædvanligt omfang til de flere end 18.000 syge og gamle, der  

 berøres af konflikten.
Det medfører utryghed, gener og i den  

 sidste ende lidelser for en befolkningsgruppe, som i forvejen er stærkt  

 udsat.
Det er også uholdbart, at der nu aflyses planlagte  

 operationer i stort tal.
Sundhedsministeren skønner, at det drejer sig  

 om 1500 operationer dagligt.
Også her er der altså tale om, at en  

 stor og stadigt stigende befolkningsgruppe påføres yderligere  

 ubehag og evt. smerter samt utryghed med hensyn til, hvornår deres  

 lidelse nu kan forventes afhjulpet.
Der er i den forbindelse særlig grund til at  

 hæfte sig ved, at forundersøgelser i stort omfang også  

 udsættes.
Patienterne får herved forlænget uvisheden om  

 lidelsens karakter, sygdomsforløb og behandling, og lidelser opdages  

 eventuelt først på et sent tidspunkt.
Dette skal sammenholdes med, at der ikke er udsigt til, at  

 parterne selv ville kunne løse konflikten.
Konfliktens parter har  

 overfor arbejdsministeren klart tilkendegivet, at der ikke er nogen  

 tilnærmelse mellem dem på vej.
Forhandlingsmulighederne må anses for at være  

 udtømte.
Parternes forhandlingspositioner har ikke ændret sig  

 siden konfliktens udbrud.
Fra de strejkendes side er det klart tilkendegivet,  

 at kun en forøgelse af lønsummen ud over de rammer, der er  

 angivet i KTO-forliget vil være acceptabel.
En omfordeling af midler  

 indenfor disse rammer er blevet lige så klart afvist.
Fra  

 arbejdsgivernes side har man afvist at øge lønsummen for de  

 grupper, som har stemt nej til det fælles forhandlingsresultat.  

 Arbejdsgiverne støttes i denne opfattelse af de øvrige  

 lønmodtagergrupper indenfor KTO.
Regeringen finder under disse omstændigheder, at det  

 ville være meningsløst fortsat at lade konflikten løbe  

 med de konsekvenser, som er beskrevet.
Regeringen foreslår, at  

 konflikten nu bringes til ophør, således at arbejdet kan  

 genoptages i normalt omfang med virkning fra lørdag den 22. maj 1999,  

 og at de pågældende overenskomster og aftaler forlænges  

 eller fornyes med de ændringer, der følger af de af  

 lønmodtagerne forkastede forhandlingsresultater.
Regeringen  

 ønsker ikke at foreslå, at der brydes op i det indgåede  

 KTO-forlig, og den ønsker heller ikke at foreslå en mulighed for  

 omfordeling indenfor de givne rammer, allerede fordi de  

 pågældende lønmodtagergrupper så klart har  

 erklæret, at det ikke har interesse.
Økonomiske og administrative konsekvenser for det  

 offentlige Forslaget skønnes ikke have økonomiske og  

 administrative konsekvenser for staten.
Forslaget holder sig indenfor  

 rammerne af, hvad der er aftalt i overenskomsterne på det øvrige  

 (amts)kommunale område.
Erhvervsøkonomiske konsekvenser Forslaget har ingen erhvervsøkonomiske  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ingen EU-retlige aspekter.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv  

 omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Lovforslaget holder sig inden for rammerne af  

 overenskomstforliget på KTO-området Administrative konsekvenser for stat, kommuner og  

 amtskommuner Ingen særlige Ingen særlige Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten ingen EU-retlige aspekter ingen EU-retlige aspekter Bemærkninger til lovforslagets  

 enkelte bestemmelser Til § 1 Bestemmelsen forlænger en række overenskomster  

 og aftaler, jf. bilag 1, afsnit A, på områder, hvor der ikke er  

 iværksat konflikt.
 I øvrigt henvises til de almindelige  

 bemærkninger.
Til § 2 Bestemmelsen fornyer en række overenskomster og  

 aftaler, jf. bilag 1, afsnit B.
Disse overenskomster er bortfaldet efter  

 iværksættelse af konflikt.
 I øvrigt henvises til de almindelige  

 bemærkninger.
Til § 3 Bestemmelsen svarer indholdsmæssigt til tilsvarende  

 bestemmelser i tidligere love om forlængelse og fornyelse af  

 overenskomster.
Bestemmelsen indebærer, at der fra lovens  

 ikrafttræden, og indtil de af loven omfattede overenskomster og aftaler  

 udløber, er den samme adgang - hverken videre eller snævrere  

 til at iværksætte arbejdsstandsning, som hvis der havde  

 været tale om en overenskomst, der var forlænget eller fornyet  

 på sædvanlig måde.
Til § 4 Bestemmelsen svarer indholdsmæssigt til tilsvarende  

 bestemmelser i tidligere love om forlængelse og fornyelse af  

 overenskomster og indebærer, at spørgsmål om  

 overtrædelse eller fortolkning af de pågældende  

 overenskomster afgøres ved mægling, faglig voldgift eller af  

 Arbejdsretten efter de for det pågældende område  

 gældende regler.
Til §§ 6 og 7 For at være sikker på at loven kan træde  

 i kraft lørdag den 22. maj 1999 kl. 00, er det nødvendigt, at  

 den kundgøres på en anden måde end i Lovtidende.
Det  

 foreslås derfor, at Danmarks Radio skal varetage kundgørelsen  

 ved oplæsning, som skal omfatte lovens dato og titel samt lovteksten,  

 herunder ikrafttrædelsestidspunktet.
Lovbilagene skal dog ikke  

 oplæses.
 Bestemmelsen om den særlige  

 kundgørelsesmåde må af naturlige årsager træde  

 i kraft før loven i øvrigt.
 Det er i overensstemmelse med praksis, at  

 overenskomstfornyelser på områder, hvor der er iværksat  

 lovlige arbejdsstandsninger (frigørelseskonflikt), først  

 får virkning fra det tidspunkt, hvor arbejdsstandsningerne  

 ophører.
