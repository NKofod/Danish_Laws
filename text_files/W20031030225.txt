Landsskatteretskendelse af 6. oktober 2003 vedr.  

 periodisering af arbejdsgivers indbetaling til pensionsordning Det fremgår af sagen, at A ApS (herefter kaldet Selskabet),  

 der beskæftiger sig med køb og salg af brændeovne, pejse, skorstene og andet  

 hermed beslægtet arbejde, i 2000 havde i alt 3 ansatte, hvoraf to ansatte, B  

 og  

 C, ejer anparterne i Selskabet.
Den 18. december 1996 indgik B og C med D aftale om  

 pensionsordning pr. 1. december 1996, således at Selskabet hvert år skal  

 indbetale 100.000 kr. på hver deres rateforsikring.
Af aftalerne fremgår, at  

 indbetalingen skal pristalsreguleres, idet denne forfalder den 1. december  

 hvert år i 10 år, således at indbetaling foretages sidste gang den 1.  

 december  

 2010.
Den 20. november 2000 har D opkrævet B og C hver 111.195 kr.  

 for perioden 1. december 2000  1. december 2001 som indbetaling på  

 rateforsikringerne.
Det fremgår af sagen, at Selskabet i 2000 har afholdt  

 udgifter til dækning af kapital- og ratepensioner for Selskabets  

 anpartshavere  

 på i alt 660.125 kr.
Den kommunale selskabsligning har for så vidt angår  

 indbetalingerne på 111.195 kr. for hver anpartshaver, eller i alt 222.390  

 kr.,  

 alene godkendt fradrag for udgifter til pensionsordninger for perioden 1.  

 december 2000  31. december 2000 svarende til 1/12 af 222.390 kr.,  

 eller  

 18.532 kr.
Selskabsligningen har således forhøjet Selskabets  

 indkomstansættelse  

 med 203.858 kr.
Selskabsligningen har anført, at de generelle  

 periodiseringsregler blev ændret i Ligningsvejledningen 1999, afsnit  

 E.A.3.2.,  

 med virkning for udgifter afholdt den 1. april 2000 og senere.
Fra dette  

 tidspunkt skal forudbetalte udgifter periodiseres, hvis de vedrører flere  

 indkomstår.
Ifølge dette afsnit gælder dette generelt for driftsudgifter  

 omfattet af statsskattelovens § 6 a.
I samme afsnit er henvist til afsnit  

 A.C.1.1. om fradragsret for pensionsordningsindbetalinger.
Af afsnit  

 A.C.1.1.2.  

 fremgår, at arbejdsgivers fradrag efter pensionsbeskatningslovens § 23  

 reguleres efter statsskattelovens § 6 a, men vedrørende periodisering  

 anføres,  

 at det almindelige periodiseringsprincip er, at driftsomkostninger kan  

 fradrages, når der er opstået en retlig forpligtelse til at afholde udgiften.  

 Det kan herefter konkluderes, at de pågældende afsnit i ligningsvejledningen  

 ikke er særlig godt koordineret.
 Selskabsligningen er af den opfattelse, at den generelle  

 praksisændring vedrørende fradragstidspunktet for driftsudgifter efter  

 statsskattelovens § 6 a også er gældende vedrørende arbejdsgiverbetalte  

 pensionsbidrag,  

 når pensionsbeskatningslovens § 23 direkte henviser til statsskattelovens § 6  

 a.
 Selskabets revisor har anført, at han er uforstående  

 overfor, at pensionsordningerne skal periodiseres, idet der i 1996 er indgået  

 bindende aftale, som forpligter til betaling inden årets udgang.
Revisoren har henvist til en skrivelse af 15. april 2002 fra  

 D, hvoraf fremgår, at man har rettet henvendelse til E, der har meddelt, at  

 henvisningen til ligningsvejledningen korrekt bør være afsnit A.C.1.1.1. om  

 fradrag for/bortseelse fra præmier og bidrag til pensionsordninger.
Det  

 afgørende er, om der foreligger en aftale, og om der er tale om et forfaldent  

 præmiebeløb.
Begge dele synes at være opfyldt i nærværende sag.
Der kan  

 endvidere muligvis henvises til afsnit A.C.1.1.2., hvor der ses på, om en  

 arbejdsgiver har påtaget sig en forpligtelse til at betale inden  

 indkomstårets  

 udgang.
E er af den opfattelse, at kommunens ændring af skatteansættelsen  

 ikke  

 er korrekt.
Revisoren har over for Landsskatteretten oplyst, at der er  

 indgået en pensionsordning på 15.000 kr. med virksomhedens ansatte montør, F.  

 Arbejdsopgaverne i virksomheden er fordelt således, at Bs arbejde  

 består i at  

 betjene kunder ved køb af varer, telefonpasning, bogholderi m.v., medens  

 Cs  

 arbejde består i opmåling til brug for montering af brændeovne, pejse m.v.  

 samt  

 assistance ved salg og indkøb i forretningen.
Fs arbejde består i  

 montering af  

 brændeovne, pejse, skorstene m.v. samt hjælpe i forretningen ved ferie og  

 sygdom.
 Told- og Skattestyrelsen har udtalt, at der foreligger en  

 retlig forpligtelse for Selskabet til at indbetale på forsikringsordningen.  

 Det  

 følger af Ligningsvejledningens afsnit A.C.1.1.2 at det almindelige  

 periodiseringsprincip for driftsomkostninger er, at disse kan fradrages, når  

 der er opstået en retlig forpligtelse til at afholde udgiften.  

 Henvisningen i  

 pensionsbeskatningslovens § 23 til det almindelige  

 driftsomkostningssynspunkt  

 tager efter styrelsens opfattelse primært sigte på selve fradragsretten og i  

 mindre grad på fradragstidspunktet.
 Landsskatteretten  

 skal udtale:
Skatteforvaltningen har alene godkendt 456.270 kr. af de  

 samlede udgifter på 660.126 kr., som Selskabet har afholdt til  

 pensionsordninger for anpartshaverne.
Landsskatteretten finder, at Selskabet  

 må  

 anses for berettiget til fradrag for de samlede udgifter til  

 pensionsordningerne, idet Selskabet må anses for at have haft en retlig  

 forpligtelse til at foretage indbetalinger på disse forsikringsordninger, jf.  

 pensionsbeskatningslovens § 23. Da det endvidere følger af det almindelige  

 periodiseringsprincip for driftsomkostninger, jf.
Ligningsvejledningens  

 afsnit  

 A.C.1.1.2, at disse kan fradrages, når der er opstået en retlig forpligtelse  

 til at afholde udgifter, er det rettens opfattelse, at der er fradrag for  

 udgifterne på tidspunktet for udgiftens afholdelse.
Den påklagede ansættelse  

 nedsættes derfor med 203.856 kr.
