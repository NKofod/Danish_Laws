Konkrete afgørelser vedr. § 15, stk. 2 fra ÅB 2004 I (N.j.nr. 11-00939-2004) Nævnet havde tilkendt ansøgeren erstatning for udgifter til advokatbi-stand.
Nævnet anmodede politiet om at udbetale beløbet til ansøgeren.
Advokaten oplyste efterfølgende, at han forgæves havde anmodet ansøgeren om at tilstille sig beløbet og anmodede nævnet om at udbetale beløbet på ny, men nu til advokaten.
Nævnet afslog denne anmodning og henviste til, at erstatning efter offererstatningslovens § 15, stk. 2, ydes som erstatning til den skadelidte og ikke som salær til skadelidtes advokat.
Nævnet kunne derfor ikke betale yderligere erstatning for udgift til advokatbistand i sagen til advokaten, men henviste denne til at søge beløbet inddrevet hos ansøgeren.
