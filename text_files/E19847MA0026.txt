Ministeren for skatter og afgifter har med virkning fra den 1. april 1983  

 truffet afgørelse om, at køretøjer, der oprindeligt er konstrueret og  

 indrettet til befordring af mere end 10 personer, incl føreren, men som er  

 ændret til transport af personer i kørestole, således at køretøjet er  

 indrettet til befordring af højst 10 personer, incl føreren, ikke anses som  

 busser i henhold til merværdiafgiftsloven.
De omhandlede køretøjer kan efter  

 særlig tilladelse fra toldvæsenet være berigtiget med 20 pct  

 registreringsafgift, og de må alene anvendes til erhvervsmæssig befordring af  

 handicappede personer i kørestole, eventuelt med samtidig befordring af andre  

 personer.
 Ved en ændring af lov om registreringsafgift af motorkøretøjer mv. blev de  

 omhandlede busser med virkning fra 15. september 1988 fritaget for  

 registreringsafgift og samtidig blev kravet til størrelse ændret fra mere end  

 10 til mere end 9 personer.
 Kørsel med de nævnte køretøjer er herefter ikke omfattet af afgiftspligten  

 (busmomsen).
