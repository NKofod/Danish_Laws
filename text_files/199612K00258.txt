Nr LSF 258 Forslag til Lov om ændring af lov om leje(Autorisation af  

 ejendomsadministrator) Fremsat af Villy Søvndal (SF) Aage Frandsen (SF) Steen Gade (SF) Kristen  

 Touborg (SF) den 7. maj 1997 § 1 I lov om leje, jf. lovbekendtgørelse nr. 837 af 20. september 1996, som  

 ændret ved § 3 i lov nr. 1048 af 11. december 1996 og ved § 1 i lov nr. 230  

 af 2. april 1997 foretages følgende ændringer:
 1. § 113 a, stk. 1, 1. pkt. affattes således:
»En ejer eller en person, herunder juridisk person, der administrerer  

 en ejendom med mindst 2 udlejede beboelseslejligheder, kan ved dom miste  

 retten til at administrere ejendomme med udlejede beboelseslejligheder, og  

 ejeren kan tillige ved dom miste retten til at bestemme, hvem der skal  

 administrere ejerens ejendomme med udlejede beboelseslejligheder.« 2. I § 113 a, stk. 2, indsættes efter »en ejer«  

 ordene »eller en administrator«.
 3. I § 113 a, stk. 2, udgår ordene »gentagne  

 gange«.
 4. I § 113 a, stk. 3, indsættes efter »en ejer«  

 ordene »eller en administrator«.
 5. I § 113 a, stk. 3, udgår i nr. 1, 2 og 3  

 ordene »to gange«.
 6. I § 113 a, stk. 3, indsættes efter nr. 3 som nyt nummer:
»4) har udvist vedvarende chikanerende adfærd over for en eller flere  

 af ejendommens lejere.« Ny paragraf 7. Efter § 113 b indsættes i kapitel XVIII A som ny  

 paragraf:
»§ 01. Når en administrator er dømt efter § 113 a, skal  

 boligministeren have meddelelse herom ved rettens foranstaltning.« Ny paragraf 8. Efter § 113 b indsættes i kapitel XVIII A som ny  

 paragraf:
 »§ 02. Enhver person, herunder juridisk person, der  

 administrerer udlejningsejendomme med mindst 2 udlejede beboelseslejligheder,  

 skal have autorisation hertil, jf. dog stk. 2.
 Stk. 2. Stk. 1 finder ikke anvendelse på personer, der  

 administrerer ejendomme, som ifølge tingbogen er personligt ejet af den  

 pågældende.
 Stk. 3. Autorisation meddeles af boligministeren, som tillige  

 fører register over meddelte autorisationer.
Stk. 4. Er en administrator frakendt retten til at administrere  

 udlejningsejendomme efter § 113 a, stk. 1, tilbagekalder boligministeren den  

 meddelte autorisation.
Boligministeren kan herudover fastsætte nærmere regler  

 om fratagelse og bortfald af autorisation.
Stk. 5. Boligministeren fastsætter endvidere nærmere regler for  

 meddelelse af autorisation, herunder om, hvilken dokumenteret viden der er en  

 betingelse for meddelelse af autorisation, om gebyr samt om administration af  

 autorisationsordningen.« § 2 Stk. 1. Loven træder i kraft den 1. juni 1997. Dog fastsætter  

 boligministeren tidspunktet for ikrafttræden af § 1, nr. 8.
 Stk. 2. § 1, nr. 8, har virkning for administrationsaftaler, der  

 er indgået efter boligministerens fastsættelse af ikrafttrædelsestidspunktet  

 efter stk. 1.
Bemærkninger til lovforslaget Almindelige bemærkninger Med lovforslaget indføres det, at alle, der administrerer eller agter at  

 administrere andre ejeres udlejningsejendomme, skal autoriseres.  

 Autorisationen foreslås indført for samme gruppe ejendomme, som er omfattet  

 af lejelovens kapitel XVIII A om frakendelse af retten til at administrere  

 udlejningsejendomme.
Autorisation findes nødvendig, idet der gennem mange år er konstateret  

 alvorlige problemer med at få efterlevet lejelovgivningen i praksis.
En  

 væsentlig del af disse problemer kan henføres til en række  

 ejendomsadministratorer, der kan betegnes som uefterrettelige og/eller  

 ukvalificerede til det administrationsarbejde, de har påtaget sig.
Problemstillingen er tidligere søgt afhjulpet med indførelsen af  

 bestemmelserne i kapitel XVIII A, men dette har - i sin nuværende form - vist  

 sig at have aldeles ubetydelig effekt.
At der fortsat er betydelige  

 problemer, illustreres eksempelvis af Københavns Grundejerforenings blad  

 Huset, februar 1997, hvor der på side 18 og 19 introduceres begrebet  

 »kompetencegivende uddannelse« for ejendomsadministratorer, ligesom  

 der beskrives og tilbydes et sådant uddannelsesforløb.
 Lovforslaget indeholder endvidere en effektivisering af de nuværende  

 regler i kapitel XVIII A om »Frakendelse af retten til at administrere  

 udlejningsejendomme«.
 For det første udvides bestemmelserne fra kun at omfatte ejers  

 egenadministration til også at omfatte fremmed administration af  

 udlejningsejendomme.
For det andet slettes kravene om »gentagne« eller »to  

 gange« med hensyn til de i bestemmelserne anførte eksempler på  

 lovovertrædelser/strafidømmelser.
Det findes fuldt ud tilstrækkeligt at  

 fastholde lovbestemmelsen om, at der skal være tale om »grov  

 tilsidesættelse«, før retten kan gå ind og overveje fradømmelse af  

 administrationsret.
 For det tredje indføres en adgang for domstolene til også at kunne  

 fradømme administrationsret, når det kan konstateres godtgjort, at  

 administrator har udvist vedvarende chikanerende adfærd over for beboere.
Bemærkninger til lovforslagets enkelte bestemmelser Til § 1 Til nr. 1, 2, 4 og 7 Det foreslås, at personer, selskaber m.v., som beskæftiger sig med  

 administration af udlejningsejendomme med mere end 2 udlejede  

 beboelseslejligheder, sidestilles med ejere med hensyn til muligheden for at  

 miste retten til at administrere udlejningsejendomme.
Frakendelse kan ske  

 efter reglerne i § 113 a, stk. 2 og 3. Der henvises endvidere til  

 bemærkningerne under nr. 6.
Til nr. 3 og 5 Det foreslås, at tilsidesættelse af lejelovgivningen blot skal ske en gang  

 og ikke »gentagne gange« for, at frakendelse af  

 administrationsretten kan finde sted.
Det samme gælder idømmelse af bøde  

 eller anden straf eller at være underlagt tvungen administration, som efter  

 lovforslaget blot skal finde sted en og ikke »to gange«.
Til nr. 6 Det foreslås, at der indføres en adgang for domstolene til også at kunne  

 fradømme retten til administration, når retten finder det godtgjort, at  

 administrator har udvist vedvarende chikanerende adfærd over for beboere.
Til nr. 8 Det foreslås, at der indføres en autorisationsordning omfattende enhver,  

 der administrerer udlejningsejendomme med mere end 2 udlejede  

 beboelseslejligheder, og som ikke i henhold til tingbogen er ejer af  

 ejendommen.
Det foreslås endvidere, at boligministeren kan fastsætte nærmere regler om  

 meddelelse og fratagelse af autorisationen m.v.
Fastsættelse af disse regler  

 bør ske efter forhandling med landsdækkende lejer- og udlejerorganisationer,  

 ligesom brancheforeninger, advokater, revisorer m.v. bør inddrages i disse  

 forhandlinger.
Til § 2 Det foreslås, at loven træder i kraft den 1. juni 1997, idet dog  

 ikrafttrædelsen af autorisationsordningen fastsættes af boligministeren.
Som  

 bemærket under bemærkningerne til nr. 8 bør der føres en række forhandlinger,  

 inden de endelige regler vedrørende autorisationen endeligt kan fastsættes,  

 hvorfor den foreslåede adgang for boligministeren til at fastsætte  

 ikrafttrædelsestidspunktet findes mest hensigtsmæssig.
 Det foreslås endvidere, at autorisationsordningen alene skal gælde for  

 administrationsaftaler, som indgås efter ordningens ikrafttræden.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om leje. (Autorisation af  

 ejendomsadministrator).
(Lovforslag nr.
L 258).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
