 Ankenævnet opretholdt den af Fiskeritilsynssekretariatet trufne  

 afgørelse, hvorefter delpartier, bestående af returnerede, kogte, pillede  

 rejer er erklæret for uegnet til menneskeføde og henvist til  

 destruktionsanstalt eller lignende.
ANKENÆVNET FOR FISKEVARER Tirsdag den 1. november 1994 afholdtes møde i Ankenævnet for fiskevarer  

 til behandling af en af Royal Greenland Seafood A/S den 5. september 1994  

 indgivet anke bl.a. over Fiskeritilsynssekretariatets den 23. og 31. august  

 1994 trufne afgørelser, hvorefter delpartier, bestående af returnerede,  

 kogte, pillede rejer er erklæret for uegnet til menneskeføde og henvist til  

 tilvirkning på destruktionsanstalt eller lignende, jf. § 3, stk. 2, litra a,  

 jf. stk. 3, jf. § 2, stk. 6, i lbk. nr. 649 af 4. august 1993 om  

 kvalitetskontrol med fisk og fiskevarer.
AFGØRELSE Ankenævnet afviser behandlingen af den del af anken, der omhandler  

 de delpartier, hvor ankefristen ikke er overholdt.
 Ankenævnet accepterer følgende delpartier som rettidigt anket:
 Ankenævnet opretholdt den trufne afgørelse.
 Sagsfremstilling m.v.
Fiskeritilsynssekretariatet har ved bedømmelsen af prøver udtaget af  

 delpartierne fundet, at rejernes udseende, lugt og smag gør dem uegnet til  

 konsum.
Bedømmelsen fremgår detaljeret af afgørelserne.
 Fiskeritilsynssekretariatet har den 26. oktober 1994 fremsendt yderligere  

 skriftligt materiale (bl.a. ekstrakter og oversigt over handlingsforløb) til  

 belysning af sagen.
 Royal Greenland Seafood A/S har fremsat ønske om, at alle de i anken  

 omhandlede delpartier ankebehandles, selvom anke for visse delpartiers  

 vedkommende ikke er indgivet rettidigt.
 Selskabet begrunder den ikke-rettidige anke af visse delpartier med, at  

 sagen har været langtrukken, og at resultatet er frigivet over en længere  

 periode, hvorfor man først på tidspunktet for ankeskrivelsen har haft den  

 samlede oversigt over hele partiet.
Royal Greenland Seafood A/S har i anken fremsat ønske om, at afgørelsen  

 tages op til en ny vurdering, hvor der tages hensyn til anden anvendelse end  

 detailpakning eksempelvis autoklavering i dåse, pizza produktion eller anden  

 behandling, hvor rejens konsistens og lugt/smag ændres.
Selskabet finder  

 videre, at da varens mikrobiologiske kvalitet er i orden og dermed anses for  

 ikke at være sundhedsskadelig, bør produktets skæbne afhænge af anvendelsen.  

 Såfremt varen frigives til et bestemt formål, vil kvaliteten af varen blive  

 oplyst, inden salg og dermed vil kunden være fuldt orienteret om, hvad der  

 købes.
 Royal Greenland Seafood A/S har den 20. oktober på anmodning fra  

 Fiskeritilsynssekretariatet fremsendt yderligere skriftligt  

 dokumentationsmateriale (fakturaer, korrespondance m.v.).
 Selskabet godkendte prøverne, der var udtaget til brug for ankesagens  

 behandling, som værende repræsentative for partiet.
 Ved sagens behandling var Fiskeritilsynssekretariatet repræsenteret ved  

 Konsulent Thyra Bjergskov.
 Royal Greenland Seafood A/S var repræsenteret ved kvalitetschef Lisbeth  

 Due Skov.
