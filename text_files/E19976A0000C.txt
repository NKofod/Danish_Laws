C - Internationale forhold C.1 Personer fra udlandet, der arbejder i Danmark C.2 Personer med bopæl i Danmark, der opholder sig i  

 udlandet C.3 Personer med bopæl i udlandet med andre indkomster fra  

 Danmark C.4 Personer med bopæl i Danmark med andre indkomster fra  

 udlandet C.1 Personer fra udlandet, der arbejder i Danmark I det følgende beskrives reglerne om indeholdelse af A-skat og  

 lønmodtagerbidrag for personer, der har bopæl i udlandet, men som opholder  

 sig midlertidigt i Danmark.
C.1.1 Ophold i Danmark i under 6 måneder Så længe disse personer fortsat har deres bopæl i udlandet og alene  

 opholder sig i Danmark i under 6 måneder uden at have bopæl her, vil der  

 alene indtræde begrænset skattepligt, jf.
KSL § 2.
Herved forstås pligt til at svare skat af særskilte indtægtsarter, hvor  

 dette fremgår af lovgivningen.
Skattens størrelse vil normalt, dog ikke i  

 alle tilfælde, svare til, hvad der gælder for fuldt skattepligtige.
Om ophold i Danmark i 6 måneder eller mere, se afsnit C 1.2 C.1.1.1 Ansættelsesforhold mv. hos danske/udenlandske arbejdsgivere her? Begrænset skattepligt forudsætter, at der er tale om indkomst for  

 personligt arbejde i tjenesteforhold, jf.
KSL § 43, stk. 1, og at arbejdet er  

 udført på dansk område, jf.
KSL § 2, stk. 1, litra a.
Det er dermed en betingelse for begrænset skattepligt af lønindtægt, at  

 der er tale om A-indkomst i henhold til KSL § 43, stk. 1, der omfatter  

 ethvert vederlag i penge, herunder løn, feriegodtgørelse, honorar, tantieme,  

 provision, drikkepenge og lignende ydelser, samt værdien af fri kost og logi,  

 jf.
KSL § 2, stk.1, litra a.
Tjenesteforholdet skal være etableret med en arbejdsgiver, der har  

 hjemting her i landet eller er skattepligtig af virksomhed med fast  

 driftssted her, jf.
KSL § 44, litra b, og KSL § 2, stk.1, litra d, og SEL §  

 2, stk.1, litra a.
Når det gælder lønmodtagerbidraget, vil betingelserne for bidragspligt,  

 jf.
AMFL § 7, stk. 1, litra a kunne være opfyldt, hvis de pågældende  

 lønmodtagere også er begrænset skattepligtige, som nævnt i bestemmelsen; men  

 der vil kun skulle indeholdes lønmodtagerbidrag, hvis der kan opgøres et  

 bidragsgrundlag, jf.
AMFL § 8, stk. 1, litra a (A-indkomst). Dette er også  

 baggrunden for afgørelsen i TfS 1996,258, som medførte tilbagebetaling af  

 lønmodtagerbidrag til ansatte i ambassader, internationale organisationer og  

 udenlandske virksomheder (uden fast driftssted).
Hjemting Hjemting er et processuelt begreb, som stammer fra retsplejelovens regler  

 om retternes stedlige kompetence (værnetingsreglerne).
 Selskaber, foreninger, private institutioner og andre sammenslutninger har  

 hjemting i den retskreds, hvor hovedkontoret ligger, eller hvor et af  

 bestyrelsens eller direktionens medlemmer har bopæl, jf. retsplejelovens §  

 238, stk. 1.
 Bestemmelsen omfatter enhver sammenslutning uanset organisationsform og  

 formål.
 Udenlandske selskabers danske afdelinger, der er registreret som filial i  

 Danmark (i Erhvervs- og Selskabsstyrelsen), anses for at have hjemting her i  

 landet, jf. retsplejelovens § 238, stk. 1, fordi filialen har hovedkontor  

 her, hvorimod dette ikke antages at gælde udenlandske selskaber med  

 hovedkontor i udlandet, som ikke har en filial registreret i Danmark.
 Hvis eksempelvis udenlandske og danske selskaber driver virksomhed sammen  

 i interessentskabsform med hovedkontor i Danmark, har interessentskabet  

 hjemting her efter retsplejelovens § 238, stk. 1.
 Om værnetingsreglerne generelt, se Bernhard Gomard: Civilprocessen, 4.  

 udgave 1994, kap. 6.
Begrænset skattepligt for udenlandske virksomheder og selskaber Skattepligten omfatter udøvelse af erhverv med fast driftssted her i  

 landet eller deltagelse i en erhvervsvirksomhed med fast driftssted her.
 Skattepligten omfatter endvidere indkomst i form af løbende ydelser  

 hidrørende fra en sådan virksomhed eller fra afståelsen af en sådan  

 virksomhed, når ydelserne ikke er udbytte, afdrag på et tilgodehavende,  

 renter eller royalties.
 Skattepligten omfatter desuden bortforpagtning af en sådan virksomhed.
Skattepligten omfatter endvidere fortjeneste eller tab ved afhændelse,  

 afståelse eller opgivelse af formuegoder, der er knyttet til en sådan  

 virksomhed, jf.
KSL § 2, stk.1, litra d og SEL § 2, stk.1, litra a.
Fast driftssted Der vil allerede forud for en udenlandsk virksomheds aktivitet her i  

 landet opstå behov for at få afklaret, hvorvidt der vil opstå fast  

 driftssted.
 Når der skal tages stilling til, hvorvidt der foreligger fast driftssted,  

 lægges der vægt på den præcisering af begrebet, der er sket i tilknytning til  

 de DBO'er, som Danmark har indgået med andre lande, herunder i kommentarerne  

 til OECD modelkonventionen.
 Om praksis på dette område, se LV D.A.2.4., D.D.2 om OECD's  

 modelkonvention artikel 5 og S.A.2.
Hvis den udenlandske virksomhed får fast driftssted her efter DBO'en (hvis  

 der eksisterer en aftale med det pågældende land) og KSL § 2, stk.1, litra d  

 eller SEL § 2, stk.1, litra a, vil Danmark efter de fleste DBO'er have  

 beskatningsretten til de ansattes løn mv. fra første dag, og lønnen mv. vil  

 være begrænset skattepligtig, jf.
KSL § 2, stk.1, litra a.
Pligt til at have en befuldmægtiget Den udenlandske virksomhed, som har fast driftssted her, har endvidere  

 pligt til at lade lønnen mv. udbetale gennem en befuldmægtiget, jf.
KSL § 46,  

 stk. 4. Den befuldmægtigede skal opkræve skatten og skal ifølge AMFLbek. nr.  

 1250 af 16. dec. 1996, § 4, jf.
AMFL § 21, stk. 2, opkræve  

 lønmodtagerbidraget.
Udenlandske virksomheders bygge-, anlægs- eller monteringsarbejde For udenlandske virksomheders bygge-, anlægs- eller monteringsarbejde  

 opstår der ifølge KSL § 2, stk.1, litra d og SEL § 2, stk.1, litra a fast  

 driftssted fra første dag.
For de bygge-/anlægsvirksomheder, der er hjemmehørende i et land, hvormed  

 Danmark har indgået en DBO, kan beskatning af den udenlandske virksomhed dog  

 ikke gennemføres, medmindre der foreligger fast driftssted efter DBO'en.
Der  

 gælder i mange aftaler en 12 mdr.'s regel for, hvornår der opstår fast  

 driftssted.
 Om beskatningen af de ansatte ifølge DBO, se nedenfor i afsnit C.1.1.4,  

 hvor sammenhængen mellem beskatningsretten til virksomhedens og de ansattes  

 indkomst er illustreret med et skema.
Udenlandske virksomheder, som hverken har hjemting eller fast driftssted  

 her i landet Løn mv. til ansatte i udenlandske virksomheder, der hverken har hjemting  

 eller fast driftssted her i landet, er som udgangspunkt ikke A-indkomst, jf.  

 KSL § 44, litra b.
Der indtræder derfor ikke begrænset skattepligt for  

 ansatte, som har bopæl i udlandet, og som alene opholder sig her i under 6  

 måneder.
Disse personer bliver heller ikke bidragspligtige, jf.
AMFL § 7,  

 stk. 1, litra a.
Derimod vil der være tale om A-indkomst samt begrænset skattepligt ifølge  

 KSL § 2, stk. 1, litra a, og (principielt) bidragspligt ifølge AMFL § 7, stk.  

 1, litra a, og bidragsgrundlag ifølge AMFL § 8, stk. 1, litra a, hvis lønnen  

 mv. til disse ansatte bliver udbetalt gennem en befuldmægtiget, jf.
KSL § 46,  

 stk. 5.
 Der er imidlertid ikke hjemmel til at opkræve bidrag af løn, der udbetales  

 som A-indkomst efter KSL § 46, stk. 5. Dette fremgår også af afgørelsen i TfS  

 1996,780. Se endvidere afsnit D.5 om indeholdelse af skat gennem en  

 befuldmægtiget.
 Foretager den udenlandske arbejdsgiver indbetaling til en  

 fradragsberettiget pensionsordning, er der hjemmel i AMFL § 8, stk. 1, litra  

 c og § 11, stk. 5 til, at pensionsinstituttet skal indeholde  

 lønmodtagerbidrag, se afsnit B.1.10.1.
 Dansk beskatningsret til lønindkomsten (for privat ansatte) ifølge  

 DBO'erne, er afhængig af, hvor længe lønmodtageren arbejder her i landet (i  

 de fleste DBO'er er der en 183-dages regel).
 Se afsnit C.1.2 om ansatte, der allerede er fuldt skattepligtige her ved  

 ansættelsen, eller opholder sig her i mere end 6 mdr.
Tilfælde, hvor der er tvivl om arbejde i tjenesteforhold Der kan i nogle tilfælde og særlig i forbindelse med midlertidige ophold  

 være tvivl om, hvorvidt der foreligger personligt arbejde i tjenesteforhold.
 Her er det de almindelige kriterier for, hvornår et tjenesteforhold  

 består, der er afgørende, jf. cirk. nr. 129 af 4. juli 1994  

 (personskattecirkulæret) afsnit B.3.1.1.1 og den generelle beskrivelse i  

 denne vejledning afsnit B.1.1.1 om lønmodtagerbegrebet.
Udenlandske trainees Udenlandske trainees, dvs. personer der opholder sig midlertidigt i  

 Danmark med henblik på erfaringsudveksling, og som fortsat har arbejde i  

 hjemlandet, er i visse tilfælde ikke omfattet af den begrænsede skattepligt.
 Der skal foretages en konkret vurdering af kriterierne for, hvorvidt der  

 foreligger et tjenesteforhold, som nævnt ovenfor.
 Som eksempel kan nævnes TOLD SKAT Nyt 1993.3.113 (TfS 1993,67).
I dette tilfælde blev stipendier og lommepenge til udenlandske trainees,  

 der kom her til landet for en periode på 2 måneder som en del af et  

 industrielt aktionsprogram, og som fortsat var ansat hos deres arbejdsgiver i  

 hjemlandet, ikke anset for omfattet af den begrænsede skattepligt, jf.
KSL §  

 2, stk. 1, litra a, idet der ikke var tale om personligt arbejde i et  

 tjenesteforhold og altså ikke A-indkomst.
Gæsteforskere fra udlandet For udenlandske gæsteforskere ved danske forskningsinstitutter gælder den  

 særlige praksis, at hvis opholdet i Danmark ikke overstiger 3 måneder, anses  

 der ikke at foreligge et tjenesteforhold, hvis gæsteforskeren ikke modtager  

 andet vederlag end beløb, der ikke overstiger Ligningsrådets satser, jf.
LL §  

 9, stk. 5, samt beløb til dækning af rejseudgiften til og fra Danmark.
Det er  

 samtidig en betingelse, at gæsteforskeren under opholdet i Danmark fortsat er  

 i et ansættelsesforhold i hjemlandet og modtager vederlag herfor.
Ved længere  

 ophold finder de almindelige regler anvendelse, jf. nedenfor afsnit C.1.1.4.
C.1.1.2 Vikarer m.fl. fra udlandet (arbejdsudleje) Hvis en person eller et selskab i udlandet (udlejeren) stiller  

 lønmodtagere til rådighed for at udføre arbejde i en andens virksomhed her i  

 landet (hvervgiveren), og udlejeren ikke er ansvarlig for eller bærer  

 risikoen for arbejdsresultatet, kan der være tale om arbejdsudleje.
Den udenlandske arbejdstager bliver begrænset skattepligtig af  

 lønindkomsten, jf.
KSL § 2, stk. 1, litra c.
Der indeholdes en endelig A-skat  

 på 30% brutto, jf.
KSL § 2, stk. 3 og KSL § 48B.
 Reglen gælder ikke, hvis arbejdstageren er fuldt skattepligtig i Danmark  

 eller iøvrigt er begrænset skattepligtig efter KSL § 2, stk. 1, litra a.
Ved afgørelsen af om der foreligger arbejdsudleje, lægges der vægt på, om 1) den overordnede ledelse af arbejdet påhviler hvervgiveren, 2) arbejdet udføres på en arbejdsplads, som hvervgiveren disponerer over,  

 og for hvilken han bærer ansvaret, 3) vederlaget til udlejeren beregnes efter den tid, der er medgået, eller  

 under hensyntagen til anden sammenhæng mellem vederlaget og den løn,  

 arbejdstageren får, 4) hovedparten af arbejdsredskaber og materiale stilles til rådighed af  

 hvervgiveren, og 5) udlejeren ikke ensidigt fastsætter antallet af arbejdstagere og deres  

 kvalifikationer.
 Se også cirk. nr. 135 af 4. nov. 1988 til KSL pkt. 42.
Lønindkomsten og dermed grundlaget for indeholdelse er den del af  

 vederlaget til udlejeren, der er vederlag til den udlejede arbejdstager.
Om  

 indeholdelsespligt, se afsnit D.5.1.
Arbejdsudleje optræder f.eks. i form af vikararbejde eller i form af  

 midlertidig udleje af arbejdskraft i tilknytning til løsning af konkrete  

 opgaver imellem selskaber i en koncern.
Det specielle ved  

 arbejdsudlejesituationen er, at arbejdstageren fortsat formelt er i et  

 ansættelsesforhold til sin udenlandske arbejdsgiver (udlejeren) og modtager  

 lønnen fra denne, samtidig med at hvervgiveren er ansvarlig for eller bærer  

 risikoen for arbejdsresultatet og betaler udlejeren for den udlejede  

 arbejdstagers indsats.
 Personer, der stilles til rådighed for at udføre arbejde her i landet som  

 udøvende kunstner, musiker, artist og sportsudøver, er ikke omfattet af  

 lovens bestemmelser om arbejdsudleje.
De udlejede arbejdstagere vil også være bidragspligtige, jf.
AMFL § 7,  

 stk. 1, litra a.
Heraf fremgår, at personer, der er beskæftiget her og  

 begrænset skattepligtige ifølge KSL § 2, stk. 1, litra c, er bidragspligtige.
 Se afsnit G.3.5 om beregning af A-skat og lønmodtagerbidrag og afsnit  

 J.4.4 om indberetning.
Medarbejdere, der er udlejet hertil, kan eventuelt være socialt sikret i  

 et land, som Danmark har indgået aftale med om social sikring, eller efter  

 EU-forordning 1408/71. I Danmark træffer Den Sociale Sikringsstyrelse  

 afgørelse om eventuel fritagelse for lønmodtagerbidrag ifølge AMFL § 7, stk.  

 4 eller 5. DBO'ernes regel om vederlag for personligt arbejde i  

 tjenesteforhold anvendes som udgangspunkt også på arbejdsudleje.
Der findes  

 dog en særskilt regel i nogle af DBO'erne om arbejdsudleje.
Herefter vil de  

 udlejede udenlandske arbejdstagere i de fleste tilfælde kunne beskattes i  

 arbejdslandet.
Se også LV D.D.2 vedrørende OECD's modelkonvention artikel 15  

 og de enkelte DBO'er.
 Selvom en DBO giver Danmark ret til at beskatte, skal der dog være hjemmel  

 i KSL til beskatning.
C.1.1.3 Artister, kunstnere, og sportsfolk fra udlandet For så vidt angår udenlandske artister, kunstnere og sportsfolk, der  

 opholder sig midlertidigt i Danmark, skal der tilsvarende tages stilling til,  

 hvorvidt der foreligger et tjenesteforhold på grundlag af de retningslinier,  

 der er anført i cirk. nr. 129 af 4. juli 1994 om personskatteloven, afsnit  

 B.3.1.1 og denne vejlednings afsnit B.1.1.1 om lønmodtagerbegrebet.
Hvis der foreligger et tjenesteforhold til en dansk arbejdsgiver, og  

 arbejdet er udført i Danmark, er vederlaget A-indkomst, jf.
KSL § 2, stk. 1,  

 litra a, samt § 43, stk. 1, og de pågældende bliver derfor skattepligtige fra  

 første dag.
Dette kan f.eks. gælde professionelle fodboldspillere og  

 ishockeyspillere samt gæsteforelæsere, scenografer og lignende, jf.
SD-cirk.  

 1989-56. Se om betydningen af dansk eller udenlandsk arbejdsgiver afsnit  

 C.1.1.1.
Udenlandske artister og solister uden bopæl i Danmark bliver imidlertid i  

 almindelighed ikke skattepligtige af honorarer oppebåret i Danmark, fordi der  

 ofte ikke foreligger et tjenesteforhold.
Fra praksis kan i denne forbindelse  

 f.eks nævnes UfR 1973.151, UfR 1975.511 og UfR 1981.349 (ØLD). I disse  

 tilfælde skal der derfor ikke indeholdes A-skat eller lønmodtagerbidrag.
Derimod vil de pågældende blive skattepligtige af honorarer, selvom der  

 ikke vil foreligge et tjenesteforhold, i de tilfælde hvor der indtræder fuld  

 skattepligt efter 6 måneders ophold.
Hvis der ikke foreligger et  

 tjenesteforhold, skal der dog ikke indeholdes A-skat eller lønmodtagerbidrag,  

 idet skat og bidrag i så fald skal opkræves efterfølgende.
Pligten til at  

 betale lønmodtagerbidrag fremgår for så vidt angår fuldt skattepligtige  

 honorarmodtagere af AMFL § 7, stk. 1, litra c.
 Se også afsnit B.2 om honorarer.
Optrædende kunstneres indkomst kan efter de fleste DBO'er beskattes i det  

 land, hvor aktiviteten udøves.
De kunstnere, der tænkes på, er teater-,  

 film-, radio-, eller fjernsynskunstnere eller musikere eller sportsudøvere.
 Selvom en DBO giver Danmark ret til at beskatte, skal der dog være hjemmel  

 i KSL til beskatning.
C.1.1.4 Lønmodtagere fra udlandet Når det er klarlagt, at der foreligger et ansættelsesforhold, som det  

 fremgår af afsnit C.1.1.1, skal der indeholdes A-skat ved udbetaling af  

 A-indkomst, jf.
KSL § 46, jf. § 2, stk. 1, litra a.
Der skal desuden indeholdes lønmodtagerbidrag, jf.
AMFL § 11, fordi  

 personer, der har lønindkomst fra beskæftigelse udført her i landet, og som  

 er begrænset skattepligtige ifølge KSL § 2, stk. 1, litra a også er  

 bidragspligtige, jf.
AMFL § 7, stk. 1, litra a.
 Der kan udbetales skattefri godtgørelse efter de gældende regler herfor,  

 se afsnit B.1.7.
 Om indkomstopgørelse ved begrænset skattepligt, se LV D.B.6 og om  

 teknikerfradrag, se LV D.B.3. Om valg af skatteberegning efter de særlige  

 grænsegængerregler i KSL § 5A-5D, se LV D.A.1.1.2.5.
Lønmodtagere, der ifølge de nævnte lovregler er begrænset skattepligtige  

 og bidragspligtige, kan eventuelt være socialt sikret i et land, som Danmark  

 har indgået aftale med om social sikring, eller efter EU-forordning 1408/71.  

 I Danmark træffer Den Sociale Sikringsstyrelse afgørelse om eventuel  

 fritagelse for lønmodtagerbidrag ifølge AMFL § 7, stk. 4 eller 5. DBO'ernes  

 regel om vederlag for personligt arbejde i tjenesteforhold fører til  

 beskatning af udenlandske (privat ansatte) lønmodtageres indkomst fra første  

 dag i arbejdslandet (Danmark), når der er tale om ansættelse hos en  

 arbejdsgiver her, dvs. enten en dansk virksomhed eller en udenlandsk  

 virksomhed med fast driftssted her.
Se også LV D.D.2 vedrørende OECD's  

 modelkonvention artikel 15 og de enkelte DBO'er.
 Offentligt ansatte beskattes i den stat, de er udsendt fra.
 Selvom en DBO giver Danmark ret til at beskatte, skal der dog være hjemmel  

 i KSL til beskatning.
 Lønmodtagere, der ifølge de ovenfor nævnte lovregler er begrænset  

 skattepligtige og bidragspligtige, kan dog i nogle tilfælde være fritaget for  

 skattetræk, som følge af en DBO.
 Det gælder i de tilfælde, hvor den (privat) ansatte arbejder her for en  

 udenlandsk virksomhed, der udfører bygge-, anlægs- og monteringsarbejde i  

 Danmark, idet der som nævnt i afsnit C.1.1.1 efter DBO'en mellem Danmark og  

 det pågældende land som oftest gælder en 12 mdr.´s regel for, hvornår der  

 opstår fast driftssted.
 Beskatningsforholdene kan illustreres med nedenstående skema:
 Kommentarer til skemaet:
Skemaet er opstillet på baggrund af OECD-modeloverenskomsten, hvor der  

 gælder en 12 mdr.´s periode som betingelse for fast driftssted.
Det er derfor  

 den konkrete DBO mellem Danmark og det relevante land, der i sidste ende er  

 afgørende for retsstillingen.
En lang række DBO'er med Danmark har en 12 mdr.´s regel for, hvornår der  

 opstår fast driftssted.
Det gælder f.eks.
DBO'erne mellem Danmark og Belgien,  

 Italien, Irland, Luxembourg, New Zealand, Norden, Slovakiet, Spanien,  

 Storbritannien, Sydafrika, Tjekkiet og Tyskland.
Nogle DBO'er med Danmark har en 6 mdr.´s regel for, hvornår der opstår  

 fast driftssted.
Det gælder f.eks.
DBO'en mellem Danmark og Pakistan,  

 Tanzania og Tyrkiet.
Andre DBO'er med Danmark har en 9 mdr.´s regel.
Det gælder f.eks.
DBO'en  

 mellem Danmark og Grækenland.
Ganske få DBO'er indeholder ikke en bygge-/ anlægsregel.
Det gælder f.eks.  

 DBO'en mellem Danmark og Frankrig.
Se om virkningen heraf i TfS 1996,460. Det  

 forhold, at DBO'en medfører, at Danmark ikke kan gennemføre en beskatning af  

 bygge-/anlægsvirksomheden, har dog ikke nødvendigvis betydning for muligheden  

 for beskatningen af medarbejderne.
Se skemaet, hvoraf det også fremgår, at  

 medarbejderne i visse tilfælde kan beskattes selvom virksomheden ikke kan.
For medarbejdernes vedkommende er skemaet ligeledes opstillet på baggrund  

 af OECD-modellen.
Der gælder kun i meget få aftaler en anden tidfrist end 183  

 dage.
Der er en anden tidsfrist i DBO'en mellem Danmark og Frankrig samt i  

 DBO'en mellem Danmark og USA.
Se også LV D.D.2 vedrørende  

 OECD-modelkonventionens artikel 15 og de enkelte DBO'er.
 Beskatningsretten til løn for arbejde for en arbejdsgiver her i landet er  

 derimod ikke afhængig af arbejdsperioden.
 I disse tilfælde er der dansk beskatningsret fra første dag.
C.1.1.5 Arbejde på danske skibe og fly Søfolk, der er bosat i udlandet og arbejder på et skib, der sejler inden  

 for dansk område, er begrænset skattepligtige, jf.
KSL § 2, stk. 1, litra a  

 og dermed bidragspligtige, jf.
AMFL § 7, stk. 1, litra a, af deres løn.
Hvis der er tale om et dansk skib, vil der kunne være begrænset  

 skattepligt, jf.
KSL § 2, stk. 1, litra j, uanset hvor skibet sejler, og  

 dermed bidragspligt, jf.
AMFL § 7, stk. 1, litra a, af lønnen.
Piloter og andet flyvende personel, der er bosat i udlandet og arbejder på  

 danske fly er begrænset skattepligtige af deres løn, jf.
KSL § 2, stk. 1,  

 litra a, og bidragspligtige af samme løn, jf.
AMFL § 7, stk. 1, litra a.
For  

 så vidt angår ansatte i SAS kan nævnes TfS 1993, 475.
Dansk skib og dansk fly Ved dansk skib eller fly forstås, skib eller fly , som er registreret med  

 hjemsted her i landet.
Skibe eller fly, der er registreret med hjemsted på  

 Færøerne, i Grønland eller i udlandet, anses ligeledes for danske, hvis de uden  

 besætning overtages til befragtning af dansk rederi eller dansk  

 luftfartsselskab, såkaldt bareboatcharter.
 Nogle danske rederier lader deres skibe registrere under fremmed flag,  

 uden at rederierne samtidig lader etablere en juridisk enhed i udlandet.
 Hvis skibet bemandingsmæssigt, lønmæssigt, teknisk osv. fortsat drives fra  

 Danmark (det danske rederi), vil arrangementet kunne sidestilles med, at det  

 danske rederi har taget et udenlandsk flaget skib på bareboatcharter.
 Det vil medføre, at skibet i skattemæssig henseende skal betragtes som  

 dansk, således at de forhyrede besætningsmedlemmer bliver skattepligtige til  

 Danmark.
 Se også LV A.B.3 og TOLD SKAT Nyt 1993.1.2 (TfS 1993,25).
DIS-søfolk Fuldt og begrænset skattepligtige søfolk ombord på danske skibe  

 registreret i Dansk Internationalt Skibsregister er med hjemmel i KSL § 48 D  

 fritaget for beskatning efter KSL § 48 C, stk. 1, jf.
KSLbek. nr. 768 af 19.  

 sept. 1995, § 47, stk. 1.
 Ifølge AMFL § 8, stk. 3, skal vederlag, der er omfattet af KSL § 48 D, jf.  

 KSL § 48 C, eller LL § 33 C imidlertid ikke medregnes i bidragsgrundlaget.
Hongkong-søfolk Skatteministeren har i medfør af KSL § 48 C, stk. 3, jf. stk. 1, jf.  

 KSLbek. nr. 768 af 19. sept. 1995, § 47, stk. 2 bestemt, at søfolk på danske  

 skibe, der ansættes på de såkaldte Hongkong-forhyringsvilkår, under sejlads  

 inden for et område, der mod vest begrænses af meridianen 30 grader øst mod  

 nord indtil meridianen 110 grader øst af breddeparallellen 32 grader nord,  

 dog i Det Røde Hav ikke nord for Port Said, samt mod øst af meridianen 180 grader  

 øst, ikke skal betale skat.
Der skal således ikke indeholdes A-skat af  

 vederlag til søfolk, der opfylder disse betingelser.
Der foreligger derimod  

 bidragspligt og bidragsgrundlag, idet søfolkene ikke er fritaget efter AMFL §  

 8, stk. 3.
C.1.1.6 Arbejde på den danske kontinentalsokkel Personer, der arbejder for en arbejdsgiver uden hjemting her i landet, som  

 driver virksomhed med forundersøgelse, efterforskning og indvinding af  

 kulbrinter fra dansk område (herunder søterritorium og  

 kontinentalsokkelområde, jf. nærmere KBL § 1) og dertil knyttet virksomhed,  

 er skattepligtige til Danmark i medfør af KBL § 21, stk. 2 af denne løn mv.  

 De aktiviteter, der er omfattet af KBL, fremgår af § 1 i loven.
 Det er Told- og Skatteregion Esbjerg, der i disse tilfælde foretager  

 ligning, beregning og opkrævning af skatter.
 Når disse personer alene er skattepligtige efter KBL § 21, stk. 2 og ikke  

 efter skattepligtsreglerne i KSL § 1 eller § 2, bliver de ikke  

 bidragspligtige ifølge AMFL § 7, stk.1, litra a.
Hvis de derimod bliver skattepligtige efter KSL § 1 eller § 2, stk. 1,  

 litra a, c eller j, vil der også kunne opstå bidragspligt.
Det skal dog  

 nævnes, at mange af disse personer i praksis vil have bevaret deres sociale  

 sikring i deres hjemland, og de vil derfor i disse tilfælde kunne fritages  

 for bidraget.
Når der er tale om skattepligt efter reglerne i KSL, gælder der  

 i øvrigt ingen særlige regler i KBL med hensyn til ansættelse, beregning og  

 opkrævning af skatter.
Skatteansættelsen for disse personer foretages af de  

 kommunale ligningsmyndigheder.
 Se også LV D.A.2.10.
Med hensyn til DBO'er og kulbrinteaktiviteter gælder, at definitionen af  

 Danmark i de fleste tilfælde også omfatter kontinentalsoklen.
Se f.eks.  

 DBO'erne med Brasilien, Estland, Grækenland, Indonesien, Irland og Jamaica.
Enkelte overenskomster indeholder særregler om kulbrinteaktiviteter se f.  

 eks.
DBO'erne med Irland, Grønland, Italien og Norden.
C.1.1.7 Grænsegængere fra Sverige Det er ikke usædvanligt, at personer, der bor i Sverige, har deres faste  

 arbejde i Danmark og jævnligt rejser frem og tilbage mellem Sverige og  

 Danmark.
Som hovedregel beskattes grænsegængere - tilsvarende andre medarbejdere  

 fra udlandet - i arbejdslandet.
Hvis medarbejderen er bosat i Sverige og  

 arbejdet udføres i Danmark, gælder der imidlertid særlige regler i  

 protokollen til den nordiske DBO.
 Løn til en medarbejder, der bor i Sverige og arbejder i Danmark, beskattes  

 kun i Sverige, hvis følgende 3 betingelser alle er opfyldt:   

 Der skal være tale om et varigt personligt arbejde i Danmark.
 Ved varigt personligt arbejde forstås et ansættelsesforhold, som er  

 indgået i den hensigt at være medarbejderens hovedbeskæftigelse.   

 Det enkelte ansættelsesforhold skal vedvare i en sammenhængende periode på  

 mindst 6 måneder, jf. også TfS 1994,657.   

 Medarbejderen skal regelmæssigt opholde sig på sin faste bopæl i Sverige.
Ved regelmæssigt forstås mindst 1 gang om ugen (som hovedregel), og  

 opholdet i Sverige skal hver gang omfatte mindst 2 dage.
Med dag menes også  

 en del af en dag.
Et ophold i Sverige med blot en overnatning mellem lørdag  

 og søndag opfylder altså denne betingelse.
 Reglerne gælder også for offentligt ansatte.
 Medarbejdere, der opfylder betingelserne for at være grænsegængere skal  

 betale dansk lønmodtagerbidrag, men ikke dansk skat af løn mv., jf. også  

 afgørelse fra Ankenævnet for Bidrag til Arbejdsmarkedsfondene i TfS  

 1-994,671.
Med virkning fra 1. januar 1997 kan man ikke længere blive grænsegænger  

 efter de beskrevne regler.
For dem, der inden denne dato er blevet  

 grænsegængere, opretholdes reglerne dog, så længe betingelserne er opfyldt.  

 Se nærmere lov nr. 1215 af 27. dec. 1996 om indgåelse af aftale mellem  

 Danmark og Sverige om ophævelse af grænsegængerreglen samt TfS 1997,20 og TfS  

 1997,62.
Grænsegængere fra andre lande end Sverige For personer, der bor i f.eks.
Tyskland eller Norge, og som har varigt  

 arbejde i Danmark, gælder de almindelige regler om beskatning af løn mv. i  

 henholdsvis DBO'en mellem Danmark og Tyskland og den nordiske DBO.
 Som altovervejende hovedregel betyder det, at lønnen skal beskattes her i  

 landet, og at der ved beregning af den tyske henholdsvis norske skat gives  

 skattenedsættelse efter DBO'en.
Der skal derfor indeholdes A-skat og lønmodtagerbidrag på samme måde som  

 for andre lønmodtagere fra udlandet.
Se afsnit C.1.1.4 C.1.1.8 Arbejde ved opførelse og drift af Øresundsforbindelsen I protokollen til den nordiske DBO er der indsat en særregel om  

 beskatningsret til indkomster og formue hos personer og foretagender, som  

 deltager i opførelsen og driften af faste forbindelser over Øresund.
 Reglen medfører, at foretagender og personer i Danmark og Sverige kun  

 beskattes i den stat, hvori fortagendet eller personen er hjemmehørende.
Skattemæssigt hjemsted bestemmes af artikel 4 i overenskomsten.
Personer  

 og foretagender defineres i artikel 3 i overenskomsten.
Det er kun den del af Øresundsforbindelsen (kyst til kyst), som  

 Øresundskonsortiet I/S er ansvarlig for, der er omfattet.
Det betyder, at  

 protokolbestemmelsen ikke skal anvendes vedrørende beskatningsretten til  

 foretagender, der står for arbejdet med landanlæggene i henholdsvis Danmark  

 og Sverige samt de ansatte i den forbindelse.
Her anvendes de sædvanlige  

 regler om beskatningsret i den nordiske DBO.
 Da der deltager udenlandske virksomheder fra andre lande end Sverige i  

 opførelsen af Øresundsforbindelsen, vil det være nødvendigt at anvende de  

 relevante DBO'er mellem Danmark og disse lande (henholdsvis mellem Sverige og  

 disse lande).
For så vidt angår bidragspligt gælder der samme regler som for andre  

 lønmodtagere fra udlandet.
Se afsnit C.1.1.1 - C.1.1.4.
Der kan også være tale om bidragspligt ved arbejde i udlandet.
Se afsnit  

 C.2.1 - C.2.2.
C.1.2 Ophold i Danmark i over 6 måneder Fuld skattepligt efter KSL § 1, stk. 1, nr. 2 forudsætter alene, at ophold  

 her i landet er af mindst 6 måneders uafbrudt varighed.
Et ophold vil dog  

 ikke blive anset for afbrudt, hvis personen afholder ferie i udlandet af  

 kortere varighed.
 Hvad der kan anses for "kortvarigt ophold" afgøres i  

 overensstemmelse med praksis vedrørende KSL § 7, se LV D.A.1.1.1.
 I givet fald indtræder fuld skattepligt efter denne regel fra opholdets  

 begyndelse.
 Efter lov nr. 228 af 27. marts 1996 om asylansøgere indtræder den fulde  

 skattepligt i visse tilfælde først på tidspunktet for meddelelse af  

 opholdstilladelse efter udlændingeloven.
Undtagelse for turister og studerende Fra reglen gælder en undtagelse for turister og studerende, jf.
KSL § 8,  

 stk. 2, der først bliver fuldt skattepligtige, hvis opholdet inden for en  

 2-årsperiode overstiger i alt 365 dage.
Skattepligten får i givet fald først  

 virkning fra og med den 366. dag.
 Undtagelsesreglen forudsætter, at de omfattede personer ikke udfører  

 erhvervsvirksomhed i Danmark og under hele opholdet vedvarende er fuldt  

 skattepligtige til hjemlandet, herunder Færøerne og Grønland.
 Denne såkaldte "turistregel" medfører dog ikke fritagelse for  

 begrænset skattepligt efter KSL § 2. Det betyder, at en studerende, der har  

 arbejde som lønmodtager hos en dansk arbejdsgiver, bliver begrænset  

 skattepligtig heraf.
 Se i øvrigt nærmere i LV D.A.1.3.
Fuld skattepligt pga. bopæl her i landet Den centrale bestemmelse om fuld skattepligt i KSL § 1, stk. 1, nr. 1 går  

 ud på, at en person, der har bopæl i Danmark, skal anses for fuldt  

 skattepligtig her til landet.
Hjemsted Ved afgørelsen af om en person har bopæl i Danmark, skal der foretages en  

 samlet vurdering af, om den pågældende kan antages at have sit hjemsted i  

 Danmark.
Dette vil som udgangspunkt være tilfældet, hvis personen har  

 rådighed over en bolig af helårskarakter her i landet.
I tvivlstilfælde må en  

 række andre tilknytningsmomenter indgå i afgørelsen, f.eks. erhvervs- og  

 familiemæssige forhold, hvorimod tilmelding til folkeregister og ansøgning om  

 opholdstilladelse som hovedregel ikke skal tillægges selvstændig betydning.
 Spørgsmålet om opholdstilladelse har dog med lov nr. 228 af 27. marts 1996  

 om asylansøgere fået betydning, idet skattepligten i visse tilfælde først  

 indtræder på tidspunktet for meddelelse af opholdstilladelse efter  

 udlændingeloven.
 I øvrigt skal der sondres mellem tilflytnings- og fraflytningssituationer.
Flytning fra Danmark Ved flytning fra Danmark gælder, at bopælen ophører, hvis personen efter  

 flytningen ikke længere har rådighed over en helårsbolig, eller hvis personen  

 må anses for at have til hensigt varigt at bosætte sig i udlandet.
Hvis en  

 sådan bolig bibeholdes, men udlejes uopsigeligt for mindst 3 år, sidestilles  

 dette med ophør af bopæl.
Bortset herfra vil bibeholdelse af en helårsbolig i Danmark som hovedregel  

 medføre, at bopælen anses for opretholdt uanset den fraflyttede persons  

 konkrete anvendelse af boligen.
Som eksempel kan nævnes, at bopælen anses for  

 opretholdt, hvis den ene ægtefælle bliver boende i boligen i Danmark, medens  

 den anden ægtefælle i en periode fraflytter landet og alene aflægger besøg i  

 ferier.
 Derimod vil bibeholdelse af et sommerhus her i landet til ferieformål ikke  

 bevirke fortsat bopæl.
 Hvis det derimod kan godtgøres, at sommerhuset rent faktisk anvendes til  

 helårsbolig eller som overnatningsmulighed i forbindelse med varetagelsen af  

 erhvervsmæssige interesser, vil bopælen og dermed den fulde skattepligt  

 fortsætte, se i øvrigt LV D.A.1.1.2 - 1.1.2.4.
Flytning til Danmark Er der tale om flytning til Danmark, gælder den særlige regel, at den  

 fulde skattepligt ikke ubetinget indtræder på det tidspunkt, hvor der  

 erhverves rådighed over en bolig af helårskarakter.
Det er en yderligere  

 betingelse for den fulde skattepligts indtræden, at personen tager ophold  

 her, samt at dette ophold ikke kan anses som kortvarigt på grund af ferie  

 eller lignende.
 Efter praksis anses feriemæssige ophold for kortvarige, hvis varigheden  

 pr. ophold er under 3 måneder, eller hvis de samlede ophold inden for et  

 tidsrum af 12 mdr. ikke overstiger 180 dage.
Er der tale om ophold i forbindelse med varetagelsen af erhvervsmæssige  

 interesser, kan der blive tale om fuld skattepligt, selv om opholdenes  

 varighed er kortere end ovenfor beskrevet, uanset om der er erhvervet et  

 helårshus eller et sommerhus.
Se i øvrigt LV D.A.1.1.1. og 1.1.2.2.
Dobbeltdomicil Man taler om dobbeltdomicil, hvis en person samtidig bliver anset for  

 fuldt skattepligtig til 2 lande.
I DBO'erne er denne situation løst ved at  

 opstille nogle kriterier, der skal være afgørende for, i hvilket af de 2  

 lande personen primært skal anses for hjemmehørende.
Om disse kriterier  

 henvises til LV D.D.2 og D.E, art.4.
Hvis en dobbeltdomicilsituation skal løses til fordel for Danmark, der  

 hermed får status som bopælsland, vil de danske regler om fuld skattepligt  

 fuldt ud kunne anvendes.
Der skal dog i den danske skatteberegning gives  

 nedslag vedrørende de indkomstarter, hvor det andet land ved særskilt  

 bestemmelse er tillagt beskatningsretten.
Hvis omvendt dobbeltdomicilsituationen skal løses til fordel for det andet  

 land, således at Danmark kun får status som "kildeland", kan de  

 danske regler om fuld skattepligt ikke fuldt ud anvendes, idet der i den  

 danske selvangivelse kun skal medtages de indkomster, hvortil Danmark  

 særskilt er tillagt beskatningsretten i overenskomsten.
Tilsvarende kan de  

 her omtalte skatteydere kun fratrække udgifter, der vedrører indtægter, som  

 Danmark efter overenskomsten kan beskatte.
C.1.2.1 Lønmodtagere fra udlandet Ansatte hos virksomheder med hjemting her Når det er klarlagt, at der foreligger et ansættelsesforhold hos en  

 arbejdsgiver med hjemting her i landet, skal der indeholdes A-skat ved  

 udbetaling af A-indkomst, jf.
KSL § 46, jf. § 1, jf. § 43, stk.1.
Der skal desuden indeholdes lønmodtagerbidrag, jf.
AMFL § 11, fordi  

 personer, der har lønindkomst fra beskæftigelse udført her i landet, og som  

 er fuldt skattepligtige ifølge KSL § 1 også er bidragspligtige, jf.
AMFL § 7,  

 stk. 1, litra a.
Ansatte hos udenlandske virksomheder med fast driftssted her Hvis en udenlandsk virksomhed har fast driftssted her, skal løn mv. til de  

 ansatte udbetales gennem en befuldmægtiget, som skal indeholde skatten, jf.  

 KSL § 46, stk. 4. Denne befuldmægtigede skal også indeholde bidrag, jf.  

 AMFLbek. nr. 1250 af 16. dec. 1996, § 4, jf.
AMFL § 21, stk. 2.
Ansatte hos udenlandske virksomheder, der hverken har hjemting eller fast  

 driftssted Løn mv. til ansatte i udenlandske virksomheder, der hverken har hjemting  

 eller fast driftssted her i landet, er imidlertid som udgangspunkt ikke  

 A-indkomst, jf.
KSL § 44, litra b.
Dette er også baggrunden for afgørelsen i  

 TfS 1996,258, som medførte tilbagebetaling af lønmodtagerbidrag til de  

 ansatte ved ambassader, internationale organisationer og udenlandske  

 virksomheder (uden fast driftssted). Disse fuldt skattepligtige personer  

 bliver nemlig bidragspligtige, jf.
AMFL § 7, stk. 1, litra a, men der vil kun  

 skulle indeholdes lønmodtagerbidrag, Hvis der kan opgøres et bidragsgrundlag,  

 jf.
AMFL § 8, stk. 1, litra a (A-indkomst).
Derimod vil der være tale om A-indkomst samt (principielt) bidragspligt  

 ifølge AMFL § 7, stk. 1, litra a, og bidragsgrundlag ifølge AMFL § 8, stk. 1,  

 litra a, hvis lønnen mv. til disse ansatte bliver udbetalt gennem en  

 befuldmægtiget, jf.
KSL § 46, stk. 5. Der er imidlertid ikke hjemmel til at  

 opkræve lønmodtagerbidrag af løn, der udbetales som A-indkomst efter KSL §  

 46, stk. 5. Dette fremgår også af afgørelsen i TfS 1996,780. Se endvidere  

 afsnit D.4 om indeholdelse af skat gennem en befuldmægtiget.
Foretager den udenlandske arbejdsgiver indbetaling til en  

 fradragsberettiget pensionsordning, skal pensionsinstituttet indeholde  

 lønmodtagerbidrag, jf.
AMFL § 8, stk. 1, litra c og § 11, stk. 5. Se også  

 afsnit B.1.10 og D.2.3.
 Lønmodtagere, der ifølge de nævnte lovregler er fuldt skattepligtige og  

 bidragspligtige, kan eventuelt være socialt sikret i et land, som Danmark har  

 indgået aftale med om social sikring eller efter EU-forordning 1408/71. I  

 Danmark træffer Den Sociale Sikringsstyrelse afgørelse om eventuel fritagelse  

 for lønmodtagerbidrag ifølge AMFL § 7, stk. 4 eller 5.
DBO'ernes regel om vederlag for personligt arbejde i tjenesteforhold fører  

 til beskatning af udenlandske (privat ansatte) lønmodtageres indkomst fra 1.  

 dag i arbejdslandet (Danmark), når der er tale om ansættelse hos en  

 arbejdsgiver her, dvs. enten en dansk virksomhed eller en udenlandsk  

 virksomhed med fast driftssted her.
Se også LV D.D.2 vedrørende artikel 15 i  

 OECD's modelkonvention.
 Offentligt ansatte beskattes i den stat, de er udsendt fra.
 Selvom en DBO giver Danmark ret til at beskatte, skal der dog være hjemmel  

 i KSL til beskatning.
C.1.2.2 Lærere og forskere fra udlandet Udgangspunktet vedrørende skattepligt og bidragspligt er det samme, som  

 beskrevet ovenfor om lønmodtagere i afsnit C.1.2.1. Dvs. at lærere og  

 forskere med ansættelse ved en uddannelsesinstitution her i landet  

 almindeligvis vil være både skattepligtige og bidragspligtige af løn mv.  

 derfra.
I en række DBO'er er der imidlertid en såkaldt professorregel, hvorefter  

 en professor eller lærer (og i nogle tilfælde en forsker), der er  

 hjemmehørende i den ene stat, og som modtager vederlag for undervisning (evt.  

 forskning) ved et universitet, kollegium, skole eller anden  

 undervisningsanstalt i det andet statsområde under et midlertidigt ophold af  

 ikke over 2 år, skal være fritaget for at betale skat af vederlaget i dette  

 andet statsområdet.
Se nærmere i den enkelte DBO.
Det skal kunne  

 dokumenteres, at der fortsat foreligger fuld skattepligt til hjemlandet.
 Om anvendelsen af professorreglen i den dansk-amerikanske DBO henvises til  

 TfS 1994,184 (HRD). DBO'ens krav om bopæl i USA og midlertidigt ophold i  

 Danmark var ikke opfyldt.
 Se også TfS 1996,472 (LSR) om anvendelsen af den samme professorregel,  

 hvor en lærer, der var fuld skattepligtig og hjemmehørende her, midlertidigt  

 var ansat i USA.
C.1.2.3 Studerende og lærlinge fra udlandet Studerende og lærlinge fra udlandet, der etablerer bopæl her eller  

 opholder sig her i mindst 6 måneder, bliver som udgangspunkt fuldt  

 skattepligtige som nævnt ovenfor i afsnit C.1.2.
Som nævnt i samme afsnit gælder der en undtagelsesregel for bl.a.  

 studerende i KSL § 8, stk. 2. Undtagelsesreglen vedrører tidspunktet for fuld  

 skattepligts indtræden i forbindelse med et midlertidigt ophold her, men ikke  

 begrænset skattepligt af f.eks. løn fra en dansk arbejdsgiver, jf.
KSL § 2,  

 stk. 1, litra a.
 I de fleste DBO'er er der en regel om, at studerende, der opholder sig i  

 et land (i dette tilfælde i Danmark) i studie- eller uddannelsesøjemed og som  

 umiddelbart før opholdet var hjemmehørende i et andet land, ikke skal  

 beskattes i opholdslandet (Danmark) af de beløb, der hidrører fra kilder uden  

 for opholdslandet, ydet til den pågældendes underhold, undervisning eller  

 uddannelse.
 I en række DBO'er er der yderligere en regel om, at lønindkomst i  

 forbindelse med studierne, eller lønindkomst, som er nødvendig for den  

 studerendes underhold, ikke beskattes.
 Da der i de forskellige DBO'er er en varierende ordlyd af denne  

 bestemmelse, er det ordlyden i den enkelte DBO, der er afgørende for, hvilket  

 land beskatningsretten tilfalder.
Ligningsrådet fastsætter for hvert år beløbet for, hvad der er nødvendigt  

 for opholdet.
Beløbet var for 1996 fastsat til 54.000kr.
For 1997 er beløbet  

 fastsat til 55.000 kr., jf.
TSS-cirk. 1996-29. Se iøvrigt LV D.D om artikel  

 20 i OECD's modelkonvention og LV D.E samt TfS 1996,600 om beregningen af  

 nødvendigt underhold under hensyn til lønmodtagerbidrag.
Med hensyn til bidragspligt gælder samme regler som for andre lønmodtagere  

 fra udlandet, i det omfang den studerende har et arbejde.
Se afsnit C.1.2.1.
Om muligheden for skattefritagelse for studerende og  

 forskningsstipendiater fra udviklingslande, se LV D.F.3 C.1.2.4 KSL § 48 E-beskatning af lønmodtagere fra udlandet Eksperter m.fl.
Ordningen med § 48 E-bruttobeskatning (25% skat samt lønmodtagerbidrag -  

 30% skat før 1. august 1994) er valgfri og omfatter lønnen for udlændinge,  

 der bliver fuldt skattepligtige til Danmark og tager ophold her i forbindelse  

 med indgåelse af en ansættelseskontrakt med en dansk arbejdsgiver for en  

 periode på mellem 6 og 36 måneder.
Den maksimale opholdsperiode på 36 måneder  

 kan opdeles, men skal være afviklet inden for 10 år regnet fra begyndelsen af  

 det første ophold i Danmark.
Det er endvidere en betingelse for at kunne  

 vælge § 48 E-beskatning, at den månedlige løbende aflønning overstiger et  

 grundbeløb på 34.900 kr.
Beløbet reguleres efter PSL § 20 og er for 1996  

 44.700 kr. efter lønmodtagerbidrag og ATP og for 1997 45.000 kr.
Forskere Er der tale om forskere, der deltager i et forskningsprojekt godkendt af  

 et dansk forskningsråd, kan der dog vælges § 48 E-beskatning uanset lønnens  

 størrelse.
Vederlaget Omfattet af § 48 E-beskatningen er vederlaget i penge, herunder også  

 arbejdsgiverens betaling af personens private udgifter.
Se i øvrigt nærmere  

 LV D.B.5.3 og D.B.5.4.
 Personer omfattet af § 48 E er omfattet af bidragspligten efter samme  

 regler som andre lønmodtagere, jf. afsnit C.1.2.1. Se også TOLD SKAT Nyt  

 1993.16.776 (TfS 1993,425).
Arbejdsgiverens iværksættelse af § 48 E-beskatning kræver ikke  

 skattemyndighedernes godkendelse, men arbejdsgiveren kan rette henvendelse  

 til told- og skatteregionen for at få en forhåndsgodkendelse af, at  

 betingelserne er opfyldt.
Hvis betingelserne ikke er opfyldt, skal der  

 indeholdes A-skat og lønmodtagerbidrag efter de almindelige regler for  

 lønmodtagere.
Om arbejdsgiverens hæftelse og ansvar i den forbindelse, se  

 afsnit L.
 Arbejdsgiveren skal til told- og skatteregionen indberette oplysninger om  

 navne og ansættelsesperioders længde vedrørende personer, der bliver  

 beskattet efter § 48 E.
C.1.2.5 Deltagelse i internationalt arbejde i Danmark Personer, der bliver ansat i internationale organisationer og opnår  

 særlige rettigheder og immuniteter med hensyn til pligten til at svare  

 skatter og afgifter til hjemlandet, vil kunne få tilladelse til  

 skattefritagelse af den optjente løn.
 Dette kan også være tilfældet, hvis den pågældende organisation har  

 domicil i Danmark og beskæftiger herboende danskere.
Skattefritagelse gives efter ansøgning til bopælskommunen.
Se i øvrigt LV  

 D.A.3 om fremmede staters diplomater her i landet og LV D.F.1 om  

 internationale organisationer.
Ansatte ved ambassaderne her i landet skal, selvom de evt. måtte være  

 fuldt eller begrænset skattepligtige og bidragspligtige, ikke betale  

 lønmodtagerbidrag, som det fremgår af TfS 1996,58, idet deres løn i  

 ansættelsesforholdet ikke er A-indkomst, jf.
KSL § 44, litra a.
C.2 Personer med bopæl i Danmark, der opholder sig i udlandet I det følgende beskrives reglerne for indeholdelse af A-skat og  

 lønmodtagerbidrag for personer, der har bopæl i Danmark, men som opholder sig  

 midlertidigt i udlandet.
C.2.1 Arbejde i udlandet i under 6 måneder Sålænge disse personer fortsat har deres bopæl i Danmark og alene opholder  

 sig i udlandet i under 6 måneder uden at have bopæl der, vil de pågældende  

 stadig være fuldt skattepligtige i Danmark, jf.
KSL § 1, stk. 1, nr. 1. Se  

 også afsnit C.1.2 om fuld skattepligt pga. bopæl.
 Om ophold i udlandet i 6 måneder eller mere, se afsnit C.2.2.
Beskatning af indkomst i Danmark bygger på det såkaldte  

 globalindkomstprincip.
Efter dette princip skal fuldt skattepligtige personer  

 medregne al indkomst.
Løn fra udlandet skal derfor regnes med, når den  

 samlede indkomst skal gøres op, uanset om arbejdet er udført for en dansk  

 eller en udenlandsk arbejdsgiver.
Derimod er det afgørende for spørgsmålet om indeholdelse af A-skat og  

 lønmodtagerbidrag, om der er tale om en arbejdsgiver med hjemting eller fast  

 driftssted her i landet, eller der er tale om en arbejdgiver uden hjemting  

 eller fast driftssted her i landet.
Om hjemting og fast driftssted se afsnit  

 C.1.1.1.
C.2.1.1 Lønmodtagere fra Danmark Ansættelse hos virksomheder med hjemting her Når der foreligger et ansættelsesforhold hos en arbejdsgiver med hjemting  

 her i landet, skal der indeholdes A-skat ved udbetaling af A-indkomst, jf.  

 KSL § 46 og § 43, stk. 1.
Der skal desuden indeholdes lønmodtagerbidrag, jf.
AMFL § 11, fordi  

 personer, der har lønindkomst fra beskæftigelse udført i udlandet for en  

 arbejdsgiver her i landet, og som er fuldt skattepligtige ifølge KSL § 1 også  

 er bidragspligtige, jf.
AMFL § 7, stk. 1, litra a.
Ansatte hos uden landske virksomheder med fast driftssted her Hvis en udenlandsk virksomhed har fast driftssted her, skal løn mv. til de  

 ansatte udbetales gennem en befuldmægtiget, som skal indeholde skatten, jf.  

 KSL § 46, stk. 4. Denne befuldmægtigede skal også indeholde  

 lønmodtagerbidrag, jf.
AMFLbek. nr. 1250 af 16. dec. 1996, § 4, jf.
AMFL §  

 21, stk. 2.
 Om indkomstopgørelse ved arbejde i udlandet når der er tale om fuldt  

 skattepligtige, se LV D.B.1 og D.B.2.
 Der kan udbetales skattefri godtgørelse efter de gældende regler herfor,  

 se afsnit B.1.7.
 Lønmodtagere, der ifølge de nævnte lovregler er fuldt skattepligtige og  

 bidragspligtige, kan eventuelt være socialt sikret i et land, som Danmark har  

 indgået aftale med om social sikring eller efter EU-forordning 1408/71. I  

 Danmark træffer Den Sociale Sikringsstyrelse afgørelse om eventuel fritagelse  

 for lønmodtagerbidrag ifølge AMFL § 7, stk. 4 eller 5.
 DBO'ernes regel om vederlag for personligt arbejde i tjenesteforhold fører  

 i de fleste tilfælde til beskatning af personer (privat ansatte), der er  

 hjemmehørende her, når der er tale om ansættelse hos en arbejdsgiver her dvs.  

 enten en dansk virksomhed eller en udenlandsk virksomhed med fast driftssted  

 her, og lønmodtageren opholder sig i udlandet i højst 183 dage inden for en  

 periode, som fremgår af den konkrete DBO.
Denne periode er i nogle aftaler, f.eks. i Norden, 12 måneder.
I andre  

 aftaler, f.eks.
DBO'en med Tyskland, et kalenderår.
Se også LV D.D.2  

 vedrørende OECD's modelkonvention artikel 15 og de enkelte DBO'er.
 Om de tilfælde, hvor den danske virksomhed har fast driftssted i udlandet,  

 se afsnit C.2.1.2.
 Om de tilfælde, hvor lønmodtageren opholder sig i udlandet i mere end 183  

 dage, se afsnit C.2.2.
 Offentligt ansatte beskattes i den stat, der har udsendt dem.
C.2.1.2 Ansættelsesforhold hos arbejdsgivere i udlandet, herunder  

 ansættelse ved en dansk virksomheds faste driftssted i udlandet Sålænge en fuldt skattepligtig lønmodtager arbejder i udlandet for en  

 dansk arbejdsgiver, skal der som udgangspunkt også indeholdes A-skat og  

 lønmodtagerbidrag, men en konkret vurdering kan føre til fritagelse for  

 lønmodtagerbidrag og til fritagelse for indeholdelse af A-skat, hvis  

 lønmodtageren er ansat ved et fast driftssted.
Se nærmere i det følgende.
DBO'ernes regel om vederlag for personligt arbejde i tjenesteforhold fører  

 til beskatning af personer (privat ansatte), der er hjemmehørende her fra 1.  

 dag i arbejdslandet (det andet land), når der er tale om ansættelse ved en  

 dansk virksomheds faste driftssted i det andet land.
Se også LV D.D.2  

 vedrørende artikel 15 i OECD's modelkonvention og de enkelte DBO'er.
 I disse tilfælde kan kommunen derfor fritage for indeholdelse af A-skat  

 (men ikke for lønmodtagerbidrag), som vist nedenfor:
 Kommentar til skemaet:
Ved arbejde i f.eks.
Belgien, Finland, Frankrig, Holland, Norge, Sverige  

 og Tyskland kan fritagelse for indeholdelse af A-skat kun udstedes, hvis den  

 skattepligtige dokumenterer, at der betales skat i arbejdsstaten af  

 lønindkomsten for arbejdet der.
Se herom KSL § 62 D, jf. lov nr. 1216 af 27.  

 dec. 1996 om ændring af kildeskatteloven (Løn for arbejde i udlandet mv.) og  

 TfS 1997,21.
 For så vidt angår lønmodtagerbidraget vil en lønmodtager, der er  

 beskæftiget for en udenlandsk arbejdsgiver være fri for bidragspligt ifølge  

 AMFL § 7, stk. 1, litra a.
Hvis der er tale om en dansk virksomhed, som har aktiviteter i udlandet,  

 kan der være tale om direkte ansættelse i et datterselskab, en filial eller  

 et fast driftssted i udlandet.
Det er ikke i sig selv afgørende, om der  

 betales skat i udlandet.
Enheden i udlandet skal imidlertid fremstå som en selvstændig organisation  

 med egen ledelse, der er ansvarlig for de økonomiske, administrative og  

 driftsmæssige forhold på arbejdspladsen, jf.
SU 1993,369 og SU 1994,42.
 Der skal desuden være tale om et ansættelsesforhold hos den udenlandske  

 virksomhed.
 I praksis lægges der ved den vurdering vægt på om:
. Arbejdsstedet er i udlandet, jf.
AMFL § 7, stk. 1, litra a.
Se om  

 beskæftigelse for en udenlandsk arbejdsgiver i Danmark i afsnit C.1.1.1.
 . Den direkte ledelse af og ansvaret for arbejdspladsen og det arbejde,  

 der udføres, herunder instruktionsbeføjelse over for medarbejderne udøves i  

 udlandet.
 . Arbejdsfunktionerne tjener til at løse den udenlandske virksomheds  

 opgaver.
 . Løn og eventuelle sociale sikringsordninger er påvirket af de lokale  

 vilkår.
 . Fastlæggelse af antallet af medarbejdere og deres kvalifikationer sker  

 under hensyn til arbejdet i udlandet.
 . Lønudgifterne og andre udgifter i forbindelse med arbejdets udførelse  

 afholdes som driftsudgifter i udlandet.
Der er offentliggjort en række svar på generelle forespørgsler samt en  

 række afgørelser, hvor disse kriterier er anvendt.
Nedenfor gives en kort  

 oversigt over disse:
SU 1994,42 (Ledelse i udlandet - forældet vedr.
Grønland).
 SU 1994,369 (Finansministeriets svar på generel forespørgsel vedr. en  

 række forskellige udlandsforhold).
 TfS 1994,193 (AM-bidrag og DBO'er samt om virksomheder, der modtager  

 udlandslempelse - generel forespørgsel).
TfS 1994,234 (Udstationering til Grønland og Færøerne - generel  

 forespørgsel) TfS 1994,303 (Datterselskaber, faste driftssteder og  

 repræsentationskontorer - generel forespørgsel).
 TfS 1994,670 (Ankenævnsafgørelse vedr. bl.a. udstationerede).
 TfS 1994,671 (Ankenævnsafgørelse vedr. grænsegængere).
 TfS 1995,123 (Arbejdsudleje).
 TfS 1995,288 (Arbejde ved et repræsentationskontor, hvor den ansatte var  

 mest knyttet til hovedvirksomheden i Danmark).
TfS 1996,765 (DANIDA-projekt - arbejde for dansk virksomhed i udlandet) TfS 1996,780 (Repræsentationskontor i Danmark - ikke hjemmel til  

 opkrævning) TfS 1996,810 (Udsendelse for den danske stat til udlandet - NATO).
C.2.2 Arbejde i udlandet i mere end 6 måneder Der gælder det samme som i afsnit C.2.1 for så vidt angår arbejde i  

 udlandet i mere end 6 måneder, så længe den pågældende stadig er fuldt  

 skattepligtig i Danmark.
Der vil imidlertid ved arbejde i mere end 6 måneder i udlandet kunne gives  

 lempelse for skat (men ikke lønmodtagerbidrag) ifølge LL § 33 A ved  

 skatteberegningen.
Se nærmere herom LV D.C.
Der vil derfor også i videre  

 omfang end ved korte arbejdsophold i udlandet være udstedt en fritagelse for  

 indeholdelse af A-skat af kommunen, jf. skemaet oven for i afsnit C.2.1.2.
 I de tilfælde, hvor den (privat) ansatte arbejder i udlandet for en  

 virksomhed her i landet, der udfører bygge-, anlægs- og monteringsarbejde i  

 udlandet, eksisterer der som nævnt i afsnit C.1.1.1 og C.1.1.4 efter DBO'en  

 mellem Danmark og det pågældende land som oftest en 12 mdr.´s regel for,  

 hvornår der opstår fast driftssted.
 Forudsat at den ansatte fortsat er fuldt skattepligtig og hjemmehørende i  

 DK, kan beskatningsforholdene illustreres med nedenstående skema:
 Kommentarer til skemaet:
Skemaet er opstillet på baggrund af OECD-modellen, hvor der gælder en 12  

 mdr.´s periode som betingelse for fast driftssted.
Det er derfor den konkrete  

 DBO mellem Danmark og det relevante land, der i sidste ende er afgørende for  

 retsstillingen.
En lang række DBO'er med Danmark har en 12 mdr.´s regel.
Det gælder f.eks.  

 DBO'en mellem Danmark og Belgien, Italien, Irland, Luxembourg, New Zealand,  

 Norden, Slovakiet, Spanien, Storbritannien, Sydafrika, Tjekkiet og Tyskland.
Nogle DBO'er med Danmark har en 6 mdr.´s regel.
Det gælder f.eks.
DBO'en  

 mellem Danmark og Pakistan, Tanzania og Tyrkiet.
Andre DBO'er med Danmark har en 9 mdr.´s regel.
Det gælder f.eks.
DBO'en  

 mellem Danmark og Grækenland.
Ganske få DBO'er indeholder ikke en bygge-/anlægsregel.
Det gælder f.eks.  

 DBO'en mellem Danmark og Frankrig.
For medarbejdernes vedkommende er skemaet ligeledes opstillet på baggrund  

 af OECD-modellen.
Der gælder kun i meget få aftaler en anden tidfrist end 183  

 dage.
Der er en anden tidsfrist i DBO'en mellem Danmark og Frankrig samt i  

 DBO'en mellem Danmark og USA.
Se også LV D.D.2 vedrørende artikel 15 og de  

 enkelte DBO'er.
C.2.3 Grænsegængere med arbejde i Sverige Som hovedregel beskattes grænsegængere - tilsvarende andre medarbejdere i  

 udlandet - i arbejdslandet.
Hvis medarbejderen er bosat i Danmark, og  

 arbejdet udføres i Sverige, gælder der imidlertid særlige regler i  

 protokollen til den nordiske DBO.
 Løn til en medarbejder, der bor i Danmark og arbejder i Sverige, beskattes  

 kun i Danmark, hvis følgende 3 betingelser alle er opfyldt:
 Reglerne gælder også for offentligt ansatte.
Medarbejdere, der opfylder betingelserne for at være grænsegængere skal  

 betale dansk skat, jf.
KSL § 1, men ikke dansk lønmodtagerbidrag af løn mv.  

 (svensk arbejdsgiver), jf.
AMFL § 7, stk. 1, litra a.
Med virkning fra 1. januar 1997 kan man ikke længere blive grænsegænger  

 efter disse regler.
For dem, der inden denne dato er blevet grænsegængere,  

 opretholdes reglerne dog, så længe betingelserne er opfyldt.
Se nærmere lov  

 nr. 1215 af 27. dec. 1996 om indgåelse af aftale mellem Danmark og Sverige om  

 ophævelse af grænsegængerreglen samt TfS 1997,20 og TfS 1997,62.
C.2.4 Arbejde i Grønland Der skal indeholdes dansk A-skat efter de almindelige regler i løn til  

 personer, der af en arbejdsgiver med hjemting eller fast driftssted her i  

 landet udsendes til arbejde i Grønland.
Se afsnit C.2.1.1.
Lønnen skal beskattes i Grønland, hvis opholdet dér har oversteget  

 60 dage i sammenhæng.
Det gælder både privat og offentligt ansatte.
 Ved ophold i Grønland af mindst 6 måneders varighed anses arbejdstageren  

 efter DBO'en med Grønland for skattemæssigt hjemmehørende i Grønland.
 En del af den indeholdte skat vil derfor være grønlandsk kildeskat, hvis  

 lønmodtagerens ophold i Grønland forventes at vare mindre end 6 måneder.
I den beregnede danske kildeskat fradrages det beløb, der indeholdes som  

 grønlandsk kildeskat.
De danske skattemyndigheder overfører beløbet til de  

 grønlandske skattemyndigheder.
Reglerne om indeholdelse af grønlandsk skat  

 fremgår af KSL § 88 og KSLbek. nr. 768 af 19. sept. 1995, §§ 53-55.
 Hvis opholdet i Grønland ikke overstiger 60 dage i sammenhæng, skal lønnen  

 alene beskattes i Danmark, forudsat at arbejdstageren fortsat er ansat hos og  

 aflønnet af sin sædvanlige arbejdsgiver.
 I modsat fald skal der indeholdes kildeskat til Grønland.
Spørgsmål om indeholdelse af grønlandsk kildeskat kan rettes til Grønlands Hjemmestyre, Skattedirektoratet, Danmarkskontoret, Pilestræde 52, 1016 København K, (tlf. 33 13 42 24).
 Det kan i den forbindelse oplyses, at det grønlandske skattedirektorat  

 udgiver "Vejledning for tilflyttere til Grønland" indeholdende de  

 vigtigste regler for personer, der skal beskattes i Grønland.
 Om indeholdelsespligt se også afsnit D.
For så vidt angår lønmodtagerbidrag skal der indeholdes bidrag, sålænge  

 der indeholdes dansk skat, men ikke hvis der skal indeholdes grønlandsk skat  

 eller kombineret dansk/grønlandsk skat.
Se også TfS 1994,234.
C.2.5 Forskere og lærere fra Danmark Udgangspunktet vedrørende indeholdelse af A-skat og lønmodtagerbidrag er  

 det samme, som beskrevet ovenfor i afsnit C.2.1 og C.2.2 om lønmodtagere med  

 arbejde i udlandet, forudsat at forskeren eller læreren fortsat er fuldt  

 skattepligtig og hjemmehørende i DK.
I en række DBO'er er der, som nævnt i afsnit C.1.2.3, en såkaldt  

 professorregel, hvorefter en professor eller lærer (og i nogle tilfælde en  

 forsker), der er hjemmehørende i den ene stat og som modtager vederlag for  

 undervisning (evt. forskning) ved et universitet, kollegium, skole eller  

 anden undervisningsanstalt i det andet statsområde under et midlertidigt  

 ophold af ikke over 2 år, skal være fritaget for at betale skat af vederlaget  

 i dette andet statsområde.
Se nærmere i den enkelte DBO.
Det skal kunne  

 dokumenteres, at der fortsat foreligger fuld skattepligt til hjemlandet (i  

 dette tilfælde Danmark).
 Om anvendelsen af professorreglen i den dansk-amerikanske DBO henvises til  

 TfS 1994,184 (HRD). DBO'ens krav om bopæl i USA og midlertidigt ophold i  

 Danmark var ikke opfyldt.
 Se også TfS 1996,472 (LSR) om anvendelsen af den samme professorregel,  

 hvor en lærer, der var fuld skattepligtig og hjemmehørende her midlertidigt  

 var ansat i USA.
C.2.6 Studerende og lærlinge fra Danmark I en række DBO'er er der, som nævnt i afsnit C.1.2.4, en regel om  

 studerende og lærlinge.
 Reglen medfører, at studerende og lærlinge, der er fuldt skattepligtige og  

 hjemmehørende i Danmark og opholder sig i udlandet i studie- eller  

 uddannelsesøjemed, ikke skal beskattes i opholdslandet af de beløb, der  

 hidrører fra kilder uden for dette land, ydet til den pågældendes underhold,  

 undervisning eller uddannelse.
 Da der i de forskellige DBO'er er en varierende ordlyd af denne  

 bestemmelse, er det ordlyden i den enkelte DBO, der er afgørende for, hvilket  

 land beskatningsretten tilfalder.
 For så vidt angår stipendier fra Statens Uddannelsesstøtte medfører f.eks.  

 den nordiske DBO artikel 20, at Danmark vil have beskatningsretten, hvis en  

 person, der er hjemmehørende her midlertidigt studerer i et andet nordisk  

 land.
 Dette gælder dog ikke, hvis den studerende allerede ved studiets  

 påbegyndelse var hjemmehørende i det andet nordiske land.
Hvis der i en DBO ikke findes en artikel om studerende, vil stipendier fra Statens Uddannelsesstøtte være omfattet af artiklen om anden indkomst, jf.
 TOLD SKAT Nyt 1992.20.617 (TfS 1992,503).
 Om orlovsydelser i forbindelse med uddannelsesophold i udlandet, se TfS  

 1994,225.
 Se iøvrigt LV D.D. om OECD's modelkonvention artikel 20 og de enkelte  

 DBO'er.
 Om studierejselegater, se afsnit B.4.5.
I det omfang den studerende har et arbejde, gælder der samme regler  

 vedrørende bidragspligt som for andre lønmodtagere med arbejde i udlandet.
Se  

 afsnit C.2.1.2.
C.2.7 Fuld skattepligt til Danmark i øvrigt Tjeneste om bord på dansk skib Danske statsborgere, hvis eneste tilknytning her til landet består i at  

 gøre tjeneste eller varigt opholde sig om bord på et dansk indregistreret  

 skib bliver fuldt skattepligtige til Danmark efter reglen i KSL § 1, stk. 1,  

 nr. 3.
 Reglen omfatter dog ikke danske statsborgere, der kan godtgøre, at de har  

 bopæl i udlandet, herunder Færøerne og Grønland, eller som aldrig har haft  

 bopæl her i landet.
En udenlandsk statsborger, der umiddelbart inden et ophold på et dansk  

 skib har været fuldt skattepligtig til Danmark, sidestilles i denne  

 forbindelse med danske statsborgere.
Der henvises i øvrigt til LV D.A.1.4.
 Der skal i disse tilfælde på samme måde som for andre fuldt skattepligtige  

 lønmodtagere med arbejdsgiver her i landet indeholdes A-skat og  

 lønmodtagerbidrag.
Arbejde for den danske stat eller danske kommuner Efter KSL § 1, stk. 1, nr. 4 foreligger der fuld skattepligt for danske  

 statsborgere, som af den danske stat eller danske kommuner (såvel  

 primærkommuner som amtskommuner) er udsendt til tjeneste uden for riget, og  

 som ikke er omfattet af bestemmelserne i KSL § 1, stk. 1, nr. 1-2. Færøerne  

 og Grønland anses ikke i denne henseende for at ligge uden for riget.
Se i  

 øvrigt LV D.A.1.5.
 Arbejde for den danske stat eller danske kommuner medfører, at der skal  

 indeholdes A-skat og lønmodtagerbidrag, se som eksempel TfS 1996,810, hvor  

 den pågældende blev udsationeret af forsvaret.
C.2.8 Deltagelse i internationalt arbejde i udlandet Personer, der bliver ansat i internationale organisationer og opnår  

 særlige rettigheder og immuniteter med hensyn til pligten til at betale  

 skatter og afgifter til hjemlandet (her Danmark), vil kunne få tilladelse til  

 skattefritagelse af den optjente løn.
Disse regler vedrører normalt ikke  

 bidrag.
Her gælder derfor de almindelige regler om bidrag i forbindelse med  

 arbejde i udlandet, jf. afsnit C.2.1.2.
Skattefritagelse gives efter ansøgning til bopælskommunen.
Se i øvrigt LV  

 D.F.1.
 I henhold til Wienerkonventionen om diplomatiske forbindelser er en af den  

 danske stat udsendt diplomatisk repræsentant fritaget for beskatning i  

 modtagerstaten af (bl.a.) alle former for indkomst hidrørende fra Danmark.
De skattemæssige begunstigelser, som ansatte ved diplomatiske (eller  

 konsulære) repræsentationer nyder, berøres ikke af en DBO mellem Danmark og  

 modtagerstaten, jf.
LV D.D om OECD's modelkonvention artikel 27 og de enkelte  

 DBO'er.
Dette indebærer, at Danmark kan beskatte al indkomst her fra landet i  

 henhold til den interne danske skattelovgivning.
 Samme fritagelse for beskatning i modtagerstaten af (bl.a.) alle former  

 for indkomst hidrørende fra Danmark (herunder f.eks. orlovsydelser) gælder  

 endvidere en diplomatisk repræsentants familiemedlemmer tilhørende hans  

 husstand, dog kun såfremt de ikke er statsborgere i modtagerstaten.
 Fritagelsen gælder ligeledes medlemmer af repræsentationens administrative  

 og tekniske personale samt de familiemedlemmer, der tilhører deres husstand,  

 hvis de pågældende hverken er statsborgere i modtagerstaten eller har fast  

 bopæl i denne.
De af fritagelsen efter Wienerkonventionen omfattede  

 »tilknyttede« personer forbliver således fuldt skattepligtige efter  

 KSL § 1, stk. 1, nr. 4, hvis de er danske statsborgere og ikke er  

 skattepligtige til tredjeland efter reglerne for derboende personer, og  

 heller ikke forud for flytningen til modtagerstaten var skattepligtige til  

 denne efter reglerne for derboende personer, idet de pågældende personer ikke  

 i forbindelse med flytningen til modtagerstaten bliver skattepligtige til  

 denne efter reglerne for derboende.
Se også LV D.A.1.5.
 Der indeholdes A-skat og lønmodtagerbidrag af løn mv. ved arbejde for den  

 danske stat, som nævnt i afsnit C.2.7.
C.3 Personer med bopæl i udlandet med andre indkomster fra Danmark I det følgende beskrives reglerne om A-skat og lønmodtagerbidrag for  

 personer, der har bopæl i udlandet, men som har andre indkomster fra Danmark  

 end løn.
C.3.1 Udbytte, rente og royalty fra Danmark Udbytte og afståelsessummer Personer, som er bosat i udlandet og ejer aktier, anparter mv. i danske  

 selskaber, hvor deltagerne ikke hæfter personligt, er begrænset  

 skattepligtige af udbytte, der udloddes af sådanne selskaber, jf.
LL § 16A,  

 stk. 1 og afståelsessummer omfattet af LL § 16B.
Den begrænsede skattepligt  

 fremgår af KSL § 2, stk. 1, litra f.
Der skal ikke betales lønmodtagerbidrag.
Den begrænsede skattepligt af udbytte afgøres med en endelig skat på 25%,  

 jf.
KSL § 2, stk. 4, jf. § 65 eller § 65A og KSLbek. nr. 768 af 19. sept.  

 1995, kapitel 11.
I særlige situationer vil der ikke være foretaget indeholdelse,  

 fortrinsvis i tilfælde af udbetaling af maskeret udbytte.
I så fald vil  

 udbyttet skulle selvangives.
Se nærmere LV D.A.2.6 og D.B.6.4.1  

 (udbytteindtægt) samt LV S.F.1.2 (maskeret udbytte).
I DBO'er mellem Danmark og andre lande, kan Danmark helt eller delvist  

 have afgivet beskatningsretten til udbytte.
Dette fritager ikke for  

 indeholdelse af 25% udbytteskat, medmindre andet måtte være bestemt, se  

 TSS-cirk. 1993-12, der reducerer udbytteskatten i visse tilfælde, hvor  

 aktierne er registreret i VP-centralen, se LV D.D.2 vedrørende OECD's modelkonvention artikel 10.
Efter de fleste DBO'er beskattes udbytte i det land, hvor  

 udbyttemodtageren er hjemmehørende.
Dog har det land, hvor det  

 udbyttebetalende selskab er hjemmehørende (her Danmark), typisk ret til at  

 beskatte udbyttet med en vis procent, henholdsvis en noget lavere procent,  

 hvis udbyttemodtager er et moderselskab.
Procentsatserne varierer og fremgår  

 af de enkelte DBO'er.
Se også herom LV D.D.2 vedrørende OECD's  

 modelkonvention artikel 10, hvor de danske kildeskattesatser er gengivet.
Renter Renter fra kilder her i landet medfører begrænset skattepligt efter KSL §  

 2, stk. 1, litra h.
Der skal ikke betales lønmodtagerbidrag.
Den begrænsede skattepligt efter denne bestemmelse omfatter kun personer,  

 som har været fuldt skattepligtige efter KSL § 1 i en eller flere perioder på  

 ialt mindst 5 år inden for de seneste 10 år før ophør af skattepligt efter  

 denne bestemmelse, jf.
KSL § 2, stk. 5. Endvidere omfatter den begrænsede  

 skattepligt kun personer, hvis skattepligt efter KSL § 1 er ophørt 18. feb.  

 1987 eller senere.
Renteindtægter omfattet af bestemmelsen skal som hovedregel beskattes med  

 30%, jf.
KSL § 2, stk. 5.
Renteindtægter, der er knyttet til virksomhed med fast driftssted her i  

 landet, vil være omfattet af KSL § 2, stk. 1, litra d.
Disse renter skal  

 indgå ved opgørelsen af virksomhedens overskud.
Se nærmere LV D.A.2.4.
I DBO'er mellem Danmark og andre lande, kan Danmark have afgivet  

 beskatningsretten helt eller delvist.
Se de enkelte DBO'er.
Royalty Ved royalty forstås ethvert vederlag, der modtages for afståelse af retten  

 til at anvende ethvert patent, varemærke, mønster eller model, tegning,  

 hemmelig formel eller fremstillingsmetode eller som vederlag for oplysninger  

 om industrielle, kommercielle eller videnskabelige erfaringer, jf.
KSL § 65  

 C, stk. 4.
Personer, som er bosat i udlandet og modtager royalty fra Danmark, er  

 begrænset skattepligtig af de modtagne beløb, jf.
KSL § 2, stk. 1, litra i.  

 Skatten udgør 30% og skal indeholdes af udbetaleren i Danmark, jf.
KSL § 65  

 C, stk. 1, se også LV D.A.2.8. Der skal ikke betales lønmodtagerbidrag.
 I DBO'er mellem Danmark og andre lande kan Danmark helt eller delvist have  

 afgivet beskatningsretten til royalty.
Efter de fleste DBO'er beskattes royalty-ydelser kun i det land, hvor  

 modtageren er hjemmehørende.
I en række DBO'er er det land, hvorfra  

 udbetalingen af royalty finder sted, tillagt retten til at beskatte ydelser  

 med satser på typisk 5-15%. Procentsatserne fremgår af de enkelte DBO'er.
 Uanset dette bevirker de danske regler om begrænset skattepligt, at en  

 royalty-udbetaler hjemmehørende i Danmark skal indeholde skat med 30%, med  

 mindre andet måtte være bestemt.
C.3.2 Bestyrelseshonorarer mv. fra Danmark Honorarer Honorarer, der er B-indkomst, er ikke omfattet af begrænset skattepligt,  

 med mindre den indtægtsgivende virksomhed udøves fra en lokalitet her i  

 landet, som personen selv disponerer over.
Se også B.2 og C.1.1.3.
Efter DBO'erne vil det normalt gælde, at beskatningsretten til honorarer  

 for udøvelse af selvstændig virksomhed er tillagt personens hjemland, selv om  

 virksomheden udføres i et andet land.
Kun hvis der i det andet land  

 disponeres over en egen lokalitet (fast sted), hvorfra virksomheden udøves,  

 vil dette land have ret til at beskatte.
Se LV D.D.2 om OECD's  

 modelkonvention artikel 5 og 14 samt de enkelte DBO'er.
Bestyrelseshonorar Bestyrelseshonorarer er omfattet af begrænset skattepligt, jf.
KSL § 2,  

 stk. 1, litra b, jf. § 43, stk. 2, litra a, og KSLbek. nr. 768 af 19. sept.  

 1995. Se også B.2.2 og LV D.A.2.2. Det betyder ikke noget for den begrænsede  

 skattepligt, hvor bestyrelsesmøderne holdes.
Der skal ikke betales  

 lønmodtagerbidrag.
Efter DBO'erne er beskatningsretten tillagt det land, hvor et selskab er  

 hjemmehørende, idet bestyrelsesarbejdet formodes udført i det land, hvor  

 selskabet er hjemmehørende.
Se LV D.D.2 om OECD's modelkonvention arikel 16  

 samt de enkelte DBO'er.
Konsulenthonorar For så vidt angår vederlag til en rådgiver, konsulent eller lignende  

 medhjælp for en virksomhed her i landet, kan dette vederlag i visse tilfælde,  

 når vederlaget ikke er omfattet af KSL § 43, stk. 2, litra a, blive begrænset  

 skattepligtigt, jf.
KSL § 2, stk.1, litra b, jf. § 43, stk. 2, litra i.  

 Konsulenthonorarerne er ikke bidragspligtige, jf.
AMFL § 7, stk. 1, litra c.
Reglen gælder kun for personer, der tidligere har været fuldt  

 skattepligtige til Danmark på grund af bopæl.
Det er desuden en betingelse,  

 at personen har eller på noget tidspunkt inden for de seneste 5 år forud for  

 ophøret af den fulde skattepligt har haft direkte eller indirekte del i  

 ledelsen af, kontrollen med eller kapitalen i den virksomhed, der udreder  

 vederlaget.
Når den udbetalende virksomhed er et selskab mv., lægges der ved  

 afgørelsen heraf vægt på, om personen ejer eller har ejet 25 pct. eller mere  

 af aktiekapitalen eller råder eller har rådet over mere end 50 pct. af  

 stemmeværdien i selskabet.
Bestemmelserne i PSL § 19 a, stk. 3, finder  

 tilsvarende anvendelse.
Er den udbetalende virksomhed personligt ejet, lægges  

 der vægt på, om den pågældende person ejer eller har ejet 25 pct. eller mere  

 af egenkapitalen eller har eller har haft afgørende indflydelse i  

 virksomheden.
De for aktionærer gældende kriterier finder tilsvarende  

 anvendelse.
Som eksempel kan nævnes TfS 1995,470 (LSR). Skatteyderens skattepligt var  

 ophørt ved udrejse til England.
Skatteyderen ejede halvdelen af  

 aktiekapitalen i et dansk selskab.
Efter fraflytningen udførte klageren  

 fortsat arbejde for dette selskab i England, ligesom han blev ansat som  

 administrerende direktør i det engelske datterselskab.
Vederlaget fra det  

 danske selskab ansås for omfattet af bestemmelsen i KSL § 43, stk. 2, litra  

 i, om vederlag, der modtages som rådgiver, konsulent mv.
Det var uden  

 betydning, om arbejdet var udført i et tjenesteforhold.
Landsskatteretten  

 kunne derfor tiltræde det anførte i pkt. 43 i cirk. nr. 135 af 4. nov. 1988.  

 For så vidt angik den subsidiære påstand, fandt retten, at klagerens  

 skattepligtige indkomst skulle nedsættes i det omfang, indkomsten var  

 overført til Storbritannien i overensstemmelse med art. 28, stk. 1, i den  

 dansk-engelske dobbeltbeskatningsoverenskomst.
Afgørelsen er indbragt for  

 domstolene.
C.3.3 Pensioner og sociale ydelser mv. fra Danmark Den begrænsede skattepligt omfatter også pension, ventepenge,  

 folkepension, invalidepension og andre skattepligtige sociale ydelser, jf.  

 KSL § 2, stk. 1, litra b, jf. § 43, stk. 2, litra a-g, jf.
KSLbek. nr. 768 af  

 19. sept. 1995. Se også B.5 og LV D.A.2.2.
 Efter DBO'erne kan beskatningsretten være tillagt bopælslandet, således at  

 der ikke er mulighed for at beskatte.
Der er dog en række DBO'er, hvor kildelandet har en beskatningsret til  

 sociale ydelser.
Det gælder f.eks.
DBO'en med Belgien, Grækenland, Tyskland  

 og Norden.
C.4 Personer med bopæl i Danmark med andre indkomster fra udlandet I det følgende beskrives reglerne om beskatning af personer, der har bopæl  

 i Danmark, men som har andre indkomster fra udlandet end løn.
Det vil i disse  

 tilfælde afhænge af de andre landes regler, om der i udlandet indeholdes skat  

 af indkomsten.
Der kan i forbindelse med skatteberegningen i Danmark blive  

 tale om lempelse for den udenlandske beskatning efter en DBO eller LL § 33.
For personer med bopæl i Danmark indgår indkomsten under alle  

 omstændigheder i skatteansættelsen her, jf. også det under afsnit C.2.1  

 nævnte globalindkomstprincip.
Ingen af de nedennævnte indkomster er  

 bidragspligtige.
C.4.1 Udbytte, rente og royalty fra udlandet Udbytter fra udlandet Efter de fleste DBO'er beskattes udbytte i det land, hvor  

 udbyttemodtageren er hjemmehørende (her Danmark). Dog har det land, hvor det  

 udbyttebetalende selskab er hjemmehørende, typisk ret til at beskatte  

 udbyttet med en vis procent, henholdsvis en noget lavere procent, hvis  

 udbyttemodtager er et moderselskab.
Procentsatserne varierer og fremgår af de  

 enkelte DBO'er.
 Om beskatning af udenlandske udbytter efter danske regler se også LV  

 S.F.1.1.2.
Renter fra udlandet Efter de fleste DBO'er beskattes renter kun i det land, hvor modtageren er  

 hjemmehørende.
I en række DBO'er er det land, hvorfra udbetalingen af renter  

 finder sted, dog tillagt retten til at beskatte renterne med en vis  

 procentsats på f.eks. 15%. Procentsatsen fremgår af de enkelte DBO'er.
Royalty fra udlandet Efter de fleste DBO'er beskattes royalty-ydelser kun i det land, hvor  

 modtageren er hjemmehørende.
I en række DBO'er er det land, hvorfra  

 udbetalingen af royalty finder sted, tillagt retten til at beskatte ydelser  

 med satser på typisk 5-15%. Procentsatserne fremgår af de enkelte DBO'er.
C.4.2 Bestyrelseshonorarer mv. fra udlandet Honorarer Efter DBO'erne vil det normalt gælde, at beskatningsretten til honorarer  

 er tillagt personens hjemland, selv om virksomheden udføres i et andet land.  

 Kun hvis der i det andet land disponeres over en egen lokalitet (fast sted),  

 hvorfra virksomheden udøves, vil dette land have ret til at beskatte.Se LV  

 D.D.2 om OECD's modelkonvention artikel 5 og 14 samt de enkelte DBO'er.  

 Honorarerne er ikke bidragspligtige, jf.
AMFL § 7, stk. 1, litra c.
Bestyrelseshonorarer Efter DBO'erne er beskatningsretten til bestyrelseshonorarer tillagt det  

 land, hvor et selskab er hjemmehørende, idet bestyrelsesarbejdet formodes  

 udført i det land, hvor selskabet er hjemmehørende.
Se LV D.D.2 om OECD's  

 modelkonvention artikel 16 samt de enkelte DBO'er.
Bestyrelseshonorarer fra  

 udenlandske selskaber for bestyrelsesarbejde udført i udlandet er ikke  

 bidragspligtige, jf.
AMFL § 7, stk. 1, litra c.
C.4.3 Pensioner og sociale ydelser mv. fra udlandet Efter DBO'erne kan beskatningsretten til disse indkomster være tillagt  

 bopælslandet (Danmark).
Der er dog en række DBO'er, hvor kildelandet har en beskatningsret til  

 sociale ydelser.
Det gælder f.eks.
DBO'en med Belgien, Grækenland og Norden.
