Landsskatteretskendelse af 11. marts 2002 vedrørende  

 godtgørelse af el-CO2-afgift A A/Ss klage skyldes, at told- og skatteregionen ikke har  

 anerkendt godtgørelse af el- og CO  

  

 2  

  

 -afgift for el anvendt i  

 forbindelse med udlejning af reklamepladser.
A A/S (herefter benævnt selskabet) udbyder placeringsmuligheder,  

 hvorpå der kan anbringes reklamer, bykort, vejvisere, plakater samt lignende  

 relevant  

 information.
I den udstrækning det er muligt, søges placeringsmulighederne  

 kombineret med funktionelt byudstyr i form af læskærme ved busholdepladser,  

 søjler med indbygget toilet m.m.
Selskabet afgiver tilbud til udvalgte kommuner om opstilling af  

 læskærme ved busholdepladser, reklamesøjler med indbygget lys og evt.  

 indbygget  

 toilet samt billboards.
Selskabet afholder alle omkostninger til opsætning og  

 drift af udstyret mod at få retten til at udleje reklamepladsen på det  

 opstillede udstyr.
I de tilfælde, hvor kommunen har særlige ønsker om  

 toiletstandere og plakatsøjler til borgerbrug m.v., honoreres opstillingen og  

 driften af dette udstyr efter regning.
Byudstyret er generelt belyst, dels i form af egentlig belysning  

 i læskærme, toiletter m.v., samt i form af direkte eller indirekte belysning  

 af  

 reklamer, infosider, vejvisere m.v.
Det er selskabet, der afholder udgifterne  

 til elektriciteten.
Elforbruget afregnes med de kommuner eller ejendomsejere,  

 hvor udstyret er opstilles.
Afregningen sker efter kwh-forbruget ganget med  

 brændtiden.
Reklamepladserne udlejes til forskellige kunder, og det er  

 kunden selv, der sørger for samt afholder udgifterne til udarbejdelsen af  

 reklamematerialet, evt. bistået af 3. mand.
Det er selskabet, der forestår  

 opsætning,  

 udskiftning m.v. af de leverede reklamer.
Udlejningen sker efter det oplyste  

 typisk i perioder på en til to uger.
Det er oplyst, at hovedparten af omsætningen vedrører udlejning  

 af reklamepladser.
Den øvrige omsætning vedrører efter det oplyste udlejning  

 af  

 ekstra plakatsøjler, hvor kommunens borgere kan opsætte egne plakater,  

 udlejning af enkelte løse toiletbygninger, hvor selskabet ikke  

 har  

 reklameretten samt salg af arbejdsydelser, der leveres i forbindelse med  

 flytning af skure og søjler.
 Told- og skatteregionen har ved den påklagede afgørelse nægtet  

 selskabet godtgørelse af el- og CO  

  

 2  

  

 -afgift, idet told- og  

 skatteregionen har fundet, at den af selskabet udøvede aktivitet er omfattet  

 af  

 bilaget til elafgiftsloven.
 Told- og skatteregionen har herved henvist til, at selskabet  

 ikke er vareproducerende og at aktiviteten i selskabet efter en fortolkning  

 af  

 bilagslisten til elafgiftsloven falder ind under virksomhedstypen  

 reklame.  

 Told- og skatteregionen har henvist til, at udlejning af reklameplads må  

 anses  

 for omfattet af reklame, og at der derfor ikke kan anerkendes  

 godtgørelse for  

 el- og CO2-afgift anvendt til oplysning af billboards og reklamepladserne på  

 det opstillede byudstyr, idet denne oplysning må anses for direkte anvendt i  

 forbindelse med selskabets udlejning af reklameplads.
Med hensyn til den belysning i læskærme og toiletbygninger der  

 anvendes til funktionsoplysning af disse, har told- og skatteregionen fundet,  

 at idet der er tale om belysning på offentlige steder, kan selskabet ikke  

 anses  

 som den egentlige forbruger af elektriciteten.
Told- og skatteregionen finder  

 således, at den egentlige forbruger må anses for at være de kommuner, hvor  

 udstyret er opstillet, hvorfor selskabet ikke kan få godtgørelse af den  

 betalte  

 afgift.
 Told- og skatteregionen har endvidere henvist til TfS 2000.289  

 vedrørende et markeds-analyseinstitut.
 Repræsentanten har nedlagt påstand om, at selskabet er  

 berettiget til refusion af elafgift, idet selskabets virksomhed ikke er  

 omfattet af bilaget til el-afgiftsloven.
 Repræsentanten har subsidiært nedlagt påstand om, at selskabets  

 virksomhed ikke er omfattet af el-afgiftslovens bilag, for så vidt angår den  

 del af el-forbruget, der kan henføres til funktionaliteten af det opstillede  

 byudstyr.
 Repræsentanten har til støtte for sin principale påstand anført,  

 at selskabet ikke udøver hverken reklame- eller bureauvirksomhed, idet man  

 ikke  

 befatter sig med hverken idéudvikling, layout eller fremstilling/produktion  

 af  

 den information, som kunden ønsker placeret i tilknytning til byudstyret.
 Repræsentanten har anført, at selskabets virksomhed i al  

 væsentlighed består af:
Opsætning af byudstyr Ugentlig rengøring af byudstyret Montering af informationsmateriale Vedligeholdelse i øvrigt Udskiftning og fornyelse af udstyr Repræsentanten har henvist til Told- og Skattestyrelsens  

 Punktafgiftsvejledning, der lige som de tidligere vejledninger, fortolker  

 reklame i bilaget til el-afgiftsloven som omfattende  

 virksomheder, der  

 formidler udlejning af plads til lysreklamer.
Repræsentanten har henvist til,  

 at det er selskabet, der ejer det pågældende byudstyr, og at der således ikke  

 kan være tale om formidling, ligesom der ikke er tale om lysreklamer men  

 derimod plakatreklamer.
Repræsentanten har endvidere henvist til, at der er  

 tale  

 om en undtagelse til den generelle regel om godtgørelse af afgift for  

 momsregistrerede virksomheder, hvorfor denne skal fortolkes indskrænkende.
 Repræsentanten har endvidere anført, at told- og skatteregionens  

 afgørelse er konkurrenceforvridende, idet selskabet konkurrerer med fx  

 reklamefinansierede tv-kanaler og ugeblade m.v., som efter repræsentantens  

 opfattelse ikke bliver nægtet godtgørelse af el- og CO  

  

 2  

  

 -afgift.  

 Repræsentanten har videre anført, at en stor del af pladserne udlejes til  

 information og kampagner fra fx Erhvervs- og Selskabsstyrelsen og  

 Sundhedsstyrelsen samt til kommunal information, fx bykort og  

 aktivitetskalendere.
 Til støtte for sin subsidiære påstand har repræsentanten anført,  

 at det alene er selskabet der bestemmer, hvornår funktionsbelysningen skal  

 anvendes, og at funktionsbelysningen ikke erstatter anden kommunal belysning,  

 ligesom kommunen ikke stiller krav til omfanget af denne belysning.  

 Repræsentanten har i den forbindelse henvist til Told- og Skattestyrelsens  

 meddelelse af 12. juni 2001, SKM 2001.215.TSS vedrørende afgift i forbindelse  

 med belysning af gader, p-pladser m.v.
Told- og Skattestyrelsen har indstillet told- og skatteregionens  

 afgørelse stadfæstet.
Told- og Skattestyrelsen har bl.a. henvist til, at de  

 af  

 selskabet udøvede aktiviteter må anses for omfattet af bilaget til  

 elafgiftslovens under punktet reklame.
Told- og Skattestyrelsen har anført,  

 at  

 de i sagen omhandlede læskure kan sammenlignes med de lysreklamer, som efter  

 Told- og Skattestyrelsens opfattelse er omfattet af punktet  

 reklame i  

 bilaget.
Told- og Skattestyrelsen har henvist til, at der ikke er grundlag  

 for  

 at fortolke bilaget til elafgiftsloven indskrænkende, jf.
Højesterets dom af  

 8.  

 august 2001 (SKM 2001.488 HR).
 Told- og Skattestyrelsen har endvidere anført, at selskabet ikke  

 kan anses som forbruger af reklamebelysningen, og at det forhold, at der er  

 tale om korttidsudlejning ikke kan begrunde et andet resultat.
 Told- og Skattestyrelsen har for så vidt angår  

 funktionsbelysningen fundet, at dette må anses for forbrugt af borgerne i de  

 enkelte kommuner, idet det er styrelsens opfattelse, at det kun er i det  

 omfang, at elforbruget ligger indenfor de fysiske rammer af virksomheden, at  

 belysningen vil kunne anses for forbrugt af virksomheden.
 Landsskatteretten skal  

 udtale:
I medfør af elafgiftslovens § 11, stk. 1, kan momsregistrerede  

 virksomheder, bortset fra de i stk. 2 nævnte tilfælde, få tilbagebetalt  

 afgiften af den af virksomheden forbrugte afgiftspligtige elektricitet.  

 Endvidere kan der i henhold til CO  

  

 2  

  

 -afgiftslovens § 9, stk. 1, jf.  

 stk. 4, nr. 3, ske tilbagebetaling af 10 % af afgiften efter denne lov for  

 det  

 forbrug, der er fuldt ud tilbagebetalingsberettiget efter § 11 i  

 elafgiftsloven.
Efter elafgiftsloven § 11, stk. 15 (tidligere § 11, stk. 14),  

 tilbagebetales  

 afgiften i samme omfang, som virksomheden har fradragsret for indgående  

 merværdiafgift for elektricitet og varme.
Efter elafgiftslovens § 11, stk. 2, kan tilbagebetaling ikke  

 finde sted for så vidt angår afsætning af de i bilaget til loven nævnte  

 ydelser.
Bilaget til elafgiftsloven (benævnt: liste over momsregistrerede  

 virksomheder, hvis afsætning af ydelser ikke giver adgang til tilbagebetaling  

 af elafgift) omfatter følgende virksomheder: advokater, arkitekter, bureauer  

 (bl.a. vagtbureauer, ægteskabsbureauer), forlystelser, herunder  

 teaterforestillinger, biografforestillinger m.v., landinspektører, mæglere,  

 reklame, revisorer, rådgivende ingeniører.
 Det bemærkes, at det er de i den pågældende virksomhed udøvede  

 aktiviteter, og ikke dens betegnelse, der er afgørende for, hvorvidt  

 virksomheden er omfattet af nævnte bilag.
Landsskatteretten finder, at den af selskabet udøvede virksomhed  

 må anses for udlejningsvirksomhed og ikke reklame eller bureauvirksomhed.
Der  

 er herved lagt vægt på, at selskabet alene udlejer og vedligeholder pladserne  

 til ophængning af materialet, men i øvrigt ikke ellers er involveret i  

 idéudvikling, layout eller fremstilling/produktion af materialet.  

 Landsskatteretten finder på den baggrund ikke, at der er tale om virksomhed  

 som  

 omfattet af bilaget til elafgiftsloven.
Landsskatteretten finder endvidere, at selskabet må anses som  

 forbruger af selve reklamebelysningen, idet der i overvejende grad er tale om  

 korttidsudlejning af reklamepladserne jf., herved den i  

 Punktafgiftsvejledningen pkt.
F. 6.2.3. gengivne udtalelse fra 1988.  

 Landsskatteretten finder endvidere, at selskabet må anses som forbruger af  

 funktionsbelysningen i det opstillede byudstyr.
Der er herved lagt vægt på,  

 at  

 forbruget sker i det af selskabet opstillede udstyr, at det alene er  

 selskabet,  

 der bestemmer omfanget af belysningen, og at belysningen ikke efter det  

 foreliggende erstatter anden kommunal belysning.
 Den påklagede afgørelse ændres i overensstemmelse hermed.
