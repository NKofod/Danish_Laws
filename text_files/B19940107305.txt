 I medfør af § 10, § 14, stk. 1, § 17 a, § 28, stk. 3, § 30, stk. 3, § 34  

 og § 35, stk. 2, i lov om husdyrsygdomme, jf. lovbekendtgørelse nr. 381 af 7.  

 juni 1993, og for så vidt angår § 17 a, § 28, stk. 3, og § 30, stk. 3, efter  

 bemyndigelse fra landbrugs- og fiskeriministeren fastsættes:
Mærkning § 1.  Kvæg skal senest 30 dage efter fødsel, og inden  

 det føres fra oprindelsesbesætningen, være forsynet med et øremærke, der er  

 godkendt af Veterinærdirektoratet, jf. dog stk. 2. Mærkerne skal sikre  

 entydig identifikation af besætningen og af det enkelte dyr.
Mærkernes  

 individnumre skal være fortløbende og isættes dyrene i den rækkefølge, disse  

 indgår i besætningen.
 Stk. 2.  Kvæg under 30 dage, der føres direkte til  

 destruktionsanstalt, skal ikke mærkes.
 § 2.  Svin skal, før de forlader en bedrift, være  

 forsynet med et øremærke, der er godkendt af Veterinærdirektoratet, jf. dog  

 stk. 2-4. Mærket skal sikre entydig identifikation af den besætning, hvori  

 dyret mærkes.
 Stk. 2.  Svin, der føres direkte til  

 destruktionsanstalt, bortset fra søer, orner og fedesvin over 140 kg, skal  

 ikke mærkes.
Stk. 3.  Smågrise, der transporteres direkte fra  

 oprindelsesbedriften til opfedning hos en fast aftager, skal ikke mærkes.  

 Dyrene skal under transporten ledsages af et dokument, der angiver antal  

 transporterede dyr samt navn og adresse på afhænder og modtager samt på den  

 ansvarlige for transporten.
Dokumentet skal opbevares af modtager i mindst et  

 år og på begæring forevises Veterinærdirektoratet.
 Stk. 4.  Fedesvin med levende vægt under 140 kg, der  

 transporteres direkte til et dansk slagteri fra oprindelsesbedriften eller  

 fra en bedrift, der er dokumenteret fast aftager af svin til opfedning, kan i  

 stedet for øremærkning forsynes med en af Veterinærdirektoratet godkendt  

 skinketatovering.
§ 3.  Får og geder skal, før de forlader  

 oprindelsesbesætningen, være forsynet med et øremærke, der er godkendt af  

 Veterinærdirektoratet.
Mærkerne skal sikre en entydig identifikation af  

 besætningen og af det enkelte dyr.
 Stk. 2.  Lam og kid, der føres direkte til  

 destruktionsanstalt, skal ikke mærkes.
§ 4.  Indførte kreaturer, svin, får og geder, der ikke  

 indføres direkte til et slagteri eller et slagtedyrsmarked, skal senest 5  

 hverdage efter indførslen forsynes med et øremærke, der er godkendt af  

 Veterinærdirektoratet.
Mærket skal sikre entydig identifikation af  

 modtagerens besætning samt for kvæg, får og geder tillige af det enkelte dyr.
§ 5.  Øremærker til mærkning af kvæg, får og geder  

 udleveres af Landsudvalget for Kvæg, Udkærsvej 15, Skejby, 8200 Århus.  

 Øremærker og skinketatoveringsnumre til svin udleveres af Danske Slagterier,  

 Axelborg, Axeltorv 3, 1609 København V.
Veterinærdirektoratet fastsætter  

 prisen på øremærker efter forhandling med de to nævnte organisationer.
 Stk. 2.  Enhver udlevering af øremærker eller  

 skinketatoveringsnumre registreres i Landbrugsministeriets Centrale  

 Husdyrbrugsregister (CHR).
 Stk. 3.  Veterinærdirektoratet fører tilsyn med de i  

 stk. 1 nævnte organisationers udlevering samt registreringen af øremærker og  

 skinketatoveringsnumre og skal på forlangende have adgang til alle  

 oplysninger, der er nødvendige for udøvelsen af tilsynet.
 § 6.  Isatte øremærker må ikke fjernes.
 Stk. 2.  Tabes eller ødelægges et øremærke, skal der  

 snarest isættes et nyt mærke med samme nummer, jf. § 5, stk. 1.
Stk. 3.  Hos svin kan tabte eller ødelagte øremærker  

 erstattes med et øremærke med CHR-nr. for den besætning, hvori dyret befinder  

 sig, jf. § 8, stk. 3, litra c.
For indførte svin skal erstatningsøremærket  

 dog altid være identisk med det tabte eller ødelagte øremærke.
§ 7.  Enhver, der erhverver et dyr, som skal være  

 mærket i henhold til denne bekendtgørelse, skal påse, at dyret er behørigt  

 mærket.
Såfremt det erhvervede dyr ikke er behørigt mærket, skal erhververen  

 straks give meddelelse herom til kredsdyrlægen.
Besætningsregistreringer § 8.  Den, der er ansvarlig for en kvægbesætning,  

 svinebesætning eller en i CHR registreret fåre- eller gedebesætning, skal  

 føre optegnelser, der indeholder ajourførte oplysninger.
 Stk. 2.  Følgende oplysninger skal registreres for kvæg:
 Stk. 3.  Følgende oplysninger skal registreres for svin:
 Stk. 4.  Følgende oplysninger skal registreres for får  

 og geder:
 Stk. 5.  Optegnelser kan føres i forbindelse med  

 deltagelse i dataregistrering, produktionsstyring (E-kontrol),  

 ydelseskontrol, kødkvægsregistrering eller lignende.
 Stk. 6.  Optegnelserne skal opbevares i mindst 5 år fra  

 datoen for dyrets afgang fra besætningen og skal på begæring forevises  

 Veterinærdirektoratet eller Plantedirektoratet.
Betaling, straf og ikrafttræden § 9.  Veterinærdirektoratet afholder udgifterne til de  

 i § 4 nævnte øremærker samt til isætning af mærkerne.
Alle andre udgifter,  

 som afholdes i medfør af denne bekendtgørelse, er Veterinærdirektoratet  

 uvedkommende.
 § 10.  Overtrædelse af § 1, § 2, stk. 1, stk. 3, 2. og  

 3. pkt., og stk. 4, § 3, stk. 1, §§ 4, 6 og 7 og § 8, stk. 1-4 og stk. 6,  

 straffes med bøde.
§ 11.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 12.  Bekendtgørelsen træder i kraft den 1. januar  

 1995.
 Stk. 2.  Samtidig ophæves bekendtgørelse nr. 80 af 18.  

 februar 1993 om mærkning og registrering af kvæg, svin, får og geder.
 § 13.  Bekendtgørelsen gælder ikke for Grønland.
Veterinærdirektoratet, den 15. december  

 1994 Erik Stougaard / Sten Stromgren (* 1) Bekendtgørelsen indeholder bestemmelser, der gennemfører dele af  

 Rådets direktiv 92/102/EØF, EF-Tidende 1992 L 355 s. 32.
