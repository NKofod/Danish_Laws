Teknisk forskrift.  

 Miljøstyringssystemer.
Certificeringsorganer. (TF19) I medfør af § 10, stk. 2 og 3, samt § 16, stk. 4, i lov om  

 erhvervsfremme, jf. lovbekendtgørelse nr. 323 af 25. april 1996, samt  

 i tilslutning til Erhvervsfremme Styrelsens bekendtgørelse om  

 akkreditering il certificering af miljøstyringssystemer og til  

 miljøverifikation, fastsættes:
Kapitel 1 Afgrænsning og generelle krav for  

 akkreditering Afgrænsning § 1. Bestemmelserne vedrører organer m.v.,  

 der ansøger om eller er akkrediteret til certificering af  

 miljøstyringssystemer.
Generelle krav for akkreditering § 2. For at blive akkrediteret og opretholde  

 akkrediteringen skal certificeringsorganet opfylde kriterierne i standarden  

 DS/EN 45012: "Generelle kriterier for certificeringsorganer, der  

 udfører certificering af kvalitetssystemer" med undtagelse af  

 følgende punkter i standarden: 10, 11, 12g, 17, 18 og 19.
 § 3. De under § 2 nævnte punkter i  

 standarden DS/EN 45012 erstattes af følgende:
 10.1 Certificeringsorganet skal have de nødvendige faciliteter og  

 dokumenterede procedurer til         at kunne gennemføre  

 bedømmelse, certificering og overvågning af  

 miljøstyringssystemer i overensstemmelse med kravene i relevante  

 standarder og andre normative dokumenter.
 10.2 Certificeringsorganet skal kræve, at virksomheden har et  

 dokumenteret miljøstyringssystem.
 10.3 Certificeringsorganet skal vedligeholde regelmæssig  

 overvågning af virksomhedens miljøstyringssystem.
2)	Punkt 11.  

 Nødvendige certificerings- og overvågningsfaciliteter.  

 Certificeringsorganet skal have de nødvendige faciliteter i form af  

 personale med certificeringsekspertise og faglig ekspertise inden for  

 miljøområdet, samt udstyr til at foretage bedømmelse,  

 certificering og overvågning af, om virksomhedens  

 miljøstyringssystem opfylder kravene.
Dette udelukker ikke brugen af  

 eksterne ressourcer, når det er nødvendigt.
 3)	Punkt 12 g.
 g)	udførligt dokumenterede procedurer for bedømmelse  

 og audit af virksomheders miljøstyringssystemer.
 4)	Punkt 17.  

 Misbrug af certifikater.
 17.1 Certificeringsorganet skal udøve passende kontrol med brugen  

 af dets certifikater for miljøstyringssystemer.
 17.2 Ukorrekt henvisning til certificeringssystemet eller misvisende brug  

 af certifikater fundet i reklamer, kataloger, osv., skal behandles med egnede  

 foranstaltninger såsom korrigerende handlinger, offentliggørelse  

 og om nødvendigt retsforfølgelse.
 5)	Punkt 18.  

 Klager.  

 Certificeringsorganet skal kræve, at certificerede virksomheder  

 registrerer alle klager og korrektioner vedrørende  

 miljøstyringssystemet.
 6)	Punkt 19.
Tilbagetrækning og annullering af certifikater.  

 Certificeringsorganet skal have dokumenterede procedurer for  

 tilbagetrækning og annullering af certifikater for  

 miljøstyringssystemer.
 § 4. Et akkrediteret organ må kun  

 erklære, at det er akkrediteret med hensyn til de aktiviteter, der er  

 dækket af akkrediteringsområdet.
 § 5. Alle ydelser, der falder ind under  

 akkrediteringsområdets afgrænsning, skal udføres med et  

 kvalitetsniveau, der svarer til kravene for udførelse af akkrediterede  

 ydelser.
 § 6. Et akkrediteret organ må ikke bruge  

 akkrediteringen på en sådan måde, at det bringer DANAK i  

 miskredit, eller udtale sig misvisende og ukorrekt om akkrediteringen.
 Stk. 2. Akkrediteringen må ikke anvendes på  

 en sådan måde, at det kan opfattes, som om DANAK har anerkendt  

 eller godkendt det certificerede miljøstyringssystem.
 Stk. 3. Det akkrediterede organ skal sikre, at  

 akkrediteringsdokumentet, DANAK-logo og DANAK-rapporter mv. eller dele deraf  

 ikke anvendes på en misvisende måde.
 § 7. Det akkrediterede organ skal løbende  

 fremsende materiale til ajourføring af den kvalitetshåndbog og  

 anden dokumentation, DANAK har modtaget som grundlag for  

 akkrediteringen.
 Stk. 2. Ved ændringer i det i stk. 1 nævnte  

 materiale, der kan have betydning for akkrediteringens opretholdelse, skal  

 det akkrediterede organ henlede DANAK s opmærksomhed herpå.
Kapitel 2 Bestemmelser for miljøcertificering § 8. Certificeringsarbejdet skal organiseres  

 således, at beslutning om tildeling af certifikat og fortsat  

 opretholdelse eller tilbagekaldelse træffes af fagligt kompetent,  

 fastansat personale.
Stk. 2. Det anførte personale skal have  

 organisatorisk status i certificeringsorganet, der sikrer deres  

 uafhængighed.
De skal med deres underskrift på certifikaterne  

 bekræfte, at certifikaterne er korrekte og kan udstedes i  

 overensstemmelse med certificerings- og akkrediteringsbestemmelserne.
 § 9. Varetager andre dele af organet  

 rådgivning, konsulentydelser mv. vedrørende miljøforhold,  

 eller er certificeringsorganet en del af en organisation/selskab, der  

 varetager sådanne opgaver, skal certificeringsfunktionen være  

 organiseret således, at enhver mulig påvirkning af  

 certificeringens fortrolighed, objektivitet og upartiskhed er udelukket.
 § 10. Certificeringsorganet skal forsyne  

 såvel den ansøgende som den certificerede virksomhed med en  

 udførlig rapport over henholdsvis vurderingen i forbindelse med  

 ansøgning og foretagne overvågninger/audits.
 § 11. Certificeringsorganet skal kræve, at  

 ansøgere oplyser om eventuelle nuværende eller tidligere  

 certifikater for samme område og om eventuelle tidligere  

 ansøgninger om miljøcertificering.
 § 12. Certifikatindehaveren skal forpligtes til at  

 overholde certificeringsorganets regler for, hvorledes certifikatet må  

 anvendes.
 Stk. 2. Certificeringsorganet skal som vilkår for  

 certificering forpligte en certificeret virksomhed til inden for en meddelt  

 frist at foretage fornødne ændringer i grundlaget for  

 certificeringen som følge af ændringer af  

 certificeringskriterier.
 Stk. 3. Certificeringsorganet skal give den certificerede  

 virksomhed skriftlig meddelelse om ændring af certificeringskriterierne  

 og en frist på mindst 6 måneder til at foretage de  

 nødvendige ændringer, dersom certificeringssystemet ikke har  

 kortere frist.
 § 13. Certificeringsorganet skal have klare regler  

 for opretholdelse og tilbagetrækning af certifikater.
 § 14. Konstaterer certificeringsorganet misbrug af  

 certifikatet, skal certifikatindehaveren gøres opmærksom  

 herpå med påbud om at bringe forholdene i orden.
 Stk. 2. Følger certifikatindehaveren ikke  

 påbud, udstedt i henhold til stk. 1, eller er misbruget så groft,  

 at certifikatet skal trækkes tilbage, meddeles dette til  

 certifikatindehaveren, og certificeringsorganet offentliggør, at  

 certifikatet er trukket tilbage.
 § 15. Et certifikat for en virksomheds  

 miljøstyringssystem skal indeholde:
 Virksomhedens navn og adresse, med adresser på de  

 anlægsområder, som certifikatet dækker.
 Systemstandarden med evt. supplerende normativt dokument, der angiver  

 supplerende systemkrav, eller andet normativt dokument med systemkrav.
 Certificeringsorganets navn og evt. logo.
 DANAK s logo og akkrediteringens registreringsnummer.
 Dato for certifikatudstedelse og gyldighedsperiode.
 § 16. Periodisk audit af  

 miljøstyringssystemer skal foretages mindst 1 gang årligt,  

 når certifikatets gyldighedsperiode er maksimalt 3 år, og  

 kræver en recertificering ved fornyelse af certifikat.
Stk. 2. Ved gyldighedsperioder på mere end 3  

 år skal der foretages mindst 2 audits pr. år, og hele  

 miljøstyringssystemet skal være auditeret inden for en 3  

 års periode.
Yderligere skal der hvert tredje år foretages en  

 samlet vurdering af, om miljøstyringssystemet opfylder standarden.
Kapitel 3 Ikrafttræden § 17. Forskriften træder i kraft den 1.  

 september 1997.
 Stk. 2. Samtidig ophæves Teknisk Forskrift nr. 5.8.01-1 af  

 19. august 1994: "Generelle kriterier for akkrediterede organer, der  

 certificerer miljøstyringssystemer".
