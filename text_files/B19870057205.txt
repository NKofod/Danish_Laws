 I henhold til § 75 f, stk. 2, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 615 af 12. september  

 1986, fastsættes efter forhandling med Landsarbejdsnævnet:
 § 1.  En efterlønsmodtager kan bevare retten til  

 efterløn under midlertidigt ophold i udlandet i op til sammenlagt 3 måneder  

 inden for hvert kalenderår.
 Stk. 2.  Overstiger opholdet i udlandet sammenlagt 3  

 måneder, eller tager medlemmet fast ophold i udlandet, standses udbetalingen  

 af efterløn, indtil medlemmet igen tager fast ophold i Danmark.
 Stk. 3.  Hvis et medlem har bevaret retten til efterløn  

 under ophold i udlandet umiddelbart op til et årsskifte, kan pågældende dog  

 bevare retten til efterløn i udlandet i en ny 3 måneders periode uden  

 forinden at tage ophold i Danmark.
 § 2.  Et medlem, der tager ophold i udlandet, skal  

 give arbejdsløshedskassen oplysning om opholdets begyndelses- og  

 afslutningstidspunkt.
 § 3.  Det påhviler arbejdsløshedskassen at registrere  

 perioder, hvor et medlem opholder sig i udlandet, og at standse udbetalingen  

 af efterløn i overensstemmelse med reglerne i § 1.
 § 4.  Når et medlem tager fast ophold i Danmark efter  

 længere tids ophold i udlandet end nævnt i § 1, genoptages udbetalingen af  

 efterløn efter begæring fra medlemmet, hvis betingelserne for ret til  

 efterløn fortsat er opfyldt.
 Stk. 2.  Ophold i udlandet forlænger ikke den periode,  

 hvor efterlønnen efter arbejdsløshedsforsikringslovens §§ 75 d, stk. 1, og 75  

 e, stk. 1, udbetales med beløb svarende til medlemmets dagpengesats.
 Ikrafttrædelse m.v.
 § 5.  Bekendtgørelsen træder i kraft den 1. oktober  

 1987.
 Stk. 2.  Samtidig ophæves: - Arbejdsdirektoratets  

 cirkulære af 13. december 1978 vedrørende udbetaling af efterløn til  

 medlemmer, der opholder sig i udlandet, jf. arbejdsløshedsforsikringslovens §  

 75 f, stk. 2. - Arbejdsdirektoratets cirkulære af 18. december 1981  

 vedrørende udbetaling af efterløn til medlemmer, der opholder sig i udlandet,  

 jf. arbejdsløshedsforsikringelovens § 75 f, stk. 2.
