 I medfør af § 22, stk. 3, i lov nr. 340 af 26. juni 1975 om foderstoffer  

 fastsættes følgende:
I.
Offentliggørelse af analyseresultater fra statens  

 foderstofkontrol § 1.  Offentliggørelse af analyseresultater, som  

 fremkommer ved statens foderstofkontrols tilsyn med overholdelse af  

 foderstoflovgivningen, sker dels med mellemrum som led i en  

 abonnementordning, dels i kontrollens årlige beretning.
 § 2.  Offentliggørelsen omfatter indtil videre  

 analyseresultater vedrørende foderblandinger til kvæg, svin og fjerkræ, samt  

 tørfoderblandinger til pelsdyr.
 § 3.  Offentliggørelsen omfatter indtil videre  

 følgende oplysninger:
a.
Navn og adresse på fabrikanten eller importøren.
b.
Samtlige de på hver enkelt virksomhed udtagne prøver, grupperet efter  

 dyreart.
c.
Datoen for hver foderstofprøves udtagning.
d.
Det deklarerede indhold og analyseresultaterne for råprotein, råfedt,  

 træstof og energi (foderenheder eller megajoule omsættelig energi).
e.
Hvilke tolerancer der finder anvendelse ved kontrollen med de  

 pågældende foderblandinger.
 Stk. 2.  Større afvigelse mellem et deklareret indhold  

 og analyseresultatet end den ifølge tolerancen tilladelige markeres.
 § 4.  Forud for offentliggørelse af et analyseresultat  

 sender statens foderstofkontrol den pågældende virksomhed oplysning om  

 analyseresultatet med angivelse af en frist for eventuelle indsigelser mod  

 analyseresultatet.
 Stk. 2.  Offentliggørelse af et analyseresultat, mod  

 hvilket der rettidigt er rejst indsigelse, udskydes, indtil indsigelsen  

 direkte eller indirekte er frafaldet, f.eks. ved betaling af en bøde  

 tilkendegivet i medfør af § 23, stk. 5 i lov nr. 340 af 26. juni 1975 om  

 foderstoffer, eller analyseresultatets rigtighed er fastslået ved dom.
§ 5.  De af offentliggørelsen omfattede  

 analyseresultater fremkommer ved foderstofkontrollens almindelige  

 stikprøvekontrol.
Analyseresultaterne må i henhold til § 8 i lov nr. 340 af  

 26. juni 1975 om foderstoffer ikke anvendes i reklameøjemed.
 § 6.  Overtrædelse af bestemmelsen i § 5, 2. pkt.  

 straffes med bøde.
II.
Udlevering af kopiprøver fra statens foderstofkontrol § 7.  I tilfælde, hvor en af statens foderstofkontrol  

 udtaget prøve giver anledning til påtale for overtrædelse af  

 foderstoflovgivningen, kan den for overtrædelsen ansvarlige virksomhed  

 rekvirere en kopiprøve.
§ 8.  Anmodning om udlevering af en kopiprøve skal ske  

 skriftlig til statens foderstofkontrol.
Anmodningen kan fremsættes fra  

 modtagelsen af meddelelse fra foderstofkontrollen om konstaterede  

 overtrædelser indtil 14 dage efter datoen for den skrivelse, hvori  

 landbrugsministeriet påtaler overtrædelsen.
 § 9.  Omkostningerne ved forsendelse af en kopiprøve  

 bæres af den virksomhed, der rekvirerer prøven.
§ 10.  Statens foderstofkontrol er berettiget til at  

 tilintetgøre alle kopiprøver, som ikke er rekvireret inden for den i § 8, 2.  

 pkt. fastsatte frist.
Hvis analyseresultatet af en udtaget prøve ikke giver  

 anledning til påtale, tilintetgøres kopiprøven, så snart analyseresultatet  

 foreligger.
 § 11.  Bekendtgørelse nr. 544 af 8. december 1980 om  

 offentliggørelse af analyseresultater fra statens foderstofkontrol og om  

 udlevering af kopiprøver fra kontrollen ophæves.
