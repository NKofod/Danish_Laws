Ansøger var flere gange meddelt fristforlængelse til opførelse af  

 beboelsesbygning på sin landbrugsejendom.
Fastholdt, at kravet om en  

 beboelsesbygning kunne frafaldes, såfremt der tinglystes en deklaration på  

 ejendommen om forbud mod opførelse af nye bygninger på ejendommen samt påbud  

 om afhændelse til sammenlægning ved førskommende ejerskifte.
 I skrivelse af 21. februar 1990 har De på vegne af Henning Madsen og  

  Eigil Paulsen påklaget den af Jordbrugsdirektoratet i skrivelse af 24.  

 januar 1990 trufne afgørelse, hvorved der meddeltes afslag på ansøgning om  

 forlængelse af fristen for opførelse af fornøden beboelsesbygning på  

 landbrugsejendommen matr. nr. 24 a Mandø By,  Mandø. Jordbrugsdirektoratet  

 meddelte samtidig, at Deres klienter kan fritages for at opføre en  

 beboelsesbygning på ejendommen mod, at der inden 3 måneder fra den 24. januar  

 1990 tinglyses en deklaration om, at der ikke uden Jordbrugsdirektoratets  

 tilladelse må opføres nye bygninger på ejendommen, og at ejendommen ved  

 førstkommende ejerskifte skal afhændes til sammenlægning med en bestående  

 landbrugsejendom.
Det fremgår af sagen, at Deres klienter i november 1985 forpligtede sig  

 til at opføre en beboelsesbygning på den omhandlede landbrugsejendom inden  

 den 15. oktober 1988. I skrivelse af 2. februar 1988 ansøgte  

 landinspektør H.
J.
Spangsmark om fristforlængelse for endnu 2 år med den  

 begrundelse, at Deres klienter havde planer om at erhverve en nærliggende  

 landbrugsejendom med beboelsesbygning med henblik på sammenlægning i stedet  

 for at opføre en ny beboelsesbygning.
 I anledning af denne ansøgning meddelte Landbrugsministeriet en  

 forlængelse af fristen til den 1. november 1989.
 Det fremgår videre af sagen, at De i skrivelse af 14. september 1989 søgte  

 om en yderligere fristforlængelse til den 1. november 1990. De begrundede  

 Deres ansøgning med, at det endnu ikke er lykkedes Deres klienter at finde en  

 passende landbrugsejendom med beboelsesbygning.
Deres ansøgning har været forelagt den stedlige jordbrugskommission, der  

 ikke kan anbefale, yderligere fristforlængelse.
Kommissionen anbefalede ved  

 samme lejlighed, at Deres klienter fritages for at opføre en beboelsesbygning  

 på ejendommen mod, at der tinglyses en deklaration om forbud mod bebyggelse  

 på ejendommen og krav om at, hvis ejendommen afhændes, skal dette ske til  

 sammenlægning med anden landbrugsejendom.
 Jordbrugsdirektoratets afgørelse af 24. januar 1990 er truffet på baggrund  

 af jordbrugskommissionens indstilling.
 I Deres klageskrivelse henviser De til det fremførte i ansøgningen til  

 Jordbrugsdirektoratet.
 I skrivelse af 19. marts 1990 fremfører De, at Deres klienter er villige  

 til at acceptere en deklaration på den omhandlede ejendom, såfremt der åbnes  

 mulighed for at overdrage de ideelle andele indbyrdes mellem ejerne, at  

 overdrage ejendommen ved arv til ægtefælle og/eller livsarvinger, og at  

 deklarationen aflyses, såfremt ejerne på et senere tidspunkt enten tilkøber  

 en beboelsesbygning, der opfylder landbrugslovens krav med hensyn til  

 beboelse, eller lader opføre en sådan beboelsesbygning på ejendommen.  

 Landbrugsministeriet har i anledning af Deres klage og Deres skrivelse af 19.  

 marts 1990 modtaget en udtalelse fra Jordbrugsdirektoratet, der finder, at  

 der ikke er fremført nye oplysninger, der kan begrunde, at afgørelsen ændres.
 Landbrugsministeriet finder ikke grundlag for at ændre  

 Jordbrugsdirektoratets afgørelse, der er i overensstemmelse med  

 landbrugsloven og de for administrationen heraf fastlagte retningslinier.
 Landbrugsministeriet finder således ikke, at der er særlige forhold, der  

 taler for at meddele yderligere forlængelse af fristen for opførelse af  

 fornøden beboelse på den omhandlede landbrugsejendom, eller for sammenlægning  

 af ejendommen med anden landbrugsejendom med beboelsesbygning, som Deres  

 klienter måtte erhverve.
 Landbrugsministeriet stadfæster hermed Jordbrugsdirektoratets afgørelse,  

 idet fristen dog forlænges med tre måneder fra nærværende skrivelses dato.
 Det bemærkes, at landbrugslovens administration med virkning fra 1. januar  

 1990 er udlagt til nye regionale jordbrugskommissioner, og at  

 jordbrugskommissionen i Ribe amt i medfør af § 8, stk. 7 i landbrugsloven  

 (lovbekendtgørelse nr. 504 af 17. juli 1989) kan beslutte, at der ikke må  

 opføres nye bygninger på ejendommen, samt at ejendommen ved førstkommende  

 ejerskifte skal afhændes til sammenlægning med bestående landbrugsejendom  

 efter reglerne i landbrugslovens § 13, hvis ejendommen uden  

 landbrugsministerens tilladelse har været uden beboelsesbygning i over 2 år.
 P.M.V.
 e.b.
