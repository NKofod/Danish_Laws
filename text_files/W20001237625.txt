To dage efter blev den 50-årige kvinde fundet død på  

 bopælen.
En retsmedicinsk obduktion viste, at hun var død som  

 følge af en lungebetændelse i højre lunge.
Klage over manglende sygebesøg Patientklagenævnet fandt, at der ikke var grundlag for at kritisere  

 den givne behandling.
 Patientklagenævnet lagde herved vægt på, at lægen  

 ud fra de oplyste symptomer i form af høj feber, ondt i kroppen og  

 tør hoste fandt, at det drejede sig om influenza, og at et  

 sygebesøg derfor ikke var nødvendigt.
 Patientklagenævnet kunne oplyse, at enhver praktiserende læge  

 dagligt får henvendelser fra patienter, der har symptomer forenelige  

 med influenza, og hvis patienterne ikke oplyser om andre symptomer, eller  

 hvis de ikke må anses for at være svækkede i øvrigt,  

 fandt nævnet, at der ikke er behov for iværksættelse af  

 anden behandling end den, som lægen iværksatte i dette  

 tilfælde.
 Patientklagenævnet fandt således, at de af kvinden oplyste  

 symptomer ikke havde en sådan karakter, at det med rimelighed kunne  

 antages, at der ville tilstøde alvorlige komplikationer, og  

 nævnet fandt derfor ikke anledning til at kritisere, at lægen  

 ikke aflagde hende sygebesøg.
