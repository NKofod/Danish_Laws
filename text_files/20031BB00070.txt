Fremsat den 25. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om etablering af sprøjtefrie randzoner langs haver,  

 naturarealer, vandløb og søer Folketinget opfordrer regeringen til at fremsætte lovforslag  

 om at indføre fagligt begrundede sprøjtefrie randzoner langs haver,  

 naturarealer, vandløb og søer til sikring mod vinddrift af sprøjtemidler.
Bemærkninger til forslaget Det er efter forslagsstillernes opfattelse ikke rimeligt,  

 at naboarealer til konventionelt dyrkede marker skal udsættes for vinddrift  

 af  

 pesticider.
Til illustration af problemstillingen vil der som udvalgsbilag på  

 beslutningsforslaget blive omdelt uddrag fra »Praktisk Økologi« nr. 4/2003  

 med  

 ét af et dusin eksempler, som foreningen Praktisk Økologi er blevet bekendt  

 med.
Man kan se billeder af skaderne og læse om implikationerne, når den  

 skadelidte forsøger at opnå lidt retfærdighed.
Derfor bør der lovgives om en mindsteafstand til markskel  

 mod haver, naturarealer, vandløb og søer, hvor der ikke må sprøjtes.
Der er  

 gennemført en lang række videnskabelige forsøg med, hvor mange  

 sprøjtemiddelrester der falder hvor langt fra den yderste sprøjtedyse, når  

 man  

 anvender almindeligt sprøjteudstyr.
Forsøgene er udført ved en fornuftig lav  

 vindhastighed.
Procent af standarddosis, der falder hvor langt fra  

 yderste sprøjtedyse 1 meter 5 meter 10 meter 70 meter Bar mark* 20 1 0,4 0,03 Kortklippet græsmark** 1,2 0,3 0,1 0,01 Korn* 20 2 0,8 0,03 Markafgrøder*** 3 0,7 0,3 0,05 Plantage*** 30-40 20 10 0,1 * J.
C .Van de Zande et. al. 2002, International Advances in  

 Pesticide Application.
Environmental risk control, s. 164-172 Ganzelmeier et al. 1995. Untersuchungen zur Abtrift von  

 Pflanzenschutzmitteln.
Ergebnisse eines bundesweiten Versuchsprogrammes.  

 Mitteilungen  

 aus der Biologische Bundesanstalt für Land- und Forstwirtschaft, Heft 304,  

 Berlin.
* Ganzelmeier et. al. 2000. Drift, drift reducing sprayers  

 and sprayer testing.
Pesticide Application, s. 1-4.
Som det ses, er der meget stor forskel på undersøgelsernes  

 resultater.
Kilden afmærket med ** har fundet en faktor 10 mindre værdier for  

 drift af sprøjtemidler i en kortklippet græsmark i forhold til, hvad kilden  

 afmærket med * har fundet på en kornmark, selv om de ifølge forfatteren *  

 burde  

 ligge på linje med hinanden.
Forfatteren forklarer (oversat fra engelsk):  

 »Det  

 er kendt, at afgrødetypen og dens struktur influerer på afsætningen af  

 sprøjtemidler og på, hvor meget de driver... Forskellene i niveauet af  

 sprøjtemiddeldrift kan også komme fra forskellige vejrsituationer under  

 målingerne (vindhastighed og retning), sprøjtebomvidde, dysetype, højden på  

 sprøjtebommen og dens bevægelser«.
Det man kan se af tallene er, at man skal ud på over 10  

 meters afstand, før der falder under 0,1 pct. af sprøjtedosis, når der  

 sprøjtes  

 ved en fornuftig lav vindhastighed.
Samtidig kan man se, at man på plantager  

 skal ud på en afstand af 70 meter for at komme ned i området 0,1 pct. af  

 dosis.
At der skal være en afstand på 10 m til kanten i markafgrøder  

 for at nedsætte afdriften ud over markkanten til omkring 0,1 pct. af  

 sprøjtedosis, bekræftes også af oplysningerne i pjecen fra Landbrugets  

 Rådgivningscenter »Pas på afdriften«, hvor et søjlediagram viser afdrift i  

 pct.  

 af markdosis som funktion af den yderste sprøjtedyses afstand fra markkanten.  

 Oplysningerne gælder ved en vindhastighed på 2 m/s.
Pjecen omdeles som  

 udvalgsbilag på beslutningsforslaget.
Afgørende for at ovennævnte undersøgelsers resultater  

 holder stik i virkeligheden er, at landmændene rent faktisk ikke sprøjter ved  

 vindhastigheder over 2 m/s, at sprøjtedyserne er indstillet med det rigtige  

 tryk, og at sprøjtebommen ikke befinder sig for højt over afgrøden.
Det  

 sidste  

 alene kan fordoble vinddriften.
Så længe der ikke er klare regler med  

 sanktionsmuligheder vedrørende disse forhold, er man nødt til at fordoble  

 bredden på en sprøjtefri randzone for at være nogenlunde sikker på, at  

 grænsen  

 på maksimalt 0,1 pct. af den udsprøjtede pesticiddosis uden for markerne  

 overholdes.
Den sprøjtefrie randzone, der under ideale forhold burde sættes  

 til  

 10 m, skal derfor sættes til 20 m i praksis i markafgrøder og øges fra 70 m  

 til  

 140 m i frugtplantager.
Sprøjteføreren sprøjtecertifikat bør endvidere fornyes med  

 nogle års mellemrum for at sikre, at sprøjteføreren kan huske reglerne og har  

 kendskab til udviklingen inden for optimeret sprøjteudstyr og anbefalet dosis  

 af sprøjtemidler.  


  

 Der er ved at komme luftstyrede dyser frem, som giver  

 mindre vinddrift.
Efter forslagsstillernes opfattelse bør der indføres en  

 overgangsordning, der sørger for, at disse dyser bliver standard.
Selv om det  

 ikke helt løser problemet, så reducerer det vinddriften af sprøjtemidler.
