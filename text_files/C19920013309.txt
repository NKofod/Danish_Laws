 Budget.
 1. I forbindelse med vedtagelsen af lov nr. 645 af 19.  

 december 1984 om folkekirkens økonomi, jf. nu bekendtgørelse nr. 455 af 11.  

 juni 1992 af lov om folkekirkens økonomi, blev udarbejdet en blanket til  

 årsbudget for de kirkelige kasser med bilag om henlæggelser og lån samt en  

 konteringsvejledning.
 Budgetblankettens anvendelse er obligatorisk.
 Kun den seneste af Kirkeministeriet godkendte blanket og  

 konteringsvejledning må anvendes.
 Provstiudvalget kan med provstirevisors samtykke godkende, at alene  

 budgetblankettens systematik anvendes med henblik på edb-udskrift.
 Budgetproceduren.
2. Budget for kirkekassen udarbejdes af  

 menighedsrådet.
I tilfælde, hvor flere menighedsråd i et pastorat har  

 oprettet en præstegårdskasse, udarbejder menighedsrådene ved almindelig  

 stemmeflerhed budget for denne på et fælles møde efter indhentet udtalelse  

 fra præstegårdsudvalget.
Budgetterne indsendes til prostiudvalget inden den  

 1. april i året før budgetåret.
3. Provstiudvalget indkalder en eller to  

 repræsentanter fra provstiets menighedsråd i en kommune til budgetsamråd, der  

 afholdes senest 15. juni.
Dette budgetsamråd er obligatorisk, men har ikke  

 besluttende myndighed.
I budgetsamrådet forhandles de enkelte  

 bevillingsforslag og deres prioritering, og menighedsrådet har pligt til at  

 lade sig repræsentere.
 Såfremt enkelte sogne i et andet provsti hører til vedkommende kommune,  

 skal de indbydes til at deltage i budgetsamrådet, såfremt de ønsker det.
 Senest 1. august træffer provstiudvalget afgørelse om godkendelse af  

 kirke- og præstegårdskassens budgetter.
 Budgetskemaets opbygning m.v.
4. Budgetskemaets formål er opstilling af et enkelt  

 budget til fastlæggelse af den kirkelige ligning samt til lettelse af den  

 løbende opfølgning af budgetoverholdelsen.
Blanketten opfylder lovgivningens  

 krav til registreringssystemer ligesom hensynet til offentlig fremlæggelse i  

 en let tilgængelig form er tilgodeset.
 Budgetformularen er opbygget efter kasseregnskabsprincippet og opdelt i 3  

 afsnit.
 - En tekstdel, hvor budgetforudsætninger og særlige forhold anføres.
 - En oversigtsdel, hvor de enkelte noter eller hovedkonti for det mere  

 specificerede budget er samlet med henblik på at give menighedsråd,  

 provstiudvalg og offentligheden et samlet overblik over budgettet.
 - Det egentlige budget specificeret på relevante konti.
 Specifikationen på konti fremgår af konteringsvejledningen.
 Foruden selve budgetformularen udfyldes oversigten over henlæggelser og  

 låneoptagelser.
 Bemærkninger til budgetskemaets udfyldelse.
 5. Driftsudgifter ved kirkegårde med selvstændigt  

 budget og regnskab indføres under kontonumrerne 531 - 542. I disse tilfælde  

 posteres de specificerede lønudgifter ikke under kontiene 011, 016 og 021.
 For kirkegårde uden selvstændigt budget og regnskab budgetteres  

 lønudgiften under ovenstående lønkontonumre. Øvrige udgifter budgetters under  

 kontogruppe 5.
 Er der oprettet præstegårdskasse i henhold til § 1, stk. 3, i  

 bekendtgørelse nr. 455 af 11. juni 1992 af lov om folkekirkens økonomi  

 anvendes blanketten tilsvarende ved budget for præstegårdskassen.
Regnskab 6. Regnskabsåret for kirke- og præstegårdskassen er  

 kalenderåret, og regnskaberne skal aflægges senest den 1. april efter  

 regnskabsårets udløb.
 Til brug for regnskabsaflæggelsen anvendes den seneste af Kirkeministeriet  

 godkendte regnskabsblanket.
 Regnskabsblankettens anvendelse er obligatorisk.
 Provstiudvalget kan med prostirevisors samtykke godkende, at alene  

 regnskabsblankettens systematik anvendes med henblik på edb-udskrift.
 Regnskab for særlige nybygnings- og istandsættelsesarbejder føres som  

 særskilte biregnskaber, ligesom der ved større kirkegårde med særskilt  

 regnskab med provstiudvalgets godkendelse er mulighed for at videreføre  

 hidtil anvendte regnskabssystemer.
 Biregnskabet for indsamlede midler kan enten specificeres nøje eller  

 aflægges som en bekræftet udskrift af indsamlingsbog, der så træder i stedet  

 for specifikationen.
 De indsamlede midler indgår ikke i regnskabet.
 Menighedsrådet aflægger regnskab i underskrevet stand og sender 1  

 eksemplar til provstiudvalget og 3 ekspemplarer med bilag til provstirevisor  

 inden den 1. april i året efter regnskabsårets udløb.
 Efter aftale mellem provstiudvalget og provstirevisor kan der ændres i  

 antallet af regnskabseksemplarer.
Revisor foretager revision og udarbejder revisionsprotokol og sender det  

 påtegnede regnskab og revisionsprotokol til meninghedsrådet senest den 15.  

 september.
Samtidig sendes et eksemplar af revisionsprotokollen til  

 provstiudvalget.
Når menighedsrådet modtager det reviderede regnskab i 2 eksemplarer samt  

 revisionsprotokol fra provstirevisor, behandles regnskabet på et  

 menighedsrådsmøde og forsynes med rådets eventuelle bemærkninger.
Det  

 reviderede regnskab underskrives af menighedsrådet ved formanden og forsynes  

 med dato.
 2 regnskaber med revisionsprotokol fremsendes til provstiudvalget senest  

 den 1. oktober. provstiudvalget kan dispensere fra denne frist.
 Efter provstiudvalgets godkendelse tilbagesendes 1 eksemplar af regnskabet  

 til menighedsrådet, mens provstiudvalget beholder det andet eksemplar.
 Efter modtagelsen af det godkendte regnskab behandler meninghedsrådet  

 regnskabet på ordinært rådsmøde, og bemærkning herom optages i  

 menighedsrådets protokol.
 Bogholderi og rapportering.
7. Den løbende bogføring foretages efter almindelig  

 anerkendt bogføringsteknik.
Der kan således anvendes kolonnebog eller -ark,  

 kontokort med gennemskrivning, edb m.v.
 Forretningsgangen baseres på det forhold, at der normalt ikke kan ske  

 adskillelse mellem kasse og bogholderi.
Bogholderiet skal være ajour og kvartalsvis rapportering til  

 menighedsrådet skal finde sted.
Kassebogføringen må ikke være mere end 14  

 dage bagud, bortset fra særlige tilfælde, hvor dette skriftligt er godkendt  

 af formanden for menighedsrådet.
 Kvartalsvis rapportering, hvori regnskabet er sammenholdt med budgettet,  

 fremsendes til menighedsrådet så betids, at rådet senest 2 måneder efter  

 kvartalets udløb kan behandle kvartalsrapporten på et menighedsrådsmøde.
Rapporteringen skal indeholde oplysninger svarende til  

 regnskabsblankettens oversigtsdel, og denne blanketside kan anvendes ved  

 rapporteringen.
Det skal imidlertid bemærkes, at det vil øge  

 kvartalsrapportens anvendelighed, hvis den udfærdiges på en hel  

 regnskabsblanket og ikke kun på oversigtskemaet.
 Et eksemplar af kvartalsrapporten tilsendes provstirevisor senest 2  

 måneder efter kvartalets udløb.
 Det tilstræbes, at en eventuel kontant kassebeholdning ikke overstiger 500  

 kr. ved dagens slutning.
 I særlige tilfælde kan kassebeholdningen, efter aftale mellem menighedsråd  

 og provstirevisor, fastsættes til et højere beløb end 500 kr.
 Alle udbetalinger skal være dokumenteret ved bilag og i nødvendigt omfang  

 godkendt af en af menighedsrådet befuldmægtiget.
 Revision.
 8. Til varetagelsen af den løbende revision af de  

 kirkelige kasser antages faguddannet revisionsbistand.
 Med hensyn til revisionens praktiske tilrettelæggelse og gennemførelse  

 henvises til nedenstående revisionsinstruks med bemærkninger.
 Provstiudvalgets forvaltningstilsyn og godkendelse.
9. Provstiudvalget udøver forvaltningstilsyn i løbet  

 af året.
Provstiudvalget meddeler decision (endelig godkendelse) af  

 regnskabet under hensyntagen til revisors antegnelser og menighedsrådets  

 bemærkninger hertil, senest 1. novmber.
 Provstiudvalgets afgørelse vedrørende regnskabet kan indbringes for  

 stiftsøvrigheden.
 Kirkegårde, gravstedskapitaler m.v.
 10. Budget og regnskab for kirkegårde udarbejdes efter  

 retningslinierne i punkt 1 til 6, ligesom den i punkt 8 omhandlede revision  

 tillige omfatter kirkegårdens regnskaber.
 For at sikre den størst mulige forsvarlighed i forbindelse med  

 forretningsgangene omkring betaling for gravstedserhvervelse/fornyelse og  

 vedligeholdelse fastsættes nedenstående bestemmelser om  

 indbetalingsprocedurer for disse indtægter samt om kartotek over gravsteder.
 Bestemmelserne må sammenholdes med bestemmelserne i de gældende  

 kirkegårdsvedtægter og regulativer for gravere og kirkegårdsledere.
 Erhvervelse/fornyelse af gravstedsret.
11. Gravstedsbrev udarbejdes i et originaleksemplar  

 med 1 kopi.
Originaleksemplaret udleveres til indehaveren af gravstedsretten  

 eller dennes befuldmægtigede.
Kirkevær  

 gen/graveren/kirkegårdsadministrationen opbevarer en kopi.
 Fornyelse af brugsret over gravsted sker ved påtegning på gravstedsbrevet.  

 Ligelydende påtegning påføres kopien.
 Regning for erhvervelse/fornyelse sendes til indehaveren af  

 gravstedsretten (boet) sammen med gravstedsbrevet.
 Vedligeholdelse.
 Kirkens overtagelse af vedligeholdelsesforpligtelsen for et gravsted  

 for een fredningsperiode.
12a.
Normalt afgives et skriftligt tilbud.
Aftale indgås skriftligt med indehaveren af gravstedsretten.
Et eksemplar  

 af den skriftlige aftale overgives gravstedsrettens indehaver, mens en  

 genpart af aftalen opbevares af henholdsvis kirkeværgen, kassereren og  

 graveren, ligesom et eksemplar sendes til stiftsøvrigheden.
 Den af stiftsøvrigheden foreskrevne formular skal benyttes, og indbetaling  

 til stiftsøvrigheden skal finde sted pr. giro.
 Stiftsøvrigheden påser, at det indbetalte beløb er i overensstemmelse med  

 gravstedsaftalen og den af provstiudvalget godkendte kirkegårdsvedtægt.
 Stiftsøvrigheden fastsætter de nærmere retningslinier vedrørende  

 proceduren.
 Kirkens overtagelse af vedligeholdelsesforpligtelsen for et gravsted  

 for mere end een fredningsperiode.
12b.
Aftale indgås med udtrykkeligt forbehold af stiftsøvrighedens  

 godkendelse af aftalen, og den skriftlige aftale om vedligeholdelse udleveres  

 først til indehaveren af gravstedsretten, når stiftsøvrighedens godkendelse  

 foreligger.
 Kirkens overtagelse af vedligeholdelsesforpligtelsen for et gravsted  

 for 1 år.
12c.
Er aftale herom indgået mundtligt, bekræftes aftalen herefter  

 skriftligt over for indehaveren af gravstedsretten eventuelt ved udsendelse  

 af regning.
 Der udfærdiges regning på alle kirken tilkommende beløb vedrørende  

 gravsteder - uanset beløbets størrelse.
 Regninger for et-årige vedligeholdelsesaftaler udsendes en eller to gange  

 årligt.
 Forudbetaling kan kræves.
 Indbetalinger i øvrigt.
 13. Regninger for andre ydelser (gravkastning,  

 urnenedsættelser, anlæg eller omlægning af gravsted, pyntning af kirke,  

 grandækning, som ikke indgår i et - eller flerårlig vedligeholdelsesaftale,  

 o.s.v.) udsendes senest en måned efter arbejdets udførelse med angivelse af,  

 at betaling kun kan ske via postgiro, bank eller sparekasse.
 Regninger udfærdiges på regningsblanketsæt med fortrykte, fortløbende  

 numre og gennemskrivning til 2 kopier.
 Kopi arkiveres i nummerorden og det påses, at alle numre er tilstede.
 Regningskopierne opbevares af kassereren/kirkegårdsadministrationen.
 Annullerede regningssæt opbevares af  

 kassereren/kirkegårdsadministrationen, således at brud i nummerfølgen ikke  

 fremkommer.
Menighedsrådet tager stilling til, om fordringerne skal overgives til  

 retslig inkasso, eller om afskrivning af udestående beløb, som er  

 uerholdelige, skal ske.
Beslutning om afskrivning af tilgodehavender påføres  

 regningskopien, og attesteres af menighedsrådet.
 Kartotek.
 14. Der føres af graveren et kartotek over ibrugtagne  

 gravsteder med kartotekskort for hvert gravsted med angivelse af  

 aftalegrundlag.
 Kortet skal indeholde oplysning om:
 1. Gravstedets betegnelse (nummer og placering).
 2. Navn og adresse for indehaveren af gravstedsretten.
 3. Navne på de begravede.
 4. Erhverelsesperioden.
 5. Aftale om vedligeholdelse, betalingsdato og beløb  

 m.v.
 Ved eventuel overgang til EDB bør det tilstræbes, at der skabes mulighed  

 for at afstemning af kartotek og bogholderi kan finde sted.
 15. Foranstående regler finder anvendelse med virkning  

 fra budget- og regnskabsåret 1993.
 De hidtidige bestemmelser i Kirkeministeriets cirkulære af 15. juli 1985  

 om budget og regnskab for samt revision af kirkelige kasser m.v. samt  

 cirkulære af 15. marts 1988 om ændring af cirkulære af 15. juli 1985 om  

 budget og regnskab for samt revision af kirkelige kasser m.v. ophæves.
Kirkeministeriet, den 22. juli 1992 P.M.V.
 E.B.
Steffen Brunes/ Peter Benned fuldmægtig Revisionsinstruks for revision af menighedsrådenes  

 regnskaber § 1.  Revisionen udføres af en statsautoriseret  

 revisor, registreret revisor eller af Kommunernes Revisionsafdeling.  

 Provstirevisor må § 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.m.:
Ved revisionen efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Der foretages endvidere en vurdering af, hvorvidt der  

 er taget skyldige økonomiske hensyn ved forvaltningen af kassens midler og  

 ved driften af de aktiviteter, der er omfattet af regnskabet.
 Ved revision tager provstirevisor hensyn til det af provstiudvalget  

 gennemførte forvaltningstilsyn.
 § 3.  Revisionen, der kan udføres ved stikprøvevise  

 undersøgelser, tilrettelægges efter de vejledende retningelinier, der er  

 angivet i bemærkningerne til denne revisionsinstruks og under hensyntagen til  

 menighedsrådets kasse- og regnskabsmæssige forretningsgange og  

 kontrolforanstaltninger.
 Revisionens omfang afhænger af aktivitetens størrelse, administrative  

 struktur og forretningsgang, herunder den interne kontrol og andre forhold af  

 betydning for regnskabsaflæggelsen.
§ 4.  Der foretages revision i årets løb.
Som led i  

 revisionen, jf. § 3, undersøger revisor de eksisterende forretningsgange og  

 påser, om de er i overensstemmelse med de administrative forskrifter og om de  

 er betryggende den administrative struktur taget i betragtning.
Det bemærkes,  

 at der normalt ikke kan ske adskillelse af bogholderi og kassefunktion.
Kasse  

 og beholdningseftersyn, der foretages mindst en gang pr. regnskabsår, kan  

 foretages som uanmeldt eftersyn eller, såfremt det findes hensigtsmæssigt,  

 som anmeldt eftersyn med meget kort varsel.
 § 5.  Menighedsråd og provstiudvalg skal give revisor  

 adgang til at foretage de undersøgelser m.v., som revisor finder nødvendige.  

 Revisor skal endvidere have adgang til de oplysninger og det materiale, som  

 efter hans skøn er af betydning for udførelsen af hans hverv, herunder  

 menighedsrådets beslutningsprotokol.
 § 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning for midlernes  

 forvaltning, påhviler det revisor straks at give menighedsrådet og  

 provstiudvalget meddelelse herom.
§ 7.  Revisor fører en revisionsprotokol for hvert  

 menighedsråd.
I revisionsprotokollen indføres beretning om, hvilket  

 revisionsarbejde, der er udført, samt alle væsentlige forhold, der har givet  

 anledning til bemærkninger, herunder foretages notering om foretagne kasse-  

 og beholdningseftersyn.
Såfremt der ved kasse- og beholdningseftersyn  

 konstateres uregelmæssigheder, sendes revisionsprotokollen straks til  

 menighedsrådet og provstiudvalget.
 I forbindelse med revisionsbemærkninger i revisionsprotokollen vedrørende  

 årsregnskabet skal revisor oplyse:
 1. Hvorvidt revisor opfylder de i lovgivningen  

 indeholdte habilitetsbetingelser.
 2. Hvorvidt revisor under sin revision har modtaget  

 alle begærede oplysninger til bekræftelse af regnskabets rigtighed.
 3. Hvorvidt revisor anser regnskabet for aflagt efter  

 lovgivningens krav til regnskabsaflæggelse.
 I revisionsprotokollen indføres endvidere oplysninger om særlige  

 kontrolarbejder, afgivelse af særlige beretninger, rådgivning eller  

 assistance.
 Revisionsprotokollen skal fortløbende pagineres.
§ 8.  Det reviderede regnskab forsynes med en  

 påtegning, hvoraf skal fremgå, at regnskabet er revideret i overensstemmelse  

 med reglerne i denne instruks.
Forbehold skal fremgå af påtegningen.
Bemærkninger til revisionsinstruks for revision af menighedsrådenes  

 regnskaber Ad § 1. Til varetagelsen af den løbende revision af de kirkelige kasser  

 antages faguddannet revisionsbistand, enten statsautoriseret revisor,  

 registreret revisor eller kommunernes revisionsafdeling.
Kun med stiftsøvrighedens tilladelse kan forudgående kirkekassefinansieret  

 revision af de kirkelige kasser fremtidig opretholdes eller etableres.
Der  

 tænkes især her på situationer, hvor særlige restaureringsarbejder,  

 kirkegårdsforhold eller mangelfuld regnskabsførelse tilsiger en såden  

 ordning.
 Provstirevisor er berettiget til at anvende materiale udført af fagfæller  

 for disse menighedsråd.
Provstirevisor gives tilladelse til, med provstiudvaslgets godkendelse, at  

 yde betalt assistance for de af revisionen omfattede menighedsråd.
En sådan  

 tilladelse kan gives generelt eller specifikt.
Menighedsrådet afholder  

 udgifterne ved ordningens gennemførelse.
Provstirevisionen udbydes af stiftsøvrighederne for større enheder.
Det  

 overlades til stiftsøvrighederne at fastlægge disse enheder under hensyntagen  

 til de lokale forhold.
 Vejledende skal man udtale, at enheder svarende til ca. 1/3 - 1/2 af et  

 stift må anses for passende.
 Stiftsøvrighederne gennemfører kontraktforhandlinger med provstirevisor og  

 orienterer de berørte provstiudvalg.
 Forinden der sker ansættelse eller afskedigelse af provstirevisor,  

 indhentes en udtalelse fra provstiudvalgene.
 Ad § 2. I henhold til revisionsinstruksens § 2 skal revisionen udføres i  

 overensstemmelse med god offentlig revisionsskik.
God offentlig revisionsskik medfører, at revisionen udover finansiel  

 revision tillige omfatter forvaltningsrevision.
Undersøgelser vedrørende  

 forvaltningsrevisionens tre aspekter, sparsommelighed, produktivitet og  

 effektivitet, skal ikke gennemføres hvert år for alle områder, men kan  

 tilrettelægges over en længere periode, således at enkeltområder udtages til  

 vurdering hvert år i henhold til en plan dækkende flere år.
 Revisionen tilrettelægges under hensyntagen til, at menighedsrådene som  

 oftes af praktiske grunde ikke kan foretage en adskillelse af kasse- og  

 bogholderifunktionerne.
 Grundlaget for revisionens udførelse er en af revisor udarbejdet  

 revisionsplan omfattende såvel den finansielle revision som  

 forvaltningsrevisionen, dels i årets løb, dels i forbindelse med  

 årsregnskabet.
I forbindelse med udarbejdelse af revisionsplanen, koordinerer revisor sin  

 indsats med det af provstiudvalget planlagte forvaltningstilsyn.
Denne  

 koordination og planlægning skal således gennemføres så tidligt som muligt og  

 ikke senere end 30. juni i det aktuelle år.
Provstiudvalg og revisor  

 rapporterer gensidigt, såfremt planlægningsforudsætningerne ikke længere er  

 aktuelle.
I forbindelse med den finansielle revision kan revisor eksempelvis  

 efterprøve: Om menighedsrådet overholder de i nærværende cirkulære angivne  

 forretningsgange.
Om menighedsrådets dispositioner i det væsentlige er i  

 overensstemmelse såvel med bevillingsforudsætninger og gældende bestemmelser  

 fastsat i love, administrative forskrifter, vedtægter m.v. som med almindelig  

 praksis.
Om udgifterne er behørigt dokumenterede ved bilag, kontrakter m.v.  

 og posteret på de rigtige konti.
Om der er foretaget nødvendige  

 registreringer af menighedsrådets indtægter, og om disse registreringer  

 korrekt fremgår af bogføringen.
Om indtægter og udgifter er henført til rette  

 regnskabsår efter gældende regler.
Om udgifterne til personale er i  

 overensstemmelse med gældende overenskomster, aftaler m.v.
Om tilbageholdte  

 løndele (pensionsbidrag, ATP-bidrag, skattefradrag m.v.) og moms afregnes  

 over for rette myndighed og til rette tid.
Om årsregnskabet er udarbejdet i  

 overensstemmelse med regnskabsføringen.
Om der er rimelig overensstemmelse  

 mellem budget og regnskab.
Om menighedsrådets beholdninger er korrekt  

 medtaget i årsregnskabet og om henlagte midler er korrekt prohiberede.
I forbindelse med forvaltningsrevisionen påhviler det revisor at  

 efterprøve, om menighedsrådets dispositioner er i overensstemmelse med de  

 almindelige normer for, hvad der kræves af en hensigtsmæssig og sparsommelig  

 administration ved forbrug af offentlige midler.
Revisior kan eksempelvis  

 efterprøve: Om varer og tjenesteydelser er erhvervet på en økonomisk  

 forsvarlig måde.
Om likvide midler er anbragt fordelagtigt.
Om eventuelle  

 renteudgifter kan nedbringes ved indfrielse eller omplacering af lån.
Om der  

 utilsigtet sker en opsamling af midler.
Om afgifter, gebyrer o.lign., som  

 opkræves af menighedsrådet, er beregnet på et fyldestgørende og  

 tilstrækkeligt ajourført grundlag.
 I forbindelse med forvaltningsrevisionen påhviler det desuden revisor i  

 samarbejde med provstiudvalget som tilsynsmyndighed at vurdere produktivitet  

 og effektivitet i overensstemmelse med disse begrebers indhold.
Det skal understreges, at provstiudvalget i forbindelse med sit  

 forvaltningstilsyn i det væsentlige gennemfører denne efterprøvning, især for  

 så vidt angår effektivitetsaspektet, der vedrører sammenholdelse af mål og  

 midler.
Under hensyntagen til folkekirkens aktivitet vil det kun være i  

 ekstraordinære tilfælde, at revisor involveres i vurderingen af  

 effektivitetsaspektet.
For så vidt angår produktivitetsaspektet vil revisor i højere grad skulle  

 deltage i efterprøvningen.
Dette vil mest hensigtsmæssigt kunne foregå i  

 forbindelse med koordinationen mellem provstiudvalgets forvaltningstilsyn og  

 revisors revisionsplanlægning.
 Provstiudvalget udøver løbende forvaltningstilsyn med menighedsrådenes  

 administration.
Forvaltningstilsynet udøves f.eks.: Når der sker påtegning på regulativ  

 for kirkens personale (lagalitetspåtegning). Når provstiudvalget forhandler  

 takstregulativ i forbindelse med kirkegårdsvedtægtens godkendelse.
Når  

 provstiudvalget påser, at forpagtningskontrakter el. lejekontrakter fornyes,  

 og det efterprøves i samarbejde med revisor, at de indgåede aftaler  

 overholdes.
Når menighedsråd ønsker ændring i det godkendte budget, fordi  

 grundlag for budgetforudsætningerne er forandrede.
Når provstiudvalget  

 godkender finansieringsplan for et forelagt projekt.
Når provstiudvalget  

 tager stilling til provstesynets udsættelser, for at sikre den nødvendige  

 finansiering af udsættelserne og angive rimelig tidsfrist for afhjælpning af  

 mangler.
Når provstiudvalget tager stilling til menighedsrådets synsudskrift  

 efter det årlige syn.
 Provstiudvalget har ikke selvstændige revisionsbeføjelser men skal alene  

 tage stilling til revisors bemærkninger til det aflagte regnskab.
Såfremt provstiudvalget har andre indvendinger imod regnskabet end de af  

 revisionen anførte, må provstiudvalget anmode provstirevisor om at tage  

 sådanne indvendinger op til nærmere overvejelse.
Såfremt provstiudvalget  

 herefter fortsat ikke finder at kunne godkende regnskabet, må provstiudvalget  

 indsende en redegørelse til stiftsøvrigheden med begrundelse for den  

 manglende godkendelse samt eventuelt foretage indstilling om anden  

 revisionsbistand.
