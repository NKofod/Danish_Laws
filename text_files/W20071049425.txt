Optagelse i a-kasse, bopæl, udsendt af staten, undtagelsebestemmelse i cpr-loven Ankenævnet har behandlet Deres klage på møde den 8. november 2007.
Nævnet traf denne A F G Ø R E L S E De kan optages som medlem i a-kassen på baggrund af Deres ansøgning den 4. oktober 2006.
 Ankenævnet ændrer således Arbejdsdirektoratets afgørelse af den 23. november 2006.
B E G R U N D E L S E Ankenævnet har lagt til grund, at  De den 4. oktober 2006 rettede henvendelse til a-kassen med henblik på at blive optaget som medlem i a-kassen,  De var ansat i Udenrigsministeriet og udsendt til arbejde i Kina, og  De blev udstationeret den 2. september 2002.
 Ret til optagelse som medlem af en a-kasse har personer, som har bopæl og ophold i Danmark.
En person, der midlertidigt og for en kortere årrække er udsendt til lønarbejde uden for EØS i en dansk arbejdsgivers eller en dansk organisations tjeneste, kan optages i en a-kasse, hvis lovens betingelser i øvrigt er opfyldt.
Kravet om bopæl kan fraviges.
Det er et krav, at personen har haft bopæl og ophold i Danmark umiddelbart før arbejdet blev påbegyndt.
Det er også et krav, at personen skriftligt søger om optagelse senest 1 år efter, at pågældende har skiftet bopæl til udlandet.
 Ankenævnet finder, at De under udstationeringsperioden skal anses for fortsat at have haft adresse og dermed bopæl i Danmark.
 Ankenævnet har i denne forbindelse lagt vægt på, at De i CPR-Registeret står opført som havende adresse i Danmark, og således ikke kan anses for udrejst.
 Formålet ifølge § 1 i CPR-loven  er at sikre, at  3) enhver folkeregistreres på den adresse, hvor vedkommende faktisk bor eller opholder sig, .
Det fremgår af § 24, stk. 1, at enhver, som fraflytter til udlandet, skal registreres i CPR som udrejst, jf. dog stk. 5 Ifølge § 24, stk. 5 skal personer, der er ansat af den danske stat og beordret til tjeneste uden for riget, uanset bestemmelsen i stk. 1, aldrig registreres som udrejst.
 Den adresse, som De er registreret på i Deres udstationeringsperiode anses for Deres bopæls- og opholdsadresse, jf. §§ 1 og 24, stk. 5 i CPR-loven.
 Ankenævnet finder, at Deres status i henhold til CPR-loven, hvorefter der er gjort en undtagelse fra reglen om registrering som fraflyttet i forbindelse med udsendelse til arbejde for staten i udlandet, må lægges til grund ved vurderingen af Deres bopælsforhold i relation til optagelse i arbejdsløshedsforsikringen.
 Ankenævnet finder på denne baggrund, at De kan optages i a-kassen, da De søgte herom den 4. oktober 2006, hvis de øvrige betingelser er opfyldt.
R E G L E R Ankenævnet henviser til  § 41, stk. 1 og 7 i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og  § 1 og § 8, stk. 1 og 2 i Arbejdsdirektoratets bekendtgørelse nr. 713 af 6. august 2001 om arbejde m.v. inden for EØS og i det øvrige udland.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kasse Arbejdsdirektoratet Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Kapitel 8 Medlemskab af anerkendte arbejdsløshedskasser § 41. Ret til optagelse som medlem har personer, 1) som har bopæl og ophold her i riget bortset fra Færøerne og Grønland, jf. dog stk. 7, 2) som er mellem 18 år og 63 år, dog 65 år for personer født den 1. juli 1939 og 3) som enten a) er beskæftiget som lønmodtager, b) har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning, c) udøver selvstændig erhvervsvirksomhed, d) deltager i udøvelsen af ægtefællens selvstændige erhvervsvirksomhed, e) aftjener værnepligt eller er ansat på værnepligtslignende vilkår eller f) udøver kommunalt hverv som borgmester, rådmand eller udvalgsformand eller er medlem af Folketinget, regeringen eller Europa-Parlamentet.
 Stk. 7. Direktøren for Arbejdsdirektoratet kan, uanset bestemmelsen i stk. 1, nr. 1, efter forhandling med Beskæftigelsesrådet fastsætte regler om optagelse af personer, der har bopæl i udlandet, herunder på Færøerne og i Grønland.
 Arbejdsdirektoratets bekendtgørelse nr. 713 af 6. august 2001 om arbejdsløshedsforsikring ved arbejde m.v. inden for EØS og i det øvrige udland:
 § 1. Denne bekendtgørelse bruges ved arbejde m.v. inden for EØS og i det øvrige udland, dog ikke Færøerne.
 Stk. 2 Optagelse i en a-kasse forudsætter, at betingelserne i § 41 i lov om arbejdsløshedsforsikring m.v. er opfyldt, jf. dog §§ 3 og 4. Kravet om bopæl i lovens § 41, stk. 1, nr. 1, fraviges for personer, der har bopæl i et andet EØS-land.
Ret til at blive optaget under arbejde inden for EØS og i det øvrige udland og ret til at medregne beskæftigelse i en dansk forsikringsperiode § 8. En person, der midlertidigt og for en kortere årrække er udsendt til lønarbejde uden for EØS i en dansk arbejdsgivers eller en dansk organisations tjeneste, kan optages i en a-kasse, hvis § 41 i loven er opfyldt.
Kravet om bopæl i § 41, stk. 1, nr. 1, i loven fraviges.
Stk. 2. Det er et krav, at personen har haft bopæl og ophold i Danmark umiddelbart før arbejdet blev på begyndt.
Det er også et krav, at personen skriftligt søger om optagelse senest 1 år efter, at pågældende har skiftet bopæl til udlandet.
