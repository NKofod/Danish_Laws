Fremsat den 19. november 2002 af  

 Søren Søndergaard (EL) og Line&nbsp  

 ;Barfod (EL) Forslag til folketingsbeslutning om dagpengemodtageres og kontanthjælpsmodtageres ret  

 til  

 overenskomstmæssig løn under aktivering Folketinget pålægger regeringen at  

 fremsætte lovforslag, som sikrer, at dagpengemodtagere og  

 kontanthjælpsmodtagere, der som led i et aktiveringsforløb  

 udfører arbejde for private eller offentlige virksomheder, som minimum  

 aflønnes efter de nugældende regler om ydelser under privat  

 jobtræning.
Bemærkninger til forslaget Forslaget har til formål at forenkle  

 reglerne om aktivering af dagpengemodtagere og kontanthjælpsmodtagere  

 og samtidig at sikre de aktiverede retten til overenskomstmæssig  

 løn for det arbejde, de udfører i forbindelse med  

 aktiveringen.
I dag findes en række forskellige ordninger  

 vedrørende aktivering, både i form af uddannelse og i form af  

 arbejde eller som en kombination af uddannelse og arbejde.
Der er  

 grundlæggende tre aflønningsformer for aktivering i form af  

 arbejde, afhængigt af om der er tale om arbejdspraktik,  

 jobtræning eller individuel jobtræning.
Det gælder  

 også, når arbejdet er led i et særligt tilrettelagt  

 aktiveringsforløb.
 Ved arbejdspraktik er aflønningen svarende til den  

 ydelse, man oppebærer som henholdsvis dagpenge- og  

 kontanthjælpsmodtager.
Når der er tale om jobtræning, udbetaler  

 arbejdsgiveren overenskomstmæssig løn, og hvis arbejdet ikke er  

 omfattet af en overenskomst, ydes en løn, der er den sædvanlige  

 for tilsvarende arbejde.
Arbejdsgiveren modtager et tilskud fra det  

 offentlige, der pr. 1. januar 2001 udgjorde 52,32 kr. pr. time.
Er der tale om individuel jobtræning, får  

 kontanthjælpsmodtagere ud over kontanthjælpen kun 11,50 kr. pr.  

 time som et beskæftigelsestillæg.
Derudover kan kommunen under  

 bestemte betingelser beslutte at betale op til 1.000 kr. om måneden (i  

 ganske særlige tilfælde op til 1.500 kr.) som godtgørelse  

 for anslåede udgifter ved at deltage i aktivering.
For  

 dagpengemodtagere består aflønningen af en projektydelse.
I 2001 var 8.735 kontanthjælpsmodtagere aktiveret i  

 individuel jobtræning i private virksomheder i kortere eller  

 længere tid.
En række sager i den senere tid har vist, at  

 ordningen med individuel jobtræning for det første administreres  

 forskelligt fra kommune til kommune, og for det andet at det vanskeligt kan  

 lade sig gøre at adskille det arbejde, der udføres som  

 individuel jobtræning, fra ordinært arbejde.
Arbejdsrettens principielle dom fra juni 2002 (sag nr.  

 1999.493) om 65 aktiverede, der var i jobtræning som tagdækkere i  

 et privat firma uden løntilskud og uden overenskomstmæssig  

 løn, understregede problemet.
Samtidig er der ingen grund til at  

 så større tvivl om sandheden i udsagnet fra chefen for  

 Nykøbing Falster Kommunes arbejdsmarkedscenter under domsforhandlingen  

 i samme sag om, at formentlig ingen kommuner overholder lovens regler om, at  

 aktiverede kontanthjælpsmodtagere har ret til overenskomstmæssig  

 løn.
Med dette forslag ønsker forslagsstillerne at  

 sikre, at kommunerne, virksomhederne og AF kan administrere aktiveringen  

 ensartet og uden at komme på kant med loven.
Samtidig sikres det, at  

 man som aktiveret kan udføre et arbejdsmarkedsrelevant arbejde og  

 få overenskomstmæssig løn.
Det betyder en forbedring af  

 indholdet i aktiveringen og bedre muligheder for at komme i ordinært  

 arbejde, samtidig med at de aktiverede har bedre mulighed for at blive  

 integreret på arbejdspladsen.
 Som en del af regelforenklingen og  

 målsætningen om, at personer i jobtræning aflønnes  

 med overenskomstmæssig løn, indebærer forslaget, at  

 maksimumgrænsen for aflønning ved jobtræning hos  

 offentlige arbejdsgivere fjernes. (Maksimumaflønningen udgjorde pr. 1.  

 oktober 2001 95,26 kr. pr. time).
 Forslaget ændrer ikke ved reglerne for  

 løntilskud til arbejdsgiveren, under forudsætning af at der sker  

 en nettoudvidelse af antallet af ansatte.
Forslagsstillerne er bekendt med, at regeringen i  

 indeværende folketingsår som et led i udmøntningen af  

 handlingsplanen for flere i arbejde vil fremsætte forslag om  

 ændringer i aktiveringsredskaberne, så brugen af individuel  

 jobtræning erstattes af en udvidet adgang til virksomhedspraktik ved  

 aktivering af særlig udsatte grupper.
Det ændrer dog ikke behovet  

 for en lovændring, der sikrer, at alt arbejde udført for private  

 eller offentlige virksomheder som led i et aktiveringsforløb bliver  

 aflønnet med overenskomstmæssig løn.
Skriftlig fremsættelse Søren Søndergaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om dagpengemodtageres  

 og kontanthjælpsmodtageres ret til overenskomstmæssig løn  

 under aktivering.
(Beslutningsforslag nr.
B 37).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
