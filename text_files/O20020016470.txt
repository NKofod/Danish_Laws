Resumé En borger klagede over Justitsministeriets afslag på aktindsigt  

 efter offentlighedslovens § 10, nr. 2, i en korrespondance mellem  

 Statsministeriet,  

 Udenrigsministeriet og Justitsministeriet.
Korrespondancen var en del af  

 grundlaget for en redegørelse for visse forfatningsretlige spørgsmål i  

 forbindelse med Danmarks ratifikation af Nice-traktaten.
 Ombudsmanden var enig med Justitsministeriet i at  

 dokumenter som hovedsagelig drejede sig om valg af den grundlovsmæssigt set  

 korrekte lovgivningsform til opfyldelse af Danmarks traktatmæssige  

 forpligtelser, kunne undtages i henhold til offentlighedslovens § 10, nr. 2  

 (Brevveksling mellem ministerier om lovgivning  ).
 Ombudsmanden bad dog Justitsministeriet vurdere om  

 dokumenterne alligevel kunne udleveres til borgeren i henhold til  

 bestemmelsen  

 om meroffentlighed i offentlighedslovens § 4, stk. 1, 2. pkt.
Sagen indeholdt endvidere dokumenter som  

 Justitsministeriet anvendte som baggrundsmateriale ved udarbejdelsen af  

 Nice-redegørelsen.
Ombudsmanden var enig med Justitsministeriet i at dette  

 materiale ikke direkte var omfattet af borgerens anmodning.
 Ombudsmanden udtalte dog at Justitsministeriet, under  

 hensyn til at materialet lå i den sag borgeren bad om indsigt i, og til den  

 usikkerhed der havde været med hensyn til hvilke dokumenter der indgik i  

 sagen,  

 burde have oplyst borgeren om at materialet fandtes, og burde have spurgt  

 borgeren om anmodningen også gjaldt dette materiale. (J.nr. 2001-4030-401).
Afslag på aktindsigt i korrespondance mellem ministerier om  

 Danmarks tiltrædelse af Nice-traktaten Ved brev af  

 1. marts 2001 skrev A til justitsministeren:
 Hermed ansøges om aktindsigt  

 i henhold til Offentlighedslovens § 4 stk. 1 i forbindelse med  

 Justitsministeriets redegørelse for visse forfatningsretlige spørgsmål  

 i  

 forbindelse med Danmarks ratifikation af Nice-traktaten af 27/2- 2001.
I redegørelsen fremgår det,  

 på side 4 og side 41, at den er udarbejdet i samarbejde mellem  

 Statsministeriet, Udenrigsministeriet og Justitsministeriet.
Den  

 korrespondance, der har været mellem disse tre ministerier, samt anden  

 korrespondance i henhold til denne sag, ønskes der hermed aktindsigt i efter  

 Offentlighedslovens § 5 stk. 1. Justitsministeriet traf den  

 15. marts 2001 følgende afgørelse:
I et brev af 1. marts 2001  

 (...) har De anmodet om aktindsigt i den brevveksling, der foreligger mellem  

 Statsministeriet, Udenrigsministeriet og Justitsministeriet i forbindelse med  

 udarbejdelsen af Justitsministeriets redegørelse af 26. februar 2001 for  

 visse  

 forfatningsretlige spørgsmål i forbindelse med Danmarks ratifikation af  

 Nice-traktaten.
De har i brevet endvidere anmodet om aktindsigt i anden  

 korrespondance i henhold til denne sag. I den anledning kan det  

 oplyses, at den nævnte redegørelse har haft til formål at afklare, hvilken  

 forfatningsretlig fremgangsmåde der skal følges i forbindelse med  

 gennemførelsen af lovforslaget om Danmarks ratifikation af Nice- Traktaten,  

 jf.  

 nu lovforslag L 179 af 2. marts 2001 om ændring af lov om Danmarks  

 tiltrædelse  

 af De Europæiske Fællesskaber og Den Europæiske Union.
Der henvises nærmere  

 til  

 redegørelsens pkt. 1.
Den brevveksling, der  

 foreligger mellem Statsministeriet, Udenrigsministeriet og  

 Justitsministeriet,  

 er således brevveksling mellem ministerier om lovgivning.
Sådan brevveksling  

 er  

 undtaget fra aktindsigt, jf. offentlighedslovens § 10, nr. 2, og John Vogter,  

 Offentlighedsloven (3. udg., 1998), side 199 ff.
Det bemærkes i den  

 forbindelse, at brevvekslingen ikke indeholder oplysninger, som er  

 ekstraheringspligtige  

 efter bestemmelsen i lovens § 11, stk. 1.
 Der foreligger ikke herudover  

 brevveksling i sagen.
Justitsministeriet finder  

 herefter ikke grundlag for at imødekomme Deres anmodning om aktindsigt. Den 30. april 2001 skrev A  

 til Justitsministeriet:
I henhold til Deres brev af  

 15. marts 2001 om afslag på aktindsigt i brevvekslingen mellem  

 Statsministeriet, Udenrigsministeriet og Justitsministeriet i forbindelse med  

 udarbejdelsen af Justitsministeriets redegørelse af 26. februar 2001 for  

 Visse  

 forfatningsretlige spørgsmål i forbindelse med Danmarks ratifikation af Nice-  

 traktaten, anmodes hermed om en fuldstændig oversigt over de  

 dokumenter, som  

 jeg i ovennævnte brev har fået afslag på at se (sagsnummer  

 2000-750-0075). Ved brev af 22. maj 2001 fra  

 Justitsministeriet modtog A et journalkort over sagen  

 Grundlovsredegørelse om  

 Nice-traktaten, j.nr. 2000- 750-0075. Justitsministeriet skrev samtidig  

 bl.a.  

 følgende:
 Justitsministeriet kan  

 herudover oplyse, at der i sagen foreligger en række skrivelser af 27.  

 februar  

 2001, hvorved den endelige redegørelse for visse forfatningsretlige spørgsmål  

 i  

 forbindelse med Danmarks ratifikation af Nice-traktaten er sendt til samtlige  

 medlemmer af regeringen - herunder statsministeren og udenrigsministeren -  

 medlemmerne af Folketinget, Folketingets Retsudvalg og Folketingets  

 Europaudvalg.
Med hensyn til den øvrige  

 brevveksling mellem Statsministeriet, Udenrigsministeriet og  

 Justitsministeriet  

 kan det oplyses, at der ikke er foretaget journalisering af denne  

 brevveksling. Ved brev af 7. juni 2001  

 skrev A til Justitsministeriet:
I henhold til  

 Justitsministeriets brev af 22. maj 2001, sagsnr.: 2000-750-0075, vil jeg  

 gerne  

 spørge om følgende: I hvilket omfang foreligger der brevvekslinger mellem  

 ministerier og styrelser, hvor der ikke foretages journalisering? Justitsministeriet besvarede  

 As anmodning af 7. juni 2001 den 2. juli 2001. Af besvarelsen af den 2.  

 juli  

 2001 fremgik bl.a. følgende:
 Justitsministeriet kan i den  

 anledning generelt oplyse, at lovgivningen ikke indeholder regler, der  

 forpligter en myndighed til at foretage journalisering.
Enhver statslig myndighed  

 skal dog anvende et journal- og arkivsystem eller et arkiveringssystem, der  

 bidrager til at sikre myndighedens varetagelse af arkivmæssige hensyn.
Det  

 følger af § 1 i Rigsarkivets cirkulære nr. 8 af 12. januar 1998 om statslige  

 myndigheders journal- og arkivsystemer.
Det antages at følge af god  

 forvaltningsskik, at en myndighed i almindelighed bør journalisere ind- og  

 udgående post, jf. bl.a.
Hans Gammeltoft-Hansen mfl., Forvaltningsret (1994),  

 side 144, med henvisning til Folketingets Ombudsmands praksis.
Som oplyst i  

 Justitsministeriets brev af 22. maj 2001 er der ikke foretaget journalisering  

 af den brevveksling, der er sket mellem en række ministerier i sagen  

 Grundlovsredegørelse om Nice-traktaten. Dette skyldes en  

 beklagelig  

 ekspeditionsfejl. Den 3. december 2001 klagede  

 A til mig over Justitsministeriets afslag på aktindsigt.
A henviste til  

 ministeriets brev af 2. juli 2001, særligt de tre sidste linjer (sidste  

 afsnit  

 i det ovenfor citerede fra brevet). A skrev bl.a.:
 Ved Justitsministeriets brev  

 af 22. maj 2001 modtog jeg et journalkort, der vedrørte den føromtalte  

 Grundlovsredegørelse, men der var intet heri der omhandlede den specifikke  

 brevveksling,  

 som jeg efterspurgte og som Justitsministeriet har anerkendt har fundet sted.
 Det er særligt de sidste 3  

 linier i sidstnævnte skrivelse [Justitsministeriets brev af 2. juli 2001; min  

 bemærkning], jeg skal anmode om Deres fortolkning af og stillingtagen til.
 Det er min helt klare  

 opfattelse, at denne begrundelse ikke dækker over Justitsministeriets  

 egentlige  

 motivation for det, der derved reelt bliver et afslag på aktindsigt.
 Min begrundelse for at opnå  

 aktindsigt i journalfortegnelsen er selvfølgelig, at jeg ønsker at  

 efterprøve,  

 hvorvidt Justitsministeriets oprindelige afslag på aktindsigt i selve  

 brevvekslingen er holdbar.
 Det er således min  

 opfattelse, at der i sagen findes oplysninger, som ikke kan undtages med  

 henvisning til offentlighedslovens § 10 nr. 2 og som jeg derfor har krav på  

 at  

 få udleveret.
Det beklagelige set fra mit  

 synspunkt er, at jeg ikke har mulighed for at efterprøve, om der eksisterer  

 en  

 journaloversigt over brevvekslingen og dermed endnu mindre, om jeg er  

 berettiget til aktindsigt i selve brevvekslingen. A bad mig efterprøve om det  

 reelt skyldes en ekspeditionsfejl, eller om der foreligger en overtrædelse af  

 god forvaltningsskik eller andre forvaltningsretlige  

 principper, og skrev at  

 det var hans opfattelse at en journalfortegnelse over den relevante  

 brevveksling under alle omstændigheder må kunne konstrueres, evt. med hjælp  

 fra  

 de andre ministerier der har deltaget i brevvekslingen.
 A anmodede mig endvidere om  

 alternativt ( ) at efterprøve, hvorvidt de breve der eventuelt kan  

 fremskaffes  

 i sagen, bør udleveres.
 Jeg bad den 14. december 2001  

 Justitsministeriet udtale sig i anledning af As klage.
 Justitsministeriet besvarede  

 min anmodning ved brev af 28. januar 2002. Ministeriet skrev bl.a. således:
 Idet sagens akter vedlægges,  

 kan Justitsministeriet meddele, at ministeriet kan henholde sig til det, der  

 er  

 anført i ministeriets breve af 15. marts 2001, 22. maj 2001 og 2. juli 2001  

 til  

 (A).
Som det fremgår heraf, er det  

 ministeriets opfattelse, at brevvekslingen i forbindelse med udarbejdelsen af  

 Justitsministeriets redegørelse af 26. februar 2001 for visse  

 forfatningsretlige spørgsmål i forbindelse med Danmarks ratifikation af  

 Nice-traktaten (Nice-redegørelsen) kan undtages fra aktindsigt i medfør af  

 offentlighedslovens § 10, nr. 2, idet der er tale om brevveksling mellem  

 ministerier om lovgivning.
Redegørelsen blev således udarbejdet med henblik  

 på  

 stillingtagen til, om den nødvendige lovgivning i forbindelse med Danmarks  

 ratifikation af Nice-Traktaten skulle ske efter den særlige procedure, der er  

 fastlagt i grundlovens § 20, stk. 2.
Justitsministeriet skal - som  

 det fremgår af brev af 2. juli 2001 til (A) - beklage, at der ikke er  

 foretaget  

 journalisering af den pågældende brevveksling i sagen.
Det skyldes som anført  

 en ekspeditionsfejl.
Samtidig skal  

 Justitsministeriet beklage, at det ved en fornyet gennemgang af sagen har  

 vist  

 sig, at der foreligger yderligere brevveksling vedrørende udarbejdelsen af  

 Nice-redegørelsen, som ministeriet burde have oplyst (A) om.  

 Justitsministeriet  

 henviser til, at det ved brev af 15. marts 2001 blev meddelt (A), at der ikke  

 forelå brevveksling i sagen vedrørende  

  

 udarbejdelsen  

  

 af Nice-redegørelsen udover den brevveksling, der fandt sted mellem  

 Udenrigsministeriet og Statsministeriet.
Det bemærkes, at Justitsministeriet  

 ved brev af 22. maj 2001 oplyste, at der forelå en række skrivelser af 27.  

 februar 2001 vedrørende fremsendelse af den  

  

 endelige  

  

 Nice- redegørelse.
 Der findes i sagen en kopi af  

 et brev af 19. februar 2001 fra Justitsministeriets departementschef, hvorved  

 et udkast af 19. februar 2001 af redegørelsen blev sendt til de øvrige  

 departementschefer mv. med henblik på drøftelse på et departementschefmøde  

 den  

 20. februar 2001.
 Som opfølgning på  

 departementschefmødet sendte Arbejdsministeriet den 21. februar 2001 et brev  

 til Justitsministeriet, hvori det blev meddelt, at Arbejdsministeriet ikke  

 havde bemærkninger til redegørelsens afsnit om EF-traktatens artikel 13 og  

 artikel 137.
Det skyldes en beklagelig  

 ekspeditionsfejl mellem Justitsministeriets ministersekretariat og  

 Lovafdelingen, Statsretskontoret, at ministeriet ikke var opmærksom på denne  

 brevkopi i forbindelse med besvarelsen af (A)s aktindsigtsbegæring.
Det  

 er  

 ministeriets opfattelse, at denne brevveksling også kunne undtages fra  

 aktindsigt i medfør af offentlighedslovens § 10, nr. 2, men at det  

 naturligvis  

 burde have været oplyst til (A), at der i forbindelse med udarbejdelsen af  

 redegørelsen forelå yderligere brevveksling end brevvekslingen mellem  

 Justitsministeriet, Udenrigsministeriet og Statsministeriet.
 Endelig bemærkes det, at der  

 - for så vidt angår korrespondancen mellem Justitsministeriet,  

 Udenrigsministeriet og Statsministeriet - ikke foreligger en egentlig  

 brevveksling bortset fra de forskellige udkast til redegørelsen og  

 Udenrigsministeriets bemærkninger, som blev fremsendt skriftligt i en notits  

 af  

 21. januar 2001. Samarbejdet om udarbejdelsen af redegørelsen er foregået på  

 den måde, at Justitsministeriet har sendt foreløbige udkast til  

 Udenrigsministeriet  

 og Statsministeriet på e-mail/telefax uden egentlig fremsendelsesskrivelser.
Herudover ligger der en del  

 andet materiale på sagen.
Det drejer sig f.eks. om notitser m.v. fra  

 Udenrigsministeriet til brug for mødeaktiviteterne i forbindelse med  

 udarbejdelsen  

 af selve traktaten.
Dette materiale er indgået på andre sager i  

 Justitsministeriet og er alene indgået i sagen om udarbejdelse af  

 Nice-redegørelsen som baggrundsmateriale.
Justitsministeriet har derfor ikke  

 anset dette materiale for korrespondance i forbindelse med udarbejdelsen af  

 Nice-redegørelsen. I brev af 31. januar 2002 bad  

 jeg A sende eventuelle bemærkninger til Justitsministeriets udtalelse af 28.  

 januar 2002 inden fire uger, og jeg oplyste at jeg - hvis jeg ikke hørte fra  

 A  

 - ville søge at behandle sagen på det foreliggende grundlag.
 Jeg modtog ikke nogen  

 bemærkninger fra A til Justitsministeriets udtalelse af 28. januar 2002.
Ombudsmandens udtalelse 1. Justitsministeriets manglende journalisering af den brevveksling som  

 De har ønsket aktindsigt i Da Justitsministeriet har beklaget den manglende journalisering af  

 korrespondance vedrørende udarbejdelsen af ministeriets redegørelse af 26.  

 februar 2001, har jeg besluttet ikke at indlede en egentlig undersøgelse af  

 dette spørgsmål.
Jeg henviser til § 16, stk. 1, i ombudsmandsloven (lov nr.  

 473 af 12. juni 1996 om Folketingets Ombudsmand) hvorefter ombudsmanden selv  

 afgør om en klage giver tilstrækkeligt grundlag for undersøgelse.
 Jeg har lagt vægt på at ministeriet over for Dem har beklaget og redegjort  

 for årsagen til den manglende journalisering og over for mig har redegjort  

 for yderligere dokumenter i sagen og årsagen til at disse ikke er  

 journaliseret eller oplyst over for Dem.
2. Adgangen til at undtage brevveksling fra aktindsigt med henvisning til  

 offentlighedslovens § 10, nr. 2 a.
Retsgrundlaget § 4, stk. 1, i offentlighedsloven, lov nr. 572 af 19. december 1985, har  

 følgende ordlyd:
§ 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt m.v. § 10 i offentlighedsloven  

 udgør en undtagelse til § 4. Bestemmelsen har bl.a. følgende ordlyd:
 § 10.  

  

 Retten til aktindsigt omfatter ikke:
 Brevveksling mellem  

 ministerier om lovgivning, herunder bevillingslove.
 I betænkning nr. 857/1978 som  

 dannede grundlag for offentlighedsloven, er på s. 230 bl.a. anført følgende:
 Denne undtagelsesbestemmelse  

[§ 10, nr. 2] omfatter således alene brevveksling mellem to eller flere  

  

 ministerier  

  

 og kun om  

  

 lovgivning  

  

 , dvs. ikke om administrative  

 retsforskrifter eller andre administrative foranstaltninger, ( ).  

 Bestemmelsen  

 kan dernæst kun antages at vedrøre brevveksling i forbindelse med  

 overvejelser  

 om  

  

 udarbejdelse og/eller gennemførelse  

  

 af lovgivning ( ).
Undtagelsen kan dog omvendt  

 ikke anses for begrænset til kun at gælde formelig brevveksling, men også  

 anden  

 udveksling af dokumenter, f.eks. af notater, må være omfattet, dog under  

 forudsætning af, at dokumentet er udarbejdet af et ministerium.
Notater, der  

 er  

 udarbejdet af en underordnet myndighed, f.eks. et direktorat, og som  

 medsendes  

 som bilag til en høring fra et ministerium til et andet, vil således ikke  

 være  

 omfattet af undtagelsesbestemmelsen. På side 235 i betænkning nr.  

 857/1978 under punktet Udvalgets overvejelser er følgende bl.a.  

 anført:
 For så vidt angår den  

 centrale politiske beslutningsproces på statsligt niveau følger det således  

 af  

 principielle forfatningsretlige synspunkter, at regeringen udadtil må  

 betragtes  

 som en enhed, hvorfor det for regeringsarbejdets funktionsmuligheder er af  

 afgørende betydning, at udenforstående ikke har adgang til at blive gjort  

 bekendt med regeringens interne overvejelser, herunder med eventuelle  

 meningsforskelle blandt regeringens medlemmer.
 Det fremgår således af  

 forarbejderne til undtagelsesbestemmelsen at § 10, nr. 2, har til hensigt at  

 beskytte den politiske beslutningsproces, og at anvendelsen af bestemmelsen  

 er  

 nøje knyttet til overvejelser om gennemførelse og udarbejdelse af lovgivning.
 John Vogter,  

 Offentlighedsloven med kommentarer, 3. udgave (1998), skriver i  

 overensstemmelse hermed på side 199:
Omfattet af bestemmelsen er  

 brevveksling om, hvorvidt lovforslag bør udarbejdes - f.eks. brevveksling om  

 ratifikation af mellemfolkelige overenskomster, hvis opfyldelse kræver  

 lovgivning, eller om afgivne kommissionsbetænkninger, der indeholder  

 indstilling om fremsættelse af lovforslag - samt brevveksling om udarbejdelse  

 af lovudkast, hvad enten der er tale om høring over lovudkastet i dets helhed  

 eller blot om enkelte spørgsmål i forbindelse hermed. Se også Jon Andersen mfl.,  

 Forvaltningsret (1994), s. 279.
§§ 19 og 20 i grundloven  

 (Danmarks Riges Grundlov - lov nr. 169 af 5. juni 1953) fastlægger den  

 forfatningsretlige fremgangsmåde for indgåelse af traktater.
Bestemmelserne  

 har  

 følgende ordlyd:
§ 19.  

  

 Kongen handler på rigets vegne i mellemfolkelige  

 anliggender.
Uden Folketingets samtykke kan han dog ikke foretage nogen  

 handling, der forøger eller indskrænker rigets område, eller indgå nogen  

 forpligtelse, til hvis opfyldelse Folketingets medvirken er nødvendig, eller  

 som i øvrigt er af større betydning.
Ej heller kan kongen uden Folketingets  

 samtykke opsige nogen mellemfolkelig overenskomst, som er indgået med  

 Folketingets samtykke.
 § 20.  

  

 Beføjelser, som efter denne grundlov tilkommer rigets  

 myndigheder, kan ved lov i nærmere bestemt omfang overlades til  

 mellemfolkelige  

 myndigheder, der er oprettet ved gensidig overenskomst med andre stater til  

 fremme af mellemfolkelig retsorden og samarbejde.
Stk. 2. Til vedtagelse af  

 lovforslag herom kræves et flertal på fem sjettedele af Folketingets  

 medlemmer.  

 Opnås et sådant flertal ikke, men dog det til vedtagelse af almindelige  

 lovforslag nødvendige flertal, og opretholder regeringen forslaget,  

 forelægges  

 det folketingsvælgerne til godkendelse eller forkastelse efter de for  

 folkeafstemninger i § 42 fastsatte regler. De dokumenter De blev nægtet  

 aktindsigt i, drejede sig om den lovgivningsmæssige opfyldelse af  

 Nice-traktaten set på baggrund af grundlovens §§ 19 og 20. Hovedformålet var  

 at  

 afklare om tiltrædelsen indebar at proceduren i grundlovens § 20 skulle  

 iagttages.
Brevvekslingens genstand var således hovedsagelig valg af den  

 grundlovsmæssigt set korrekte lovgivningsform.
Dokumenterne angik i denne  

 forstand lovgivning.
Jeg har overvejet om  

 udtrykket lovgivning har en snævrere betydning i § 10, nr. 2, end  

 sædvanlig  

 således at lovgivning til opfyldelse af traktatmæssige forpligtelser falder  

 uden for begrebet.
Set i lyset af formålet med § 10, nr. 2 - at beskytte den  

 politiske beslutningsproces i regeringen - mener jeg imidlertid ikke at en  

 sådan fortolkning vil være holdbar.
En sådan fortolkning har heller ikke  

 støtte  

 i offentlighedslovens forarbejder.
 Jeg er derfor enig med  

 Justitsministeriet i at de pågældende dokumenter kunne undtages i henhold til  

 offentlighedslovens § 10, nr. 2.
Ministeriet ses ikke at have  

 taget stilling til om dokumenterne desuagtet kunne udleveres til Dem i  

 henhold  

 til bestemmelsen om meroffentlighed, jf. offentlighedslovens § 4, stk. 1, 2.  

 pkt.
Jeg har derfor samtidig hermed bedt ministeriet tage stilling til om  

 dokumenterne eventuelt kan udleveres til Dem på dette grundlag.
Blandt sagens akter er et  

 omfattende materiale som notater, brevveksling mv. i forbindelse med  

 udarbejdelsen af selve Nice-traktaten.
Disse dokumenter har ministeriet efter  

 det  

 oplyste anvendt som baggrundsmateriale ved udarbejdelsen af  

 Nice-redegørelsen.  

 Dokumenterne vedrører indgåelse af selve traktaten og kan derfor ikke  

 undtages  

 i medfør af § 10, nr. 2. Dele af materialet synes desuden at være udfærdiget  

 af  

 EU-institutioner og er således ikke brevveksling mellem danske ministerier.  

 Justitsministeriet har oplyst at ministeriet ikke har anset dette  

 materiale  

 for korrespondance i forbindelse med udarbejdelsen af  

 Nice-redegørelsen.
 Jeg forstår at ministeriet  

 ikke mener at materialet var omfattet af Deres anmodning om aktindsigt.
Jeg er enig med ministeriet i  

 at det omhandlede materiale ikke direkte var omfattet af Deres anmodning af  

 1.  

 marts 2001 om aktindsigt.
Under hensyn til at materialet lå i den sag De bad  

 om  

 indsigt i, og til den usikkerhed der har været undervejs med hensyn til  

 hvilke  

 dokumenter der indgik på sagen, burde ministeriet efter min mening have  

 oplyst  

 Dem om at materialet fandtes, og spurgt Dem om Deres anmodning tillige gjaldt  

 dette materiale.
 Jeg har samtidig hermed  

 meddelt ministeriet min opfattelse og henstillet at ministeriet genoptager  

 sagen med henblik på at afklare om De ønsker aktindsigt i dette materiale,  

 samt  

 i bekræftende fald tager stilling til spørgsmålet.
Jeg har udbedt mig  

 underretning om Justitsministeriets svar. Justitsministeriet  

 rettede herefter henvendelse til Dem og skrev bl.a. følgende:
 Justitsministeriet skal i den  

 anledning meddele, at ministeriet har overvejet, om den brevveksling, der  

 foreligger mellem Statsministeriet, Udenrigsministeriet og Justitsministeriet  

 i  

 forbindelse med udarbejdelsen af ministeriets redegørelse af 26. februar 2001  

 for visse forfatningsretlige spørgsmål i forbindelse med Danmarks  

 ratifikation  

 af Nice-traktaten bør udleveres til Dem efter princippet om meroffentlighed,  

 jf. offentlighedslovens § 4, stk. 1, 2. pkt.
Justitsministeriet har  

 imidlertid  

 - ud fra samme hensyn til beskyttelse af den politiske beslutningsproces, der  

 ligger bag undtagelsesbestemmelsen i offentlighedslovens § 10, nr. 2 - ikke  

 fundet grundlag for at meddele meroffentlighed.
 Blandt sagens akter er et  

 omfattende materiale bestående af notater, brevveksling mv. i forbindelse med  

 udarbejdelsen af selve Nice-traktaten - dokumenter, der har været anvendt som  

 baggrundsmateriale ved udarbejdelsen af selve Nice-redegørelsen.
Justitsministeriet skal i den  

 anledning anmode Dem om at oplyse, om Deres anmodning om aktindsigt i  

 korrespondancen mellem Statsministeriet, Udenrigsministeriet og  

 Justitsministeriet samt anden korrespondance i henhold til denne sag skal  

 forstås således, at anmodningen også omfatter ovennævnte  

 materiale. Jeg meddelte  

 den 13. december 2002 Justitsministeriet at jeg tog Justitsministeriets  

 henvendelse til efterretning, og at jeg ikke foretog mig mere i sagen på det  

 foreliggende grundlag.
