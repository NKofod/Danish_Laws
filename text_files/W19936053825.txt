 Konkurrenceankenævnet har stadfæstet Rådets afgørelse (* 2), der  

 bemyndiger sekretariatet til at optage forhandling med Nordisk Wavin A/S i  

 henhold til konkurrencenlovens § 11 med henblik på at få ophævet selskabets  

 salgsbetingelse, hvorefter det er en forudsætning for at opnå de særlige  

 rabat- og bonusydelser, at selskabets kunder forpligter sig til ikke aktivt  

 at markeds- og lagerføre plastrør i konkurrence med Nordisk Wavin.
 Nordisk Wavin praktiserer dog ikke denne salgsbetingelse over for de  

 kunder, der også er kunder hos Uponor A/S - der er den anden dominerende  

 udbyder på markedet for plastrør.
Uponor A/S har haft tilsvarende salgsbetingelser som Nordisk Wavin  

 A/S.
Efter gennemførelse af § 11-forhandling med dette selskab udstedte  

 Konkurrencerådet pålæg om ophævelse heraf.
Uponor A/S har efterkommet  

 pålægget.
År 1993, den 15. juni, afsagde Konkurrenceankenævnet i sagen j.nr.  

 92-61.077 Nordisk Wavin A/S ctr.
Konkurrencerådet sålydende K E N D E L S E 1. Ved skrivelse af 21. oktober 1992 har advokat Palle Elholm på vegne  

 Nordisk Wavin A/S klaget over en af Konkurrencerådet den 24. september 1992  

 truffet afgørelse, hvorved rådet besluttede, at der i medfør af  

 konkurrencelovens § 11 skal optages forhandling med selskabet.
Klageren har  

 påstået afgørelsen ophævet.
Rådet har påstået afgørelsen stadfæstet.
 2. Konkurrencerådets afgørelse af 24. september 1992, der er stillet til  

 advokat Palle Elholm, er sålydende:
»Konkurrencerådet anmodede ved skrivelse af 19. juni 1992 om Nordisk  

 Wavin A/S« bemærkninger til en klage fra Brdr.
A&O Johansen A/S  

 over, at selskabet ved salg af plastrør nægter at yde klageren samme rabat-  

 og bonusydelse, som andre VVS-grossister opnår.
Efter Brdr.
A&O Johansens  

 opfattelse udøver Nordisk Wavin A/S og Uponor A/S - der ligeledes er omfattet  

 af klagen - rabatdiskrimination over for selskabet på grund af Brdr.
A&O  

 Johansens import af plastrør fra Davinyl i Sverige.
 I denne anledning har De på vegne af Nordisk Wavin ved skrivelser af 11.  

 juli og 12. august 1992 fremført selskabets synspunkter i sagen, der den 23.  

 september 1992 blev forelagt Konkurrencerådet.
 Konkurrencerådet besluttede at give Sekretariatet bemyndigelse til at  

 optage forhandling med Nordisk Wavin i henhold til konkurrencelovens § 11 med  

 henblik på at få ophævet selskabets salgsbetingelse om, at det er en  

 forudsætning for at opnå de særlige rabat- og bonusydelser, at selskabets  

 kunder forpligter sig til ikke aktivt at markeds- og lagerføre plastrør i  

 konkurrence med Nordisk Wavin og Uponor.
Rådet lagde herved vægt på, at betingelserne for at anvende  

 konkurrencelovens § 11 var til stede.
Nordisk Wavin og Uponor indtager  

 tilsammen en dominerende stilling på markedet for plastrør, og de af  

 selskaberne praktiserede samhandelsbetingelser over for Brdr.
A&O  

 Johansen må anses for urimelige, idet de medfører en begrænsning af  

 konkurrencen og af erhvervsfriheden.
 Endvidere lagde rådet vægt på, at et delvist duopol som det, Nordisk Wavin  

 og Uponor besidder på det danske marked, følger samhandelsbetingelser, der er  

 baseret på kriterier, som er objektive, rimelige og konsekvent gennemførte.
 Efter det foreliggende er det ikke en rimelig betingelse, at køber som  

 modydelse for rabatter og bonus implicit er forpligtet til ikke aktivt at  

 markeds- og lagerføre plastrør i konkurrence med Nordisk Wavin og Uponor.  

 Virkningerne af aftalen vil være, at der sker begrænsninger i  

 erhvervsfriheden for den pågældende køber samtidig med, at den betyder en  

 indskrænkning i afsætningsmulighederne for andre leverandører og vanskeliggør  

 dermed adgangen til markedet.
Markeds- og lagerføringsrabatterne skal efter det oplyste modsvare  

 forhandlernes omkostninger til at markeds- og lagerføre selskabernes fulde  

 produktsortiment.
Det er imidlertid ikke i aftalerne nærmere præciseret,  

 hvorledes ydelserne skal anvendes i forbindelse med markedsføringstiltag, og  

 der er ingen forpligtelse for forhandlerne til at dokumentere omkostningerne  

 ved markedsføringen.
Endelig er der lagt vægt på, at det er af væsentlig økonomisk betydning  

 for Brdr.
A&O Johansen at kunne føre produkter fra Nordisk Wavin og  

 Uponor, da disse selskabers plastrør forlanges af en række kunder.
 Med henvisning til ovennævnte beslutning skal Konkurrencerådet anmode  

 Nordisk Wavin om at deltage i en forhandling om sagen i henhold til  

 konkurrencelovens § 11. ...'.
 3. Klagerens argumentation.
Klageren har anført, at de konkurrencevilkår, der søges bragt til ophør,  

 ikke praktiseres.
Der stilles ikke krav om, at kunden skal forpligte sig til  

 ikke at markeds- og lagerføre plastrør i konkurrence med klageren.
Klageren har bestridt, at der skulle være tale om nogen som helst form for  

 samordning med Uponor A/S.
Der er ikke mellem klageren og Uponor A/S sket en  

 neutralisering af den reelle konkurrence.
Alle udbydere af de pågældende  

 produkter anvender stort set de samme priser og grundrabatsatser, og den  

 reelle konkurrence sker således generelt gennem de særlige  

 omsætningsafhængige rabatter.
De handelsbetingelser, som praktiseres over for både A&O Johansen A/S  

 og andre, er både objektive, rimelige og konsekvent gennemført.
Ved indgåelse  

 af samarbejdsaftaler med kunder ses på, om der hos kunden er en naturlig  

 fordeling inden for det samlede system af afløbsrør, således at der sælges og  

 markedsføres komplette systemer.
Disse består af såvel rør som fittings, og  

 der lægges vægt på, at kunden udbyder disse i et samlet system.
Hos de kunder, der normalt modtager lager- og markedsføringsrabatten,  

 fordeler omsætningen sig anderledes end hos Brdr.
A&O Johansen A/S, idet  

 dette firma kun i meget begrænset omfang aftager rør.
Hvis Brdr.
A&O  

 Johansen A/S' indkøb ændres til at være sammensat som hos de firmaer, der  

 opnår lager- og markedsføringsrabatten, vil denne rabat også kunne opnås af  

 Brdr.
A&O Johansen A/S.
Brdr.
A&O Johansen A/S køber stort set ikke plastrør fra klageren, men  

 næsten udelukkende fittings.
Det er derfor ikke af væsentlig økonomisk  

 betydning for Brdr.
A&O Johansen A/S også at kunne føre klagerens  

 plastrør.
Fritagelse for at levere til en konkurrent bliver uden værdi over for  

 udenlandske producenter, såfremt reglen ikke kan anvendes også i et tilfælde  

 som det foreliggende, hvor Brdr.
A&O Johansen A/S fungerer både som  

 eneimportør og grossist og således ikke sælger til andre grossister.
En  

 udenlandsk producent vil typisk benytte en dansk grossist som importør, og  

 konkurrencen vil derfor først virke i et senere omsætningsled.
Hvis den  

 danske producent skal tilbyde eneimportøren samme handelsbetingelser som  

 øvrige grossister på det danske marked, får den udenlandske producent en  

 urimelig fortrinsstilling i forhold til danske producenter, som måtte ønske  

 at købe produkter fra en konkurrent.
 Det bestrides, at Davinyl i Danmark skulle sælge plastrør direkte til  

 større kunder, i hvert fald i et omfang og på vilkår, som reelt berøver Brdr.  

 A&O Johansen A/S status som eneimportør.
 4. Konkurrencerådets argumentation.
Rådet har anført, at markedet for plastrør er præget af dominans og  

 konkurrencebegrænsning.
Klageren, der er den største udbyder på markedet, har  

 en markedsandel på 45% og indtager dermed en dominerende stilling, som  

 medfører en begrænsning af konkurrencen.
 Endvidere har klageren og Uponor A/S tilsammen i praksis monopol på salg  

 af visse typer af plastrør og fittings, der som de eneste opfylder de  

 specielle danske krav til tekniske specifikationer for plastrør og fittings.
Desuden er konkurrencen mellem klageren og Uponor A/S neutraliseret, idet  

 selskabernes markedsadfærd på vigtige områder er samordnet.
Dette gælder dels  

 med hensyn til priserne, hvor selskabernes listepriser er identiske, dels med  

 hensyn til betingelserne for at opnå de særlige rabat- og bonusydelser, hvor  

 begge selskaber kræver, at kunderne ikke sælger konkurrende produkter.
 Kombinationen af markedsandele og samordning af konkurrenceadfærden  

 betyder, at der foreligger den i konkurrencelovens § 11 omtalte begrænsning  

 af konkurrencen, som medfører eller vil kunne medføre skadelige virkninger  

 for effektiviteten og begrænsninger i erhvervsfriheden.
 Hvis markedet begrænses til komplette systemer bestående af rør og  

 fittings, vil klageren sammen med Uponor A/S have monopol inden for visse  

 rørsystemer, og der foreligger klart en situation omfattet af  

 konkurrencelovens § 11.
Da klageren og Uponor A/S som de eneste selskaber udbyder et komplet  

 produktsortiment og samtidig gensidigt ikke praktiserer den pågældende  

 salgsbetingelse over for hinandens kunder, er konsekvensen, at selskabets  

 kunder er forpligtet til ikke aktivt at markeds- og lagerføre andre  

 producenters plastrør Rabat- og bonusaftalerne er et middel til at udnytte dominansen på  

 markedet til at foretage prisdiskrimination over for selskabets kunder.
Hvis  

 rabat- og bonusydelserne baserede sig på objektive, rimelige og konsekvent  

 gennemførte kriterier, var der ingen grund til at opstille yderligere  

 salgsbetingelser.
Det er af væsentlig erhvervsmæssig betydning for Brdr.
A&O Johansen,  

 at selskabet som VVS-grossist kan markedsføre et bredt sortiment af de rør og  

 fittings, der findes på markedet, herunder produkter fra klageren, der er  

 dominerende på markedet.
Det må derfor betragtes som en urimelig  

 indskrænkning i selskabets erhvervsudøvelse, at det er en forudsætning for at  

 opnå særlige rabat- og bonusydelser fra klageren, at Brdr.
A&O Johansen  

 ikke aktivt må markedsføre plastrør, der konkurrerer med dette selskab.
Klagesagen angår kravet om, at det er en forudsætning for at opnå de  

 særlige rabat- og bonusydelser, at selskabets kunder forpligter sig til ikke  

 aktivt at markeds- og lagerføre plastrør i konkurrence med Nordisk Wavin.
Der  

 skal derfor ikke tages stilling til, om klageren og Brdr.
A&O Johansen  

 A/S er konkurrenter.
 5. Ankenævnets bemærkninger.
 Efter en samlet vurdering af markedsstrukturen og markedsadfærden med  

 hensyn til de omhandlede rør finder ankenævnet, at der er fornødent grundlag  

 for rådets beslutning om i medfør af konkurrencelovens § 11 at optage  

 forhandling med klageren.
 Ankenævnet stadfæster derfor rådets afgørelse.
 (* 1) Konkurrencerådet:
Dokumentation 1993-2, s. 163-167 (* 2) Konkurrencerådet:
