 Herved bekendtgøres lov om skibsfartens betryggelse, jf.  

 lovbekendtgørelse nr. 44 af 10. februar 1986, med de ændringer, der følger af  

 lov nr. 857 af 23. december 1987.
 § 1.  Af statskassen ydes der bidrag til en  

 international sikkerhedstjeneste i det nordlige Atlanterhav omfattende  

 isvarsling samt undersøgelser og iagttagelser af de forhold, der betinger  

 isens forekomst.
 Stk. 2.  Trafikministeren træffer efter samråd med  

 industriministeren de fornødne foranstaltninger til Danmarks medvirken ved  

 opretholdelsen af en international vejrtjeneste til betryggelse af  

 skibsfarten.
 Stk. 3.  De fornødne beløb til gennemførelsen af de i  

 denne paragraf omhandlede foranstaltninger bevilges ved finansloven.
 § 2.  Industriministeren kan efter forhandling med  

 organisationer for rederier og navigatører pålægge rederier, der anvender  

 danske skibe i fart over Atlanterhavet at offentliggøre de sejlruter, de  

 agter at lade deres skibe følge, såvel som de forandringer, de i så henseende  

 måtte foretage.
 § 3.  Det påhviler enhver fører af dansk skib, der  

 møder eller bliver opmærksom på nogen alvorlig og overhængende fare for de  

 søfarende, såsom drivis og vrag af farlig beskaffenhed, farlige tropestorme,  

 el. lign. uopholdelig og ved alle hans til rådighed stående meddelelsesmidler  

 at give underretning derom til de skibe, der befinder sig i nærheden, såvel  

 som til myndighederne på det første sted på kysten, han kan komme i  

 forbindelse med.
 Stk. 2.  Det kan pålægges enhver fører af dansk skib ved  

 optagelse og videresendelse af meteorologiske observationer at bidrage til  

 opretholdelse af vejrtjeneste i sådant omfang, som udkræves til betryggelse  

 af skibsfarten.
Stk. 3.  Nærmere forskrifter om de i denne paragraf  

 omhandlede forhold fastsættes af industriministeren.
De foreskrevne meldinger  

 viderebefordres til danske myndigheder uden omkostning for det pågældende  

 skib.
§ 4.  Enhver fører af dansk skib er, forsåvidt det kan  

 ske uden alvorlig fare for hans eget skib, dets besætning og passagerer,  

 forpligtet til at yde hjælp til enhver, der af ham træffes på søen i  

 nødstilstand, og til at efterkomme enhver anmodning om hjælp til sådanne  

 personer.
Er føreren i stand til at yde den begærede hjælp, skal han  

 underrette de nødstedte derom.
Industriministeren giver fornødne regler for  

 ydelsen af sådan hjælp og for de vilkår, hvorunder forpligtelsen kan  

 bortfalde.
 Stk. 2.  Hvis skibsføreren er ude af stand til eller  

 under de særlig foreliggende omstændigheder ikke anser det for betimeligt  

 eller nødvendigt at komme til hjælp, skal han i skibsdagbogen indføre  

 nøjagtig oplysning om de grunde, der har været bestemmende for hans  

 beslutning.
§ 5.  Hvad der på dansk skib skal iagttages til  

 undgåelse af sammenstød eller til betryggelse mod farer for sejladsen, samt  

 hvilke dag- og natsignaler der skal anvendes i tilfælde af havsnød,  

 foreskrives af industriministeren.
I denne forbindelse bestemmes tillige, i  

 hvilket omfang disse forskrifter skal finde anvendelse på fremmede skibe, der  

 befinder sig på dansk søterritorium.
Stk. 2.  Anvendelse af de således fastsatte nødsignaler  

 undtagen i den hensigt at tilkendegive, at der foreligger en nødsituation, er  

 forbudt.
Det samme gælder signaler, der kan forveksles med nødsignalerne.  

 Flag-, lys- eller lydsignaler, der i øvrigt måtte være fastsat i henhold til  

 denne lov, må ikke anvendes i andet øjemed end det foreskrevne.
Stk. 3.  Føreren af et dansk skib, der har udsendt  

 nødsignaler, skal, såfremt hjælp ikke længere er påkrævet, snarest  

 tilbagekalde nødmeldingen.
Tilbagekaldelsen skal så vidt muligt gives samme  

 udbredelse som nødmeldingen.
 Stk. 4.  Ministeren kan efter samråd med  

 forsvarsministeren fastsætte bestemmelser til overholdelse af orden og  

 forebyggelse af fare i danske farvande, herunder forskrifter om, hvad der  

 skal iagttages for at forebygge, at der lægges den frie sejlads hindringer i  

 vejen.
 § 5 a.  Når forholdene gør det påkrævet, foretages,  

 efter forsvarsministerens nærmere bestemmelse, afmærkning m.v. i dansk  

 afmærkningsområde.
 Stk. 2.  Afmærkninger m.v. i hoved- og  

 gennemsejlingsfarvande samt til sikker ankerplads udføres og vedligeholdes  

 for statens regning ved Farvandsvæsenets foranstaltning.
 Stk. 3.  Afmærkning m.v, der ikke er omfattet af stk. 2,  

 udføres og vedligeholdes af vedkommende havnevæsen, brobestyrelse m.v., der  

 tillige afholder udgifterne i forbindelse hermed.
 Stk. 4.  Spørgsmålet om afgrænsning mellem stk. 2 og 3  

 afgøres af forsvarsministeren.
 Stk. 5.  Forsvarsministeren fører kontrol med  

 afmærkningen m.v.
 § 6.  Tilsidesættelse af en forpligtelse, der i  

 henhold til § 2 er pålagt rederi, straffes med bøde.
Stk. 2.  Hvis en skibsfører tilsidesætter nogen ham ved  

 eller i henhold til § 3 eller § 4 pålagt forpligtelse, straffes han med bøde  

 eller hæfte.
Bestemmelserne i sølovens § 289 stk. 3-5 får tilsvarende  

 anvendelse.
 Stk. 3.  Overtrædelse af § 5 eller af en i medfør deraf  

 udfærdiget forskrift straffes med bøde.
 Stk. 4.  Bøderne tilfalder statskassen.
 § 7.  Henlægger industriministeren sine beføjelser  

 efter loven til Søfartsstyrelsen, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 8.  Denne lov træder i kraft til det tidspunkt, som  

 fastsættes ved kgl. resolution (* 1), dog tidligst den dato, da den i London  

 den 10. juni 1948 undertegnede internationale konvention om sikkerhed for  

 menneskeliv på søen træder i kraft.
 Stk. 2.  Fra samme tidspunkt ophæves lov nr. 146 af 29.  

 marts 1920 om forholdsregler til skibsfartens betryggelse og lovene nr. 136  

 af 18. april 1925 og nr. 153 af 15. april 1930 om ændringer i nævnte lov.
 Lov nr. 857 af 23. december 1987 indeholder følgende  

 ikrafttrædelsesbestemmelse:
 § 16.  Loven træder i kraft den 1. januar 1988.
Industriministeriet, den 29. september  

 1988 NILS WILHJELM /Torben Ginnerup (* 1) Ved kgl. anordning nr. 57 af 27. februar 1952 blev loven sat i kraft  

 den 19. november 1952.
