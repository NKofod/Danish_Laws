Nr BTL 11 Betænkning over Forslag til lov om ændring af lov om offentlig sygesikring  

 (Af Torben Lund (S) og Birgitte Husmark (SF) m.fl.)   

 Nr L 11 1989-90, 1. samling Afgivet af Sundhedsudvalget Afgivet: 19900405 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Der er stillet ændringsforslag, hvorom henvises til de ledsagende  

 bemærkninger.
 Endvidere har udvalget modtaget skriftlige og/eller mundtlige henvendelser  

 fra Komiteen mod lov om medicintilskud og Pensionisternes Fællesråd.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Centrum-Demokraternes medlemmer af  

 udvalget) lovforslaget til vedtagelse med de af flertallet stillede  

 ændringsforslag.
 Et mindretal inden for flertallet (Fremskridtspartiets og  

 Centrum-Demokraternes medlemmer af udvalget) ønsker at tage afstand fra  

 bemærkningerne i lovforslaget vedrørende en offentlig prisgodkendelse af  

 lægemidler, hvorefter lægemidler, som medicinindustrien og -importørerne  

 ønsker at markedsføre i Danmark, ikke alene skal godkendes indholdsmæssigt,  

 men også prismæssigt.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

forkastelse ved 3. behandling.
 Et andet mindretal (Kristeligt Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved lovforslagets 2. behandling.
Ændringsforslag Til § 2 Af et flertal (S, SF, FP og CD):
 1) Paragraffen udgår.
Til § 3 2) I paragraffen ændres »1. november 1989« til: »1. januar  

 1991«.
Bemærkninger Til nr. 1 § 2 i lovforslaget vedrører en overgangsbestemmelse i den lov, hvorved  

 egenbetalingsgrænsen på 800 kr. indførtes.
Da overgangsbestemmelsen ikke  

 længere har betydning, er det ikke nødvendigt at foreslå den udtrykkeligt  

 ophævet.
