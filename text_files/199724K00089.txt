Nr BTL 89 Betænkning over Forslag til lov om ændring af lov om vægtafgift af  

 motorkøretøjer m.v. og lov om afgift efter brændstofforbrug af visse  

 personbiler (Tillægsafgift for privat anvendelse af varebiler og forhøjelse  

 af vægtafgift for varebiler)   

 Nr L 89 1997-98. 2. samling Afgivet af Skatteudvalget Afgivet: 19980617 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Automobilforhandler Forening, Dansk Industri, Dansk Musiker Forbund, Danske Biludlejere, Danske Sælgere, De Danske Bilimportører, FDM og Merethe Hansen m.fl., Slangerup.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med det stillede ændringsforslag.
 Et andet mindretal (Venstres, Det Konservative Folkepartis, Dansk  

 Folkepartis, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til forkastelse  ved 3. behandling.  

 Mindretallet vil stemme hverken for eller imod det stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for det stillede ændringsforslag.
Æ n d r i n g s f o r s l a g Af skatteministeren, tiltrådt af et flertal (S, SF, RV, EL  

 og FP):
Til § 1 1) Efter nr. 3 indsættes som nyt nummer:
»01. I § 4, stk. 2, ændres »1997« til:  

 »1998« og »1998« til: »1999«.' B e m æ r k n i n g e r Til nr. 1 Bestemmelsen i vægtafgiftslovens § 4, stk. 2, fastsætter, at der hvert år  

 skal foretages regulering af satserne (vægtafgift, udligningsafgift og nu  

 tillægsafgift) for varebiler.
Efter bestemmelsen reguleres satserne årligt med 2,0 pct. tillagt eller  

 fratrukket den af finansministeren bekendtgjorte tilpasningsprocent for det  

 pågældende finansår efter lov om satsreguleringsprocent.
Der tillægges 1,5  

 procentpoint for hvert år efter 1997, og regulering foretages første gang med  

 virkning for 1998.
 De satser, der er indsat i lovforslaget, er imidlertid allerede reguleret  

 med virkning for 1998, og for at undgå dobbelt regulering vil det være  

 nødvendigt at ændre årstallene 1997 og 1998 til henholdsvis 1998 og 1999.
 Herefter foretages regulering første gang med virkning for 1999, hvilket  

 også svarer til, hvad der er forudsat i forslagets provenubemærkninger.
