Bekendtgørelse  

 om delingsrådenes virksomhed I medfør af § 27, § 28 og § 30,  

 stk. 2, i lov nr. 539 af 24. juni 2005 om visse proceduremæssige  

 spørgsmål  

 i forbindelse med kommunalreformen fastsættes:
Delingsrådets virksomhed § 1.  

  

 De  

 i medfør af kapitel 4 i lov om visse proceduremæssige spørgsmål i forbindelse  

 med kommunalreformen nedsatte delingsråd behandler sager om fordelingen af  

 aktiver og passiver, rettigheder og pligter samt ansatte, der overføres ved  

 de  

 opgaveflytninger, der sker den 1. januar 2007 i henhold til lovgivningen  

 vedrørende kommunalreformen, fra en myndighed omfattet af § 1,  

 stk. 1, jf. dog stk. 2, i lov om visse proceduremæssige spørgsmål i  

 forbindelse med kommunalreformen til de myndigheder, der modtager opgaver fra  

 den pågældende myndighed.
En sag efter 1. pkt. omfatter også de aktiver og  

 passiver, rettigheder og pligter samt ansatte, der overtages i forbindelse  

 med  

 overtagelsen af et amtskommunalt tilbud efter § 190 i lov om social  

 service henholdsvis overtagelsen af amtskommunale almene ældreboliger efter  

 § 10 i lov nr. 575 af 24. juni 2005 om ændring af lov om almene boliger  

 m.v., lov om fremme af privat udlejningsbyggeri og forskellige andre love.
 Stk. 2.  

  

 Delingsrådene behandler endvidere sager om overførslen af ansatte, der  

 udelukkende eller helt overvejende er beskæftiget med udøvelsen af opgaver på  

 opgaveområder, som en kommune har bemyndiget en anden kommune til at varetage  

 i  

 forbindelse med indgåelsen af et forpligtende kommunalt samarbejde i henhold  

 til lov om forpligtende kommunale samarbejder, jf. § 8 i lov om  

 forpligtende kommunale samarbejder.
 Stk. 3.  

  

 Delingsrådene behandler desuden ved delingen af kommuner sager om fordelingen  

 af kommunens aktiver og passiver, rettigheder og pligter samt ansatte mellem  

 de  

 nye kommuner, der indgår i en sammenlægning med en del af den delte kommune,  

 jf. § 18 i bekendtgørelse nr. 868 af 16. september 2005 om deling af  

 kommuner.
Stedlig kompetence § 2.  

  

 Det  

 enkelte delingsråd behandler sager om fordelingen af aktiver og passiver,  

 rettigheder og pligter samt ansatte, der overføres fra amtskommuner og  

 kommuner, der er beliggende inden for delingsrådets område.
 Stk. 2.  

  

 Sager om  

 fordelingen af aktiver og passiver, rettigheder og pligter samt ansatte, der  

 overføres fra Hovedstadens Sygehusfællesskab, Hovedstadens Udviklingsråd  

 eller  

 statslige myndigheder, behandles af delingsrådet for Københavns og  

 Frederiksborg Amter samt Københavns, Frederiksberg og Bornholms Kommuner.
 Vederlag m.v.
 § 3.  

  

 Indenrigs- og sundhedsministeren kan yde vederlag, godtgørelse m.v. til  

 delingsrådenes formænd og deres stedfortrædere efter reglerne i  

 Finansministeriets cirkulære nr. 186 af 2. november 1998 til samtlige  

 ministerier om særskilt vederlag mv., jf. dog stk. 2.
 Stk. 2.  

  

 Indenrigs-  

 og sundhedsministeren kan uanset stk. 1 yde vederlag, godtgørelse m.v.  

 til  

 de medlemmer af delingsrådene, der udpeges efter indstilling fra KL og  

 Amtsrådsforeningen henholdsvis Amtsrådsforeningen og Københavns og  

 Frederiksberg Kommuner. 1. pkt. finder tilsvarende anvendelse for de  

 pågældende  

 medlemmers stedfortrædere.
Stk. 3.  

  

 Vederlag  

 efter stk. 1 og 2 fastsættes som et beløb pr. arbejdstime.
Antallet af  

 arbejdstimer fastsættes på grundlag af registrering af den tid, medlemmet  

 henholdsvis stedfortræderen anvender til sagernes behandling, jf. § 8,  

 herunder  

 registrering af tidsforbrug ved møder i delingsrådet og mødeforberedelse.
Sekretariat § 4.  

  

 Indenrigs- og Sundhedsministeriet stiller sekretariatsbistand til rådighed  

 for  

 delingsrådene.
Omkostningsberegning og fordeling § 5.  

  

 Delingsrådet træffer beslutning om betaling til Indenrigs- og  

 Sundhedsministeriet fra de myndigheder, der skal afgive henholdsvis modtage  

 aktiver og passiver, rettigheder og pligter samt ansatte i en sag omfattet af  

 § 1, til dækning af omkostningerne ved delingsrådets behandling af  

 sagen,  

 jf. dog stk. 3.
 Stk. 2.  

  

 Er den i  

 stk. 1 nævnte myndighed en myndighed, der oprettes den 1. januar 2007,  

 påhviler betalingen efter stk. 1 det organ, der forbereder oprettelsen  

 af  

 den pågældende myndighed, eller, hvis et sådant organ ikke er oprettet, den  

 myndighed, der har ansvaret for oprettelsen af vedkommende myndighed.
Stk. 3.  

  

 I sager  

 omfattet af § 1, stk. 3, opkræves der ikke betaling fra den  

 kommune,  

 der deles.
Betalingen opkræves i sådanne sager fra de modtagende kommuner.
 § 6.  

  

 Delingsrådet foretager en beregning af omkostningerne til delingsrådets  

 behandling  

 af sagen efter reglerne i § 7.
 Stk. 2.  

  

 De  

 beregnede omkostninger opkræves med lige store andele fra hver af de i  

 § 5, stk. 1, stk. 2 og stk. 3, 2. pkt., omhandlede  

 myndigheder.
 Stk. 3.  

  

 Delingsrådets  

 beregning og opkrævning samt myndighedernes betaling skal ske inden udgangen  

 af  

 2006. Delingsrådet kan fastsætte en frist for myndighedernes betaling.
 § 7.  

  

 Opgørelsen af omkostningerne til delingsrådets behandling af en sag skal  

 omfatte:
 1)  

 	  

 Alle de direkte  

 omkostninger, der er forbundet med delingsrådets behandling af sagen,  

 herunder vederlag,  

 godtgørelse m.v. og lønomkostninger til delingsrådets formand, øvrige  

 medlemmer  

 og sekretariat samt andre udgifter til tjenesterejser, husleje, udstyr og  

 faciliteter  

 i øvrigt.
2)  

 	  

 Alle de indirekte  

 omkostninger, der er forbundet med delingsrådets behandling af sagen,  

 herunder  

 en forholdsmæssig del af Indenrigs- og Sundhedsministeriets  

 fællesomkostninger  

 til administration, husleje, udstyr samt faciliteter i øvrigt, der er stillet  

 til rådighed for varetagelsen af delingsrådets virksomhed.
Den  

 forholdsmæssige andel  

 af de indirekte omkostninger, som skal indgå ved prisfastsættelsen af  

 behandlingen af en sag, beregnes som en overheadtimepris ganget med det  

 faktiske  

 antal timer, som sekretariatet har brugt ved behandling af sagen.  

 Overheadtimeprisen  

 beregnes på grundlag af Indenrigs- og Sundhedsministeriets samlede indirekte  

 omkostninger  

 i regnskabsåret 2005 sat i forhold til antallet af årsværk tilknyttet  

 Indenrigs-  

 og Sundhedsministeriet fratrukket antallet af årsværk for ministeriets  

 fællesfunktioner.
 Stk. 2.  

  

 Er  

 lønomkostninger omfattet af stk. 1, nr. 1, ikke fastsat som et beløb pr.  

 arbejdstime, skal delingsrådet foretage en beregning af lønomkostningerne pr.  

 arbejdstime.
 Stk. 3.  

  

 De i  

 stk. 1 omhandlede omkostninger indgår i opgørelsen fra det tidspunkt,  

 hvor  

 sagen overgår til delingsrådet efter reglerne i § 11, stk. 1, i lov  

 om visse proceduremæssige spørgsmål i forbindelse med kommunalreformen,  

 § 191, stk. 4, i lov om social service, § 18 i bekendtgørelse  

 nr. 868 af 16. september 2005 om deling af kommuner eller § 8,  

 stk. 2, i lov om forpligtende kommunale samarbejder, til det tidspunkt,  

 hvor sagen afsluttes ved myndighedernes indgåelse af en aftale, herunder  

 vedtagelse  

 af delingsrådets mæglingsforslag, eller delingsrådets beslutning.
 § 8.  

  

 Delingsrådet skal for hver sag foretage løbende registrering af de med sagen  

 forbundne direkte omkostninger, jf. § 7, stk. 1, nr. 1, herunder  

 registrering af den tid, delingsrådets formand, øvrige medlemmer og  

 sekretariat  

 anvender til den enkelte sags behandling.
Ikrafttræden § 9.  

  

 Bekendtgørelsen træder i kraft den 1. januar 2006.
