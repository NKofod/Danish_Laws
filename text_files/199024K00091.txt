Nr BTL 91 Betænkning over Forslag til lov om ændring af lov om bygnings- og  

 boligregistrering (Adgang til registrets oplysninger)   

 Nr L 91 1990-91, 2. samling Afgivet af Boligudvalget Afgivet: 19910319 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
Et af de skriftlige spørgsmål og ministerens besvarelse heraf er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
 Et mindretal (Socialdemokratiets og Socialistisk Folkepartis medlemmer af  

 udvalget) ønsker at udtale følgende:
 Mindretallet kan tilslutte sig den i ministerens svar på spørgsmål 7  

 angivne begrænsning af personkredsen, der kan få adgang til oplysninger i  

 BBR, til alene at omfatte personer med erhvervsmæssige interesser.  

 Mindretallet lægger endvidere vægt på præciseringen af vilkårene for at  

 modtage oplysninger, ligesom mindretallet også finder det hensigtsmæssigt, at  

 fastsættelsen af straffebestemmelserne for tilsidesættelse af vilkårene vil  

 ske gennem en bekendtgørelse herom.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag Et af udvalgets spørgsmål til boligministeren og dennes besvarelse heraf Spørgsmål 7:
 Giver Registertilsynets udtalelse (L 91 - bilag 6) anledning til fornyet  

 overvejelse hos ministeren, f.eks. vedrørende udtalelsens pkt. 2 om, at det  

 vil være hensigtsmæssigt at konkretisere udtrykket »personer« og i  

 pkt. 3 om de betingelser for modtagelse af oplysninger, som ministeren agter  

 at stille i aftalerne, samt om strafbestemmelser for tilsidesættelse af de i  

 aftalerne fastsatte vilkår.
 Svar:
 1. Registertilsynet finder det i udtalelse af 12. marts 1991 (L 91 -  

 bilag 6) pkt. 2 formålstjenligt at foretage en nærmere konkretisering af  

 udtrykket »personer« ud fra en antagelse om, at det først og  

 fremmest antagelig er personer, der ud fra erhvervsmæssig interesse indhenter  

 oplysninger fra bygnings- og boligregistret.
 Den foreslåede udvidede adgang til registret sigter ikke alene på den  

 erhvervsmæssige anvendelse, men også på personer, der jf. svaret på spørgsmål  

 4 af 20. februar 1991 kan have anden interesse i oplysningerne.
Den systematiske indhentning af oplysninger efter den foreslåede § 6, stk.  

 2, kan principielt også være relevant for personer uden en direkte  

 erhvervsmæssig interesse i oplysningerne.
Interesse for en sådan  

 ikke-erhvervsmæssig anvendelse er imidlertid endnu ikke blevet tilkendegivet  

 over for Boligministeriet.
Selv om det tilstræbes, at  

 ejendomsdataregistreringerne i videst muligt omfang for borgerne kan opfattes  

 som »åbne systemer«, kan det dog forekomme hensigtsmæssigt at lade  

 en sådan åbenhed bero på de erfaringer, der indsamles i den første periode  

 efter nyordningens ikrafttræden, således at den foreslåede systematiske  

 indhentning af oplysninger i denne fase begrænses til alene at omfatte  

 personer med erhvervsmæssig interesse i indhentningen.
Erfaringerne hermed og  

 en nærmere vurdering af disse vil indgå i den beretning, som vil blive  

 tilstillet Boligudvalget senest 2 år efter ordningens ikrafttræden, jf. sidst  

 i de almindelige bemærkninger til lovforslaget.
2. De hidtil fastsatte aftalebetingelser for at modtage oplysninger  

 fremgår af Boligministeriets bekendtgørelse nr. 386 af 4. juli 1988, kapitel  

 4 og 5, som vedlægges i kopi.
Disse vil blive fastholdt for så vidt angår, at  

 den rekvirerende skal angive, til hvilket formål oplysningerne ønskes  

 anvendt, og forpligte sig til, at anvendelsen alene sker i overensstemmelse  

 hermed.
Herudover skal den rekvirerende præcisere, hvilke registeroplysninger  

 der ønskes udleveret, og forpligte sig til at opbevare oplysningerne  

 forsvarligt.
3. Det skønnes hensigtsmæssigt at klargøre strafbestemmelserne for  

 tilsidesættelse af de fastsatte vilkår.
Dette vil ske i en bekendtgørelse  

 udstedt i medfør af lov om bygnings- og boligregistrering § 8, stk. 2,  

 hvorefter der kan fastsættes straf af bøde for overtrædelse af de  

 forskrifter, der fastsættes i henhold til loven, ligesom denne klargøring vil  

 komme til at fremgå af selve aftalematerialet.
Bilag Til boligministerens besvarelse af spørgsmål 7 Kapitel 4 Betingelse for afgivelse af oplysninger § 15. Det er en betingelse for afgivelse af oplysninger i medfør  

 af § 1 samt §§ 3-6 og § 9, at der foreligger behørig dokumentation for  

 datarekvirentens ret til at modtage oplysninger.
 § 16. Det er en betingelse for meddelelse af oplysninger i medfør  

 af §§ 3-6, at datarekvirenten skriftligt afgiver de oplysninger, der er  

 anført i § 18.
 § 17. Den i § 16 omtalte erklæring fremsendes til  

 Boligministeriet.
 Stk. 2. Ønskes oplysninger udleveret i medfør af § 5, meddeler  

 Boligministeriet den pågældende offentlige myndighed/det koncessionerede  

 selskab, om oplysninger kan videregives til den private virksomhed.
 Stk. 3. Boligministeriet kan overdrage en anden offentlig  

 myndighed bemyndigelse til at meddele videregivelsestilladelse, jf. § 9, stk.  

 2, til sammenstillede oplysninger fra ejendomsdataregistrene.
 § 18. Af den i § 16 omtalte erklæring skal fremgå:
 a) Til hvilket formål oplysninger fra ejendomsdataregistrene ønskes  

 anvendt.
 b) Hvem der ønsker at modtage oplysninger, samt om det er en direkte  

 rekvisition (§§ 3-4), rekvisition til behandlingsfirma (§ 5) eller  

 rekvisition til øvrige personer eller virksomheder (§ 6).
 c) For hvilke ejendomme der ønskes oplysninger (§§ 3-5-rekvirenter).
 d) Hvilke registeroplysninger der ønskes udleveret og på hvilken form (§§  

 3-5-rekvirenter).
 e) Hvornår behandlingsopgaven forventes påbegyndt og afsluttet (§  

 5-rekvirenter).
 f) At datarekvirenten ved sin underskrift indestår for, at § 21, stk. 2 og  

 3, overholdes.
§ 19. Det i medfør af § 7 anførte skriftlige samtykke til  

 meddelelse af oplysninger til rekvirenten skal indeholde oplysning om  

 tilladelsens gyldighedsperiode.
Perioden skal være angivet med start- og  

 sluttidspunkt eller som den periode, hvor et kontraktforhold består mellem  

 ejer og rekvirenten.
 § 20. Oplysninger vil kunne meddeles efter §§ 3-5, såfremt  

 Boligministeriet på basis af den fremsendte § 16-erklæring vurderer, at  

 rekvirenten og det angivne formål falder inden for de i §§ 3-5 anførte  

 rammer.
Kapitel 5 Krav til anvendelse, opbevaring og fejlberetning vedrørende meddelte  

 registeroplysninger m.v.
 § 21. Meddelte oplysninger i medfør af §§ 1-2 skal behandles i  

 overensstemmelse med stk. 2, litra c.
 Stk. 2. Meddelte oplysninger i medfør af §§ 3-6 skal behandles i  

 overensstemmelse med nedenstående litra a-c.
 a) Oplysningerne må alene anvendes til det i § 18, litra a, nævnte formål.
b) Oplysningerne skal opbevares forsvarligt, dvs. i aflåst arkiv, når de  

 ikke benyttes.
Data på maskinlæsbart medie skal beskyttes mod uberettiget  

 adgang ved fortrolige kodeord, der udskiftes med jævne mellemrum, og ved  

 ændringer i medarbejderstab.
Medmindre det falder ind under rekvirentens  

 naturlige forretningsområde, og der er sædvane herfor, må rekvirenten ikke  

 offentliggøre eller publicere enkeltoplysninger eller behandlingsresultater,  

 hvoraf oplysninger vedrørende enkeltejendomme kan udledes, medmindre dette er  

 aftalt med ejeren.
Data må dog videregives til de pågældende  

 adgangsberettigede ejere/lejere.
Data skal, medmindre andet fremgår af  

 skriftlig aftale med Boligministeriet, destrueres efter endt brug.
 c) Eventuelle markante fejl i de registrerede oplysninger, som måtte  

 konstateres under anvendelsen af ejendomsdataoplysningerne, skal meddeles til  

 de pågældende registeransvarlige myndigheder, for BBR-oplysninger til  

 registerføreren i den kommune, hvor ejendommen er beliggende.
 Stk. 3. Rekvirenten skal opbevare den i § 7 omhandlede skriftlige  

 tilladelse i et år efter udløbet af gyldighedsperioden.
 Stk. 4. Hvis oplysninger indhentes i medfør af § 1, stk. 4 og 5,  

 skal rekvirenten opbevare dokumentation for retten til at modtage oplysninger  

 i et år efter meddelelsen af oplysninger.
