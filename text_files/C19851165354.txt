Med virkning fra den 1. januar 1986 ændres de gældende regler for  

 bedømmelse af fejl og mangler ved syn.
Da en meget betydelig del af  

 bilinspektionens virksomhed har tilknytning til opgaver, der varetages af  

 politiet, skal man anmode politiet om at være opmærksom på ændringerne.
En oversigt over de ændringer, der gennemføres, fremgår af  

 justitsministeriets vedlagte cirkulæreskrivelse af 15. november 1985 til  

 statens bilinspektion.
Endvidere vedlægges til orientering en kopi af den nye  

 synsrapport med tilhørende vejledning, der afløser den hidtidige mangelliste.
Ændringen af synsarbejdet har til formål at gøre synsarbejdet mere  

 målrettet mod de særligt risikobetonede mangler ved køretøjerne.
Denne  

 omlægning vil bl.a. indebære, at godkendelse af et køretøj i videre omfang  

 end hidtil vil ske ved første fremstilling.
Der vil derfor ske en udvidet  

 anvendelse af synsresultatet »godkendt med påpegede fejl«, d.v.s.  

 at der er konstateret fejl og mangler som det påhviler køretøjets ejer/bruger  

 at udbedre snarest muligt.
I relation til politiets færdselskontrol vil ændringerne betyde, at  

 politiet må være opmærksom på, at der uanset en nylig godkendelse ved statens  

 bilinspektion kan forekomme »påpegede fejl«, der ska udbedres  

 snarest muligt efter synet.
Der sker herved ingen ændringer i de almindelige  

 retningslinier for politiets påtale af overtrædelser af bestemmelserne om  

 køretøjers indretning og udstyr, m.v.
 Endvidere henledes opmærksomheden på, at ændringerne henimod en mere  

 målrettet indsats mod de særligt risikobetonede mangler og fejl ved  

 køretøjerne bør tages i betragtning, når der under § 77 eftersyn i henhold  

 til færdselsloven træffes beslutning om indkaldelse til syn i medfør af  

 færdselslovens § 78. Mangler og fejl, der ved syn i statens bilinspektion kun  

 vil medføre synsresultatet »godkendt med påpegede fejl« bør således  

 normalt ikke give anledning til indkaldelse til syn i medfør af  

 færdselslovens § 78.
Der er endelig udarbejdet særlige lokale publikumsbrochurer om praktiske  

 forhold i forbindelse med syn.
Disse informationsbrochurer vil bl.a. blive  

 sendt til politiet til udlevering til publikum.
P.
M.
V.
Anders Troldborg Til politiet Bilag Cirkulæreskrivelse om moderniseringsinitiativer inden for statens  

 bilinspektion.
1. Som et led i regeringens moderniseringsprogram  

 gennemføres en række initiativer for bedre publikumsbetjening i den  

 offentlige sektor.
For justitsministeriets vedkommende er der bl.a. tale om  

 at gennemføre smidigere regler, m.v., vedrørende statens bilinspektion.
Disse  

 foranstaltninger har til formål at forbedre publikumsbetjeningen i  

 forbindelse med syn.
2. Som et første led i moderniseringen af  

 bilinspektionen har justitsministeriet i april 1984 udsendt generelle  

 retningslinier for tilrettelæggelsen af synsarbejdet.
Disse retningslinier  

 har til formål at skabe et mere ensartet system for tidsbestilling og  

 venterækker, m.v., og forventes at medvirke til en generel nedbringelse af  

 ventetiderne ved statens bilinspektion.
 Endvidere er der på forskellige områder sket en forenkling i reglerne for,  

 hvornår køretøjer skal fremstilles til syn.
 3. I fortsættelse heraf iværksættes der fra den 1.  

 januar 1986 en ændring, der navnlig har til formål at udbygge den  

 serviceprægede del af bilinspektionens publikumsbetjening.
 Den hidtidige »mangelliste« erstattes af en ny synsrapport.  

 Synsrapporten er søgt forenklet og gjort mere overskuelig og indeholder en  

 egentlig vejledning om betydningen af synsresultatet.
Udarbejdelsen af synsrapporten har endvidere til formål at danne grundlag  

 for fastlæggelse af en mere ensartet praksis med hensyn til anvendelsen af de  

 forskellige synsresultater og herunder navnlig at gøre synsarbejdet mere  

 målrettet mod de særligt risikobetonede mangler ved køretøjerne.
Denne  

 omlægning vil bl.a. indebære, at godkendelse af et køretøj i videre omfang  

 end hidtil skal ske ved første fremstilling.
Dette resultat søges opnået ved  

 en udvidet anvendelse af synsresultatet »godkendt med påpegede  

 fejl«.
For publikum vil ændringen være en lettelse, idet der sker en begrænsning  

 af de tilfælde, hvor et køretøj på ny skal fremstilles for bilinspektionen  

 til kontrol af, om konstaterede mangler er udbedret. Ændringen sigter  

 samtidig mod en forbedring af publikumsbetjeningen.
Der vil således blive  

 lagt vægt på en venlig og individuelt tilpasset kundebetjening.
4. Som anført skal synsarbejdet efter de nye  

 retninglinier i første række koncentrere sig om de dele af køretøjet, der er  

 af særlig betydning for færdselssikkerheden.
Der sigtes herved navnlig til  

 bremser, styretøj og bærende dele.
Fejl ved disse komponenter vil generelt  

 indebære en færdselssikkerhedsmæssig risiko, og der bør i sådanne tilfælde  

 normalt stilles krav om omstilling.
Samme synsresultat vil kunne anvendes,  

 såfremt der iøvrigt på grund af manglernes antal eller karakter, f.eks.  

 vedrørende reglerne om vægt og dimensioner, foreligger et særligt behov for,  

 at bilinspektionen kontrollerer, om de konstaterede mangler er udbedret.
Bortset fra de nænvte tilfælde bør fejl og mangler i almindelighed føre  

 til, at køretøjet godkendes med påpegede fejl.
De nye retningslinier medfører  

 således, at en række hidtidige »omstillingsfejl« fremover skal  

 bedømmes som »påpegede fejl«.
5. De nye retningslinier medfører ingen ændringer i,  

 at det efter færdselsloven er den enkelte køretøjsejer eller bruger, der har  

 det retlige ansvar for, at et køretøj er i lovlig stand.
Det er således  

 køretøjets ejers eller brugers ansvar, at påpegede fejl udbedres, uanset at  

 udbedringen ikke kontrolleres i samme omfang som hidtil af bilinspektionen.
Omlægningen vil som følge heraf indebære en udtrykkelig understregning af  

 køretøjets ejers og brugers ansvar.
Dette fremgår af vejledningen på  

 synsrapportens bagside og bør i fornødent omfang præciseres i forbindelse med  

 syn.
 P.M.V.
