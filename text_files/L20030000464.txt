Bekendtgørelse  

 af  

 aftale af 29. august 2002 med Estland om lønnet beskæftigelse  

 for pårørende til medlemmer af en diplomatisk eller  

 konsulær repræsentation eller af en international  

 organisation Ved noteveksling af 27. marts og 29. august 2002 i Tallinn  

 er der mellem Danmark og Estland indgået aftale om lønnet  

 beskæftigelse for pårørende til medlemmer af en  

 diplomatisk eller konsulær repræsentation eller af en  

 international organisation.
 Notevekslingen har følgende ordlyd:
Oversættelse DEN KONGELIGE DANSKE AMBASSADE  

 Tallinn Verbalnote Den Kongelige Danske Ambassade hilser Republikken Estlands  

 Udenrigsministerium og har den ære at foreslå indgåelsen af  

 den følgende aftale mellem Kongeriget Danmarks regering og Republikken  

 Estlands regering omhandlende lønnet beskæftigelse for  

 pårørende til medlemmer af en diplomatisk eller konsulær  

 repræsentation eller af en international organisation.
De to regeringer er enige om en gensidig aftale om, at  

 pårørende til ansatte i en regering, som officielt er  

 pålagt en repræsentativ pligt i det andet land som medlemmer af  

 en diplomatisk eller konsulær repræsentation eller af en  

 international organisation, kan få tilladelse til beskæftigelse i  

 modtagerstaten.
Der vil ikke blive fastsat nogen begrænsninger for den  

 type beskæftigelse, der kan accepteres.
 Det er dog underforstået, at den  

 pårørende, i brancher hvor der kræves særlige  

 kvalifikationer, skal opfylde de pågældende kvalifikationer.
 Endvidere kan tilladelse til at påtage sig  

 beskæftigelse nægtes i tilfælde, hvor alene statsborgere i  

 modtagerstaten kan beskæftiges af hensyn til sikkerheden.
 Enhver tilladelse til at acceptere beskæftigelse i  

 modtagerstaten ophører, når den ansattes hverv er tilendebragt.  

 Aftalen giver ikke nogen yderligere rettigheder ud over dem, som  

 følger direkte af beskæftigelsesforholdet.
 I forbindelse med denne aftale betyder »ansat(te)« en af  

 de kontraherende parters diplomatiske, konsulære, administrative og  

 tekniske ansatte, som det er pålagt at udføre officielle pligter  

 som medlem af en diplomatisk eller konsulær repræsentation eller  

 af en international organisation i det andet land. »Pårørende«  

 betyder ansattes (a) ægtefæller til ansøgerens samlever  

 (samlivsforhold af længere varighed); (b) ugifte hjemmeboende  

 børn under 21 år, eller under 23 år såfremt de er  

 fuldtidsstuderende på en højere læreanstalt; (c) ugifte  

 hjemmeboende børn, der er fysisk eller psykisk handicappede.
Forinden en pårørende kan acceptere  

 beskæftigelse i modtagerstaten, skal udsenderstatens ambassade  

 fremsende en officiel anmodning til Udenrigsministeriets protokol.
Når  

 det er konstateret, at den pågældende falder ind under de i denne  

 aftale anførte kategorier, vil ambassaden, efter at den på  

 stedet gældende lovgivning er blevet fulgt, få meddelelse om, at  

 personen må påtage sig lønnet beskæftigelse under  

 iagttagelse af de i modtagerstaten gældende regler.
 For pårørende, der opnår  

 beskæftigelse i henhold til denne aftale, og som nyder immunitet i  

 modtagerstatens jurisdiktion i henhold til Wienerkonventionerne om  

 diplomatiske og konsulære forbindelser eller en eventuel anden  

 gældende international aftale, giver udsenderstaten herved  

 uigenkaldeligt afkald på civil og administrativ immunitet, for så  

 vidt angår alle sager, der måtte opstå som følge af  

 en sådan beskæftigelse.
 I tilfælde hvor en pårørende, som nyder  

 immunitet i modtagerstatens jurisdiktion i henhold til Wienerkonventionerne  

 om diplomatiske og konsulære forbindelser eller en eventuel anden  

 international aftale, anklages for en forbrydelse, som er begået i  

 relation til hans eller hendes beskæftigelse, vil udsenderstaten  

 alvorligt overveje enhver skriftlig anmodning, som modtagerstaten måtte  

 fremsende med henblik på afkald på denne immunitet.
 Pårørende, som påtager sig  

 beskæftigelse i henhold til denne aftale, skal betale den af  

 modtagerstaten pålagte indkomstskat og sociale bidrag af eventuel  

 løn, der måtte opstå på grundlag af en sådan  

 beskæftigelse.
 Hvis Republikken Estlands regering finder de  

 ovenstående forslag acceptable, har den danske ambassade den ære  

 at foreslå denne note, og Republikken Estlands Udenrigsministeriums  

 bekræftende svar vil udgøre en aftale mellem de to regeringer om  

 disse forhold, og den vil træde i kraft på datoen for Estlands  

 Udenrigsministeriums svar og vil forblive i kraft, indtil den bringes til  

 ophør af en af regeringerne med et skriftligt varsel til den anden  

 på halvfems (90) dage.
 Den Kongelige Danske Ambassade benytter denne lejlighed  

 til at forsikre Republikken Estlands Udenrigsministerium om sin mest  

 udmærkede højagtelse.
Tallinn, 27. marts 2002 Republikken Estlands  

 Udenrigsministerium  

 Protokollen  

 Tallinn ESTLANDS UDENRIGSMINISTERIUM  

 Tallinn Verbalnote Republikken Estlands Udenrigsministerium hilser den  

 Kongelige Danske Ambassade og har den ære at anerkende modtagelsen af  

 ambassadens note nr. 012.3.Dan.2 af den 27. marts 2002, som har  

 følgende ordlyd:
 »Den Kongelige Danske Ambassade har den ære at foreslå  

 indgåelsen af den følgende aftale mellem Kongeriget Danmarks  

 regering og Republikken Estlands regering omhandlende beskæftigelse for  

 pårørende til medlemmer af en diplomatisk eller konsulær  

 repræsentation eller af en international organisation.
De to regeringer er enige om en gensidig aftale om, at  

 pårørende til ansatte i en regering, som officielt er  

 pålagt en repræsentativ pligt i det andet land som medlemmer af  

 en diplomatisk eller konsulær repræsentation eller af en  

 international organisation, kan få tilladelse til lønnet  

 beskæftigelse i modtagerstaten.
Der vil ikke blive fastsat nogen  

 begrænsninger for den type beskæftigelse, der kan accepteres.
 Det er dog underforstået, at den  

 pårørende, i brancher hvor der kræves særlige  

 kvalifikationer, skal opfylde de pågældende kvalifikationer.
 Endvidere kan tilladelse til at påtage sig  

 beskæftigelse nægtes i tilfælde, hvor alene statsborgere i  

 modtagerstaten kan beskæftiges af hensyn til sikkerheden.
 Enhver tilladelse til at acceptere beskæftigelse i  

 modtagerstaten ophører, når den ansattes hverv er tilendebragt.  

 Aftalen giver ikke nogen yderligere rettigheder ud over dem, som  

 følger direkte af beskæftigelsesforholdet.
 I forbindelse med denne aftale betyder »ansat(te)« en af  

 de kontraherende parters diplomatiske, konsulære, administrative og  

 tekniske ansatte, som det er pålagt at udføre officielle pligter  

 som medlem af en diplomatisk eller konsulær repræsentation eller  

 af en international organisation i det andet land. »Pårørende«  

 betyder ansattes (a) ægtefæller til ansøgerens samlever  

 (samlivsforhold af længere varighed); (b) ugifte hjemmeboende  

 børn under 21 år, eller under 23 år såfremt de er  

 fuldtidsstuderende på en højere læreanstalt; (c) ugifte  

 hjemmeboende børn, der er fysisk eller psykisk handicappede.
Forinden en pårørende kan acceptere  

 beskæftigelse i modtagerstaten, skal udsenderstatens ambassade  

 fremsende en officiel anmodning til Udenrigsministeriets protokol.
Når  

 det er konstateret, at den pågældende falder ind under de i  

 aftalen anførte kategorier, vil ambassaden, efter at den på  

 stedet gældende lovgivning er blevet fulgt, få meddelelse om, at  

 personen må påtage sig lønnet beskæftigelse under  

 iagttagelse af de i modtagerstaten gældende regler.
 For pårørende, der opnår  

 beskæftigelse i henhold til denne aftale, og som nyder immunitet i  

 modtagerstatens jurisdiktion i henhold til Wienerkonventionerne om  

 diplomatiske og konsulære forbindelser eller en eventuel anden  

 gældende international aftale, giver udsenderstaten herved  

 uigenkaldeligt afkald på civil og administrativ immunitet, for så  

 vidt angår alle sager, der måtte opstå som følge af  

 en sådan beskæftigelse.
 I tilfælde hvor en pårørende, som nyder  

 immunitet i modtagerstatens jurisdiktion i henhold til Wienerkonventionerne  

 om diplomatiske og konsulære forbindelser eller en eventuel anden  

 international aftale, anklages for en forbrydelse, som er begået i  

 relation til hans eller hendes beskæftigelse, vil udsenderstaten  

 alvorligt overveje enhver skriftlig anmodning, som modtagerstaten måtte  

 fremsende med henblik på afkald på denne immunitet.
 Pårørende, som påtager sig  

 beskæftigelse i henhold til denne aftale, skal betale den af  

 modtagerstaten pålagte indkomstskat og sociale bidrag af eventuel  

 løn, der måtte opstå på grundlag af en sådan  

 beskæftigelse.
Hvis Republikken Estlands regering finder de  

 ovenstående forslag acceptable, har Den Danske Ambassade den ære  

 at foreslå denne note, og Republikken Estlands Udenrigsministeriums  

 bekræftende svar vil udgøre en aftale mellem de to regeringer om  

 disse forhold, og den vil træde i kraft på datoen for Republikken  

 Estlands Udenrigsministeriums svar og vil forblive i kraft, indtil den  

 bringes til ophør af en af regeringerne med et skriftligt varsel til  

 den anden på halvfems (90) dage.« Ministeriet har den ære at bekræfte over for  

 ambassaden, at ambassadens forslag kan tiltrædes af Republikken  

 Estlands regering, og denne note og ambassadens ovennævnte note  

 udgør en aftale mellem Republikken Estlands regering og Kongeriget  

 Danmarks regering, som træder i kraft på datoen for denne note,  

 dvs. den 27. august 2002.
 Republikken Estlands Udenrigsministerium benytter denne  

 lejlighed til at forsikre Den Kongelige Danske Ambassade om sin mest  

 udmærkede højagtelse.
Tallinn, 29. august 2002 Den Kongelige Danske Ambassade  

 Tallinn Aftalen trådte i kraft på datoen for den estiske svarnote, den  

 29. august 2002.
