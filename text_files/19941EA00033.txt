Nr BRB 33 Beretning over Forslag til folketingsbeslutning om forsikringsordning for  

 kunstnere   

 Nr 33 1994-95, 1. samling Afgivet af Kulturudvalget Afgivet: 19950531 Udvalget har behandlet beslutningsforslaget i nogle møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra:
Billedkunstnernes Forbund, Dansk Forfatterforening, Dansk Komponist Forening, Dansk Kunstnerråd, Danske Dramatikeres Forbund, Danske Populær Autorer, DJBSA, Danske Skønlitterære Forfattere og Sammenslutningen af Danske Scenografer.
Herefter er et flertal (udvalget med undtagelse af  

 Fremskridtspartiets medlem) indstillet på til efteråret at arbejde med en  

 række forskellige elementer til en mulig forbedring af forholdene for de  

 skabende kunstnere, herunder - en eventuel social forsikringsordning og - en mulig skatteordning til udjævning af kunstnernes svingende indtægter  

 over en længere periode.
 Uafhængigt heraf kan i drøftelserne indgå oprettelse af nye arbejdslegater  

 fordelt gennem Statens Kunstfond samt en eventuel revision af de nuværende  

 livsvarige ydelser på finansloven.
 I arbejdet med at skabe en ordning, der kan give kunstnerne bedre  

 arbejdsvilkår, bør man dels få klarhed over, hvor mange der kan komme på  

 tale, dels hvorledes ordningen kan finansieres.
 Flertallet er bekendt med, at Enhedslisten som forslagsstillere kan  

 tiltræde flertallets udtalelse i beretningen.
Et mindretal (Fremskridtspartiets medlem af udvalget) kan tilslutte  

 sig ideen om at ændre på skattereglerne, således at kunstnere får mulighed  

 for at udjævne indtægterne over flere år.
Det er ting, som Fremskridtspartiet  

 har arbejdet på inden for andre områder også, og Fremskridtspartiet mener  

 derfor, at det vil være en god ide at indføre dette.
 Fremskridtspartiet kan ikke støtte, at kunstnere skal have mulighed for at  

 tilmelde sig en A-kasse, da partiet mener, at det vil være en form for  

 borgerløn til kunstnere, og denne ide kan Fremskridtspartiet ikke støtte.
 Fremskridtspartiet vil kunne støtte en forsikringsordning, som betales af  

 kunstnerne selv.
 P.u.v.
