P gav K's søn S, der var entreprenør, en arbejdsgaranti i forbindelse  

 med en delentreprise S, skulle udføre.
K kautionerede til sikkerhed for  

 garantien, og S gav P transport i entreprisesummen.
Da S ikke udførte  

 delentreprisen, foranledigede P arbejdet udført for egen regning og gjorde  

 kautionsforpligtelsen gældende overfor K.
P fandtes ikke at kunne gøre  

 kautionen gældende mod K, da bygherren, overfor hvem garantien var stillet,  

 ikke selv havde gjort garantien gældende.
 Kendelse af 8. oktober 1990 i sag 146/1990 (Kaution for byggegaranti,  

 omfang).
Pengeinstituttet P afgav på foranledning af klageren Ks søn S en  

 arbejdsgaranti overfor et boligselskab, som havde overdraget en delentreprise  

 ved opførelsen af et boligkompleks til S.
Garantien var stillet for  

 byggeriets mangelfrie gennemførelse.
K kautionerede til sikkerhed for  

 garantien.
 I forbindelse med Ss likviditetsproblemer forlod medarbejderne  

 byggepladsen, og P indgik herefter aftale med et andet firma om færdiggørelse  

 af entreprisen.
 S havde på det pågældende tidspunkt et større tilgodehavende for allerede  

 udført arbejde, og havde meddelt bl.a. transport i entreprisesummen.
 Efter at P havde anmodet K om at indfri garantibeløbet med henvisning til,  

 at der var afholdt et beløb, der oversteg garantibeløbet til færdiggørelse af  

 arbejdet, indbragte K sagen for Ankenævnet og nedlagde påstand om, at P  

 tilpligtedes at anerkende at K var frigjort for kautionsforpligtelsen.
 Ankenævnet tog Ks påstand til følge med følgende bemærkninger:
»Da S indstillede arbejdet, valgte P - formentlig under hensyn til  

 den meddelte transport i entreprisesummen - selv at drage omsorg for  

 arbejdets færdiggørelse.
Den af P udstedte garanti er ikke gjort gældende af  

 bygherren, og der er heller ikke foretaget nogen opgørelse, som viser, at der  

 ville have været grundlag herfor.
Det bemærkes herved, at bygherren, hvis  

 denne havde antaget en anden til færdiggørelse af arbejdet, kunne have  

 modregnet udgifterne hertil i den resterende del af entreprisesummen.
P kan  

 herefter ikke gøre krav gældende mod S i dennes egenskab af garantirekvirent,  

 og da K alene har kautioneret for S's forpligtelser som sådan, kan P - uanset  

 om man på andet grundlag måtte kunne rejse krav mod S i anledning af de  

 afholdte færdiggørelsesomkostninger - ikke gøre krav gældende mod K.« Særlig noter:
