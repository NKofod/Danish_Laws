 I medfør af § 71, stk. 3, i lovbekendtgørelse nr. 75 af 29. januar 1997om  

 radio- og fjernsynsvirksomhed, fastsættes:
 § 1.  Radio- og TV-Reklamenævnet består af 3  

 medlemmer, der udpeges af kulturministeren for en 4-årig periode.
 § 2.  Radio- og TV-Reklamenævnet har ifølge loven om  

 radio- og fjernsynsvirksomhed følgende opgaver:
 § 3.  Ved udøvelsen af beføjelserne i henhold til § 2,  

 nr. 1 og 2, kan nævnet behandle klager over udsendte reklameindslag og tage  

 sager op på eget initiativ.
 Stk. 2.  Klager over indholdet af reklameindslag, jf. §  

 2, nr. 1 og 2, skal indgives skriftligt til nævnet inden 4 uger efter, at  

 indslaget er udsendt.
 Stk. 3.  Klager indsendes til Radio- og  

 TV-Reklamenævnets sekretariat, Kulturministeriet, Nybrogade 2, Postboks 2140,  

 1015 København K.
 Stk. 4.  TV 2 eller vedkommende tilladelseshaver skal  

 stille optagelser til rådighed for nævnet af det eller de reklameindslag, som  

 sagen vedrører.
 Stk. 5.  Nævnet kan om fornødent opfordre repræsentanter  

 for TV 2 eller vedkommende tilladelseshaver til at møde for nævnet til  

 nærmere redegørelse.
 § 4.  Før nævnet træffer afgørelse i medfør af § 2,  

 nr. 1 og 2, skal TV 2 eller vedkommende tilladelseshaver have adgang til at  

 gøre sig bekendt med det for nævnet foreliggende materiale og til at udtale  

 sig om sagen.
 Stk. 2.  Nævnet fastsætter en frist for indsendelse af  

 svar, der normalt ikke bør overstige 14 dage.
 Stk. 3.  Åbenbart grundløse klager kan nævnet afvise  

 uden at inddrage TV 2 eller vedkommende tilladelseshaver.
 § 5.  Afgørelser om påtale eller pålæg skal ledsages  

 af en begrundelse, der skal indeholde oplysning om eventuelle forskellige  

 meninger under afstemningen vedrørende såvel afgørelsen som begrundelsen for  

 denne.
 § 6.  Nævnets formand sørger for, at afgørelser om  

 påtale eller pålæg snarest bringes til adressatens kundskab, samt for at  

 afgørelserne offentliggøres, jf. § 2, nr. 1.
 Stk. 2.  Ved afgørelser rettet mod indehavere af en  

 tilladelse til lokal radio- og fjernsynsvirksomhed, underrettes det lokale  

 radio- eller tv-nævn om afgørelsen.
 Stk. 3.  Ved afgørelser rettet mod indehavere af en  

 tilladelse til satellitradio- eller tv-virksomhed underrettes Satellit- og  

 Kabelnævnet om afgørelsen.
§ 7.  Ved udøvelsen af beføjelserne i henhold til § 2,  

 nr. 3, kan nævnet efter anmodning fra Danmarks Radio, TV 2, de lokale radio-  

 og fjernsynsnævn, Udvalget vedr.
Lokal Radio og TV, Satellit- og Kabelnævnet  

 eller på eget initiativ fremkomme med udtalelser i sager om »skjult  

 reklame«.
Anmodning om udtalelser skal indgives skriftligt til nævnet.
 Stk. 2.  Det påhviler Danmarks Radio, TV 2 eller  

 vedkommende tilladelseshaver at stille optagelser til rådighed for nævnet af  

 de udsendelser, som sagen vedrører.
 Stk. 3.  Før nævnet afgiver sin udtalelse, skal Danmarks  

 Radio, TV 2 eller vedkommende tilladelseshaver have adgang til at gøre sig  

 bekendt med det for nævnet foreliggende materiale og til at udtale sig om  

 sagen.
 Stk. 4.  Nævnet fastsætter en frist for indsendelse af  

 svar, der normalt ikke bør overstige 14 dage.
§ 8.  Nævnet fremsender en begrundet udtalelse til  

 Danmarks Radio, TV 2, de lokale radio- og fjernsynsnævn, Udvalget vedr.
Lokal  

 Radio og TV eller Satellit- og Kabelnævnet, som herefter træffer afgørelse i  

 sagen.
Udtalelsen skal indeholde oplysning om eventuelle forskellige meninger  

 i forbindelse med dens afgivelse.
 Stk. 2.  Radio- og TV-Reklamenævnet skal have meddelelse  

 om den trufne afgørelse i sager, hvor nævnet har afgivet udtalelse.
§ 9.  Nævnets formand tilrettelægger nævnets arbejde  

 og leder forhandlingerne på nævnets møder.
Han fastsætter tid og sted for  

 møderne og påser, at de for nævnet forelagte sager fremmes med tilbørlig  

 hurtighed.
Stk. 2.  Kulturministeriet stiller sekretariatsbistand  

 til rådighed for nævnet.
Sekretariatet indkalder og udsender materiale til  

 nævnsmøderne senest 1 uge før mødernes afholdelse.
§ 10.  I nævnets beslutninger skal alle medlemmer  

 deltage.
I hastende sager kan sagen dog behandles af 2 medlemmer, såfremt 1  

 medlem har forfald på grund af sygdom, bortrejse eller lignende.  

 Undtagelsesvis kan nævnet, i tilfælde af at formanden har forfald, anmode  

 ministeren om at udpege en midlertidig stedfortræder.
 Stk. 2.  I sager, der ikke tåler opsættelse, kan  

 formanden træffe afgørelse på nævnets vegne, dersom det ikke er praktisk  

 muligt at indkalde nævnsmedlemmerne.
§ 11.  Hvis nævnet har besluttet, at et medlem på  

 grund af inhabilitet ikke kan deltage i en sags behandling, kan sagen  

 behandles af to medlemmer.
Undtagelsesvis kan nævnet, i tilfælde af at  

 formanden er inhabil, anmode ministeren om at udpege en midlertidig  

 stedfortræder.
§ 12.  Nævnets afgørelse træffes ved stemmeflerhed.  

 Såfremt kun to af nævnets medlemmer, hvoraf en er formanden, deltager i  

 sagens behandling, jf. §§ 9 og 10, gør formandens stemme udslaget i tilfælde  

 af stemmelighed.
I øvrige tilfælde, hvor kun to af nævnets medlemmer deltager  

 i sagens behandling, kræves der enstemmighed.
§ 13.  Formanden sørger for, at der tages referat af  

 de stedfundne forhandlinger og de trufne beslutninger.
Et medlem, der ikke er  

 enig i en beslutning, har ret til at få sin mening tilført referatet.
Stk. 2.  Kopi af referatet udsendes til medlemmerne i  

 forbindelse med indkaldelse til det efterfølgende nævnsmøde.
Hvis der ikke på  

 dette møde fremkommer indsigelser mod referatets indhold, betragtes dette som  

 godkendt.
§ 14.  Ved udgangen af hvert finansår udarbejder  

 nævnet en beretning om nævnets virksomhed i det forløbne år.
Beretningen  

 sendes til kulturministeren.
 § 15.  Vederlag til nævnets medlemmer m.v. betales af  

 TV 2.
 § 16.  Det påhviler nævnets medlemmer, sekretær og  

 eventuelle andre medhjælpere tavshedspligt, jf. forvaltningslovens § 27.
 § 17.  Bekendtgørelsen træder i kraft den 1. juli  

 1997.
 Stk. 2.  Cirkulære nr. 34 af 5. marts 1993 om  

 forretningsorden for Radio- og TV-Reklamenævnet ophæves.
