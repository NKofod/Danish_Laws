Det var berettiget at klageren blev nævnt i reportagen, da  

 oplysningerne var korrekte.
Bladet havde i øvrigt bragt en udtalelse  

 fra klagerens bestyrer.
Klagerens udfærdigede genmæle vedrørte oplysninger, der  

 ikke var angivet i artiklen.
Derfor var klager ikke berettiget til at  

 få genmælet offentliggjort.
Kendelse fra Pressenævnet i sag nr.  

 130/1997 Café Rendez-Vous ved [SA] har klaget til  

 Pressenævnet over en reportage bragt i B.T. den 13. juli 1997, idet han  

 finder, at god presseskik er tilsidesat.
Der er endvidere klaget over, at  

 bladet har afvist at bringe et genmæle.
 Reportagen blev bragt over 3 hele sider under overskriften  

 "Du bliver snydt så øllet driver". Heri hed det blandt  

 andet:
"Når du køber fadøl, så kig  

 på glasset.
For du er højst sandsynligt blevet snydt.
B.T. har  

 bedt om en halv liter fadøl 30 steder i Danmark.
I halvdelen af  

 tilfældene var der mindre end en halv liter.
 ...
Og der skænkes for lidt op.
Det har B.T.s testhold  

 på ni personer konstateret.
 ...
Men først blev hver enkelt testperson udstyret med  

 et målebæger og et antal plastikflasker.
Hvert sted blev  

 fadøllet målt, efter at skummet havde lagt sig.
Dernæst  

 blev øllet hældt over på plastikflaske.
 ...
For at give de forskellige fadøls-skænkere en  

 rimelig margin, har B.T. besluttet først at slå til, når  

 der mangler 20 ml eller mere." I tilknytning til artiklen bragte bladet en rubrik i  

 bunden af alle 3 sider med bl.a. følgende indhold:
"B.T. ØL-TEST Ni B.T. medarbejdere har været  

 rundt på 30 forskellige cafeer, restauranter og diskoteker i Danmark.  

 Hvert sted har de bedt om en halv liter fadøl.
Mængden af  

 øl er målt på stedet, hvorefter øllet er  

 hældt over på flaske.
Et laboratorium har derefter analyseret  

 øllet for at målet alkoholprocenten.
STED OG ADRESSE MÆRKE/ALKOHOLPROCENT MÆNGDE PRIS RESULTAT Rendez-Vous Café, Tuborg 4,6 pct.
450 ml 35 kr.
Mangler 50 ml Jomfru Ane Gade lig 3,5 kr." På den side, hvor klageren var nævnt i  

 rubrikken blev bragt en artikel med overskriften "Restauratørerne: Det  

 er ikke vores skyld". Heri hed det bl.a.:
 "Det skorter ikke på forklaringer fra  

 restauratørerne om, hvorfor vi ikke fik en halv liter fad.
 ...
"En ting er sikkert - vi reklamerer aldrig med en halv  

 liter.
Vi har en lille og en stor.
Og i det store glas kan der være 48  

 cl, så med skum og det hele bliver det til 46 cl.
Og det er så en  

 misforståelse, at pigerne i baren ikke har gjort opmærksom  

 på det", siger bestyreren,  Dan  Gullik, Rendez-Vous Cafe, Aalborg.
 Han mener, at man skal være pedantisk, hvis man  

 synes, at det er noget rod med de mange forskellige mål på  

 fadøl: "Det betyder ikke så meget, om der mangler 50 ml".
Netop 50 ml manglede der i at være en halv liter  

 fadøl hos Rendez-Vous." Klageren har anmodet bladet om at bringe følgende  

 genmæle:
"GENMÆLE Café Rendez-Vous i Aalborg har anmodet B.T. om  

 at bringe følgende:
 En artikel med overskriften "Du bliver snydt, så  

 øllet driver" i B.T. søndag 13. juli 1997 handlede om, hvorvidt  

 der er en halv liter øl i glasset, når en kunde på en  

 restaurant bestiller en halv fadøl.
 Det var anført i artiklen, at mængden af  

 øl i glas hos Café Rendez-Vous i Aalborg kun udgjorde 45 cl og  

 gæsten således blev "snydt" for 5 cl, altså kr. 3,50.
 Da Café Rendez-Vous sælger henholdsvis 26 cl  

 (lille fadøl) og 46 cl (stor fadøl) og ikke  

 markedsfører dem som 1/4 og ½ l er de anførte oplysninger  

 urigtige.
 Aalborg, den 18. august 1997.
Med venlig hilsen Café Rendez-Vous" Bladet har afvist at bringe dette genmæle, men har  

 tilbudt klageren at bringe følgende:
 "I en artikel med overskriften "Du bliver snydt så  

 øllet driver" (13. juli 1997) havde B.T. ladet et laboratorium  

 måle rumindholdet i fadøl bestilt på en række danske  

 restauranter.
B.T.'s udsendte havde overalt bedt om en halv liter  

 fadøl.
På Café Rendez-Vous i Aalborg blev rumindholdet  

 imidlertid målt til 45 cl.
I et interview bragt samme dag gør  

  Dan  Gullik fra Café Rendez-Vous opmærksom på, at  

 caféen "aldrig reklamerer med en halv liter". Han oplyser, at  

 Caféens glas kun rummer 48 cl og at skummet reducerer indholdet til 46  

 cl.  Dan  Gullik beklager, at "pigerne i baren ikke har gjort opmærksom  

 på det", da B.T.'s udsendte bad om en halv liter.
Søren  Andreasen fra Café Rendez-Vous  

 ønsker nu yderligere at tilføje, at det af caféens  

 menukort fremgår, at caféens store fadøl kun rummer 46  

 cl.
I forhold til det mangler der kun 1 cl. i det målte glas." Klageren har til støtte for klagen anført,  

 at bladet var bekendt med klagerens Cafékort, priser og indhold mindst  

 3 dage før, bladet kom på gaden, og der var derfor ingen grund  

 til at omtale klageren som snyder.
Klageren har videre anført, at bladet ikke har  

 dokumenteret, at der var 45 cl. i klagerens glas, og at bladet har fået  

 oplyst, at der var 46 cl. i glasset.
Da bladet selv har anført, at man  

 giver alle en margin på 20 ml. burde klageren ikke have været  

 omtalt i artiklen, selv om der virkelig kun var 45 cl. i glasset.
 Klageren har til støtte for kravet om genmæle  

 anført, at dette er beskedent i forhold til bladets 3 fulde sider om  

 snyd, og at artiklen har ført til en negativ omtale af caféen  

 hos dens mange gæster, og at flere faktisk har valgt en anden  

 café på grund af bladets artikel.
Bladet har i en udtalelse anført, at der  

 foregår en intens priskonkurrence i restaurationsbranchen, og at man  

 som almindelig forbruger kan have svært ved at gennemskue, hvad man  

 får for pengene, når man køber opskænket  

 fadøl frem for øl på flaske.
Ofte reklameres der med  

 henholdsvis en "stor" og en "lille" fad, uden at der klart og utvetydigt  

 gøres opmærksom på det faktiske rumindhold og kvalitet.  

 Det er baggrunden for bladets øltest, hvor man bad om en halv  

 liter fadøl.
Der er således tale om velbegrundet og  

 veldokumenteret forbrugerjournalistik, hvor bladet har givet de kritiserede  

 parter lejlighed til at kommentere og forklare.
Bladet har videre anført, at bladets medarbejder  

 ikke hos klageren blev gjort opmærksom på, at man kun solgte 46  

 cl, hvilket klagerens bestyrer har beklaget i bladet.
Klageren har  

 fremført, at klageren ikke reklamerer med en halv liter.
Det er  

 korrekt, og det har bladet allerede citeret klagerens bestyrer for.
Vedrørende kravet om genmæle har bladet  

 anført, at det ikke er korrekt, at bladet har afslået at bringe  

 et genmæle.
Bladet har blot afslået at bringe klagerens  

 formulering, der efter bladets opfattelse er mangelfuld og misvisende.
Bladet  

 har derfor foreslået klageren en formulering, som bladet fortsat er  

 villig til at bringe, hvis klageren er interesseret i det.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ulrik Holmstrup og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan foretage en bevisførelse om hvor mange cl, der  

 var i det glas fadøl, bladets medarbejder købte hos  

 klageren.
Bladet har i artiklen angivet rumindholdet på  

 forskellige udskænkningssteder i forhold til bladets bestilling  

 på en halv liter fadøl, og det er ubestridt, at klagerens glas  

 ikke indeholder en halv liter.
Pressenævnet finder derfor, at det var  

 berettiget, at klageren blev nævnt i reportagen som et sted, hvor der  

 manglede en del af det forventede indhold.
 Da bladet videre har indhentet en udtalelse fra klagerens  

 bestyrer og har bragt denne udtalelse i reportagen, finder Pressenævnet  

 ikke grundlag for kritik af bladet.
Det genmæle, som klageren har ønsket at  

 få bragt, udgør en præcisering af, at klageren ikke  

 markedsfører en stor fadøl som en halv liter.
Da bladet ikke  

 har anført dette i reportagen, er klageren ikke berettiget til et  

 genmæle efter medieansvarslovens regler.
Pressenævnet  

 tiltræder derfor, at bladet har afslået at bringe klagerens  

 genmæle.
 Afsagt onsdag den 5. november 1997.
