 Patentankenævnet omstødte Patentdirektoratets afgørelse, hvorefter det  

 ansøgte mærke SALBUDUR var fundet forveksleligt med de registrerede mærker  

 SALBULIN, SALBUCOMB og SALBUDISK.
År 1995, 22. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 30. januar 1992 indleverede klageren en ansøgning om registrering af  

 varemærket Salbudur (ordmærke) for et medicinsk præparat i form af tabletter  

 eller kapsler med lang virkningstid til behandling af astma samt andre former  

 for vejrtrækningsbesvær i klasse 5.
 I skrivelse af 19. juni 1992 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærker:
 Klageren skrev i denne anledning den 26. oktober 1992 følgende til  

 direktoratet:
 »....Efter ansøgernes mening bør ingen af disse tre registreringer  

 imidlertid stille sig hindrende i vejen for en registrering af det ansøgte  

 mærke, og man anmoder derfor høfligst Direktoratet om at tage sagen op til  

 fornyet overvejelse.
Indledningsvis skal vi for god ordens skyld gøre opmærksom på, at vi med  

 de her omhandlede mærker befinder os inden for Klasse 5-området, hvor der  

 efter gældende dansk praksis tillades en større grad af mærkelighed, end  

 tilfældet er inden for andre, mere dagligdags produktgrupper.
Denne  

 »regel« gælder specielt, når de pågældende mærker har associationer  

 i retning af sammensætningen eller brugen af de omhandlede præparater.
Det ansøgte mærke og de tre modholdte mærker har alle præfikset SALBU- til  

 fælles.
Efter ansøgernes mening er dette imidlertid ikke tilstrækkeligt til,  

 at der her kan statueres forvekslelighed i varemærkeretslig henseende.
SALBU-  

 er ligeledes præfikset i den internationale stofbetegnelse  

 »SALBUTAMOL«, der er optaget på det danske Varemærkeregister som en  

 RINN-betegnelse, jfr. vedlagte kopi fra Skriptor, Dansk Lexikon 1992. Stoffet  

 »SALBUTAMOL« er et »sympatomimetikum med stimulerende virkning  

 overvejende på beta2-receptorer«, og stoffet anvendes som et  

 bronkodilaterende middel, jfr. vedlagte kopi af Lægemiddelkataloget 1992,  

 side 804, højre spalte.
Vi henviser ligeledes til Lægemiddelkataloget, side  

 804, venstre spalte, hvoraf fremgår, at indehaverne af VR 1492/1986 SALBULIN  

 netop under dette mærke forhandler et bronkodilaterende middel baseret på  

 stoffet »SALBUTAMOL«.
 Præfikset SALBU- må således, når det bruges som del af et varemærke, siges  

 at have stærke associationer, hvad angår den kemiske sammensætning samt hvad  

 angår brugen af det præparat, der tænkes anvendt/faktisk anvendes under det  

 pågældende mærke.
På den anførte baggrund mener ansøgerne ikke, at indehaverne af nogle af  

 de tre modholdte mærker gennem deres registreringer kan have opnået eneret  

 til brug af præfikset SALBU- som varemærke eller del deraf.
De tre modholdte  

 mærker, der alle indeholder netop dette præfiks, står da også registreret  

 side om side på det danske Varemærkeregister.
 Præfikset SALBU- må herefter betegnes som et svagt element i varemærker.
Ser man herefter på suffikserne i de her omhandlede mærker, vil man se, at  

 der overhovedet ingen lighed er mellem vore klienters suffiks Suffikset -DUR i vore klienters mærke stammer fra det latinske verbum  

 »durare«, der betyder »varer«, »varer ved«.  

 Vore klienters ansøgning dækker da også et medicinsk præparat i form af  

 tabletter eller kapsler med lang virkningstid til behandling af astma samt  

 andre former for vejrtrækningsbesvær.
Endelsen -DUR er således klart  

 suggestiv for et præparat, der har en særligt lang virkningstid, en såkaldt  

 lang duration.
Suffikset -LIN i SALBULIN lægger sig op ad navnet på originalpræparatet  

 VENTO LINE.
VENTOLINE er originalpræparater for de her omhandlede  

 astmapræparater og var som sådant patenteret i 15-20 år, dvs.
VENTOLINE var i  

 denne periode det eneste præparat på markedet.
Suffikset -DISK i SALBUDISK antyder, at præparatet dispenseres via en  

 såkaldt »diskhaler«, dvs. stoffet anbringes på en plade - en disk -  

 og patienten indtager da præparatet ved at trække luft igennem pladen via et  

 specielt mundstykke.
Endelsen -DISK er således stærkt suggestiv i retning af  

 et præparat, der skal inhaleres via en plade.
 Suffikset -COMB antyder, at der er tale om et præparat, hvor stoffet  

 SALBUTAMOL er blandet i en kombination med andre stoffer.
 Alle de her omhandlede mærker vil blive udtalt med tydeligt tryk på sidste  

 stavelse, hvilket vil bidrage yderligere til at understrege de faktiske  

 forskelle og bringe ansøgernes mærke på tilstrækkelig afstand af de tre  

 modholdte mærker.
På den ovenfor anførte baggrund tillader ansøgerne sig at forvente, at  

 Direktoratet vil frafalde modholdelsen af de tre tidligere registreringer og  

 lade den nærværende ansøgning fremme til registrering.' Patentdirektoratet udtalte den 4. december 1992 som følger:
 »Vi har overvejet sagen påny, og har herefter - under hensyn til det  

 af Dem anførte - set bort fra VR 1492 1986 og VR 3997 1989.
 Derimod må vi fastholde, at Deres mærke »SALBUDUR« er  

 forveksleligt med det under VR 6544 1989 registrerede varemærke,  

 »SALBUDISK«, idet dette mærke har de to første stavelser samt det  

 første bogstav i 3. stavelse til fælles.
Under hensyn til, at ingen af de i forvejen registrerede mærker med  

 forstavelserne »SALBU-» har det første bogstav i 3. stavelse til  

 fælles, fastholdes afgørelsen for så vidt angår »SALBUDISK«.' Klageren fastholdt ved skrivelse af 17. marts 1993, at mærkerne SALBUDUR  

 og SALBUDISK ikke kan anses som forvekslelige og anførte bl.a. følgende:
 »Direktoratet fastholder i sin nævnte skrivelse modholdelsen af det  

 tidligere fremdragne mærke VR 6544/1989 SALBUDISK til trods for vor  

 argumentation i skrivelse af 26. oktober 1992.
 Man begrunder fastholdelsen af dette modhold med, at de to mærker  

 SALBUDUR/SALBUDISK, ud over præfikset SALBU-, har det første bogstav i  

 suffikset til fælles, nemlig bogstavet -D-.
 Vi mener fortsat ikke, at dette er tilstrækkeligt til, at der her kan  

 statueres forvekslelighed i varemærkeretlig henseende, og vi skal derfor  

 høfligst anmode Direktoratet om endnu en gang af tage dette spørgsmål op til  

 overvejelse.
Vi henviser i denne forbindelse til følgende indsigelsesafgørelser, der er  

 refereret i Rigmor Carlsens bog om Registreringspraksis, hhv.
Tillægget  

 dertil:
Med de her omhandlede mærker befinder vi os inden for Klasse 5-området.
Vi  

 henviser i denne forbindelse til vore bemærkninger i skrivelse af 26. oktober  

 1992.
Præfikset SALBU-, der er det fælles element i mærkerne SALBUDUR/SALBUDISK,  

 er ligeledes præfiks i den internationale stofbetegnelse SALBUTAMOL, der  

 anvendes som et bronkodilaterendemiddel, dvs. præcist for de varer, for  

 hvilke vore klienter søger registrering.
Det må anses for udelukket, at  

 Sundhedsstyrelsen, netop på grund af elementet SALBU-»s stærkt  

 suggestive karakter, ville godkende mærker indeholdende elementet SALBU- (der  

 blot for lægen viser, at der her er tale om et præparat på basis af stoffet  

 SALBUTAMOL), men vil netop se til suffikset som den del af mærket/mærkerne,  

 der differentierer de i handelen værende SALBU-præparater fra hinanden.
Med i  

 sine overvejelser og drøftelser med patienten, forinden det pågældende  

 præparat ordineres, vil den pågældende læge netop medtage spørgsmålet om  

 præparatets dispenseringsform: Da der som nævnt er tale om et receptpligtigt  

 præparat, vil dette alene blive ordineret, administreret og udleveret af  

 særdeles veluddannet og kompetent personale, nemlig læger, sygeplejersker,  

 farmaceuter eller apoteksassistenter.
På den ovenfor anførte baggrund skal vi tillade os at forvente, at  

 Direktoratet vil frafalde modholdelsen af SALBUDISK-registreringen og lade  

 den nærværende ansøgning fremme til registrering.« I besvarelse heraf skrev Direktoratet den 6. april 1993 som følger:
 »Vi har overvejet sagen på ny og må, uanset det af Dem anførte,  

 fastholde, at Deres mærke er forveksleligt med det under VR 6544 1989  

 registrerede varemærke, SALBUDISK.
Det er korrekt, at forstavelserne SALBU- leder tanken hen på  

 stofbetegnelsen »salbutamol«, men dette bevirker ikke, at elementet  

 SALBU- er særdeles svagt i kl. 5, som anført af Dem.
Der er således kun 4  

 andre mærker i denne klasse, der indledes med bestanddelen SALBU- og alene et  

 andet mærke, nemlig VR 6544 1989, der tillige har bogstavet D tilfælles med  

 Deres mærke.
De to mærker anses derfor for såvel visuelt som lydligt  

 forvekslelige og samtykke må fremskaffes fra indehaverne af det fremdragne  

 mærke.
Samtykkeerklæring skal indsendes til direktoratet inden udløbet af  

 ovennævnte frist, da ansøgningen eller vil blive afslået.' Efter at klageren i skrivelse af 17. maj 1993 havde bedt om, at sagen  

 måtte blive afgjort på det foreliggende grundlag, afslog direktoratet den 30.  

 september 1993 ansøgningen under henvisning til varemærkelovens § 15, stk. 1,  

 idet det ansøgte mærke kan forveksles med det registrerede varemærke VR 6544  

 1989 SALBUDISK.
 Denne afgørelse har klageren ved skrivelse af 29. november 1993 indbragt  

 for Patentankenævnet.
 I ankebegrundelse af 7. februar 1994 skriver klageren bl.a. som følger:
»....I skrivelsen af 6. april 1993 fastholder Patentdirektoratet sin  

 tidligere afgørelse, nemlig at de to mærker  er forvekslelige.
Man  

 giver os medhold i, at det fælles præfiks SALBU leder tanken hen på  

 stofbetegnelsen »salbutamol«, men gør gældende, at dette ikke  

 bevirker, at elementet SALBU- er særdeles svagt i klasse 5, under henvisning  

 til, at der i forvejen kun findes 4 andre mærker på det danske  

 varemærkeregister, der indledes med præfikset SALBU.
Med skrivelse af 26. oktober 1992 fremsendte vi til Direktoratet en kopi  

 af Skriptor, Dansk Lexikon 1992. Det fremgår heraf, af der på det danske  

 register kun er registreret en RINN-betegnelse med præfikset SALBU, nemlig  

 stoffet »salbutamol«.
Når præfikset SALBU benyttes for varemærker i  

 klasse 5, leder et således ikke blot tanken hen på stofbetegnelsen  

 »salbutamol«, men peger entydigt på dette stof som den aktive  

 bestanddel af det præparat, der forhandles/tænkes forhandlet under det  

 pågældende varemærke.
Stoffet »salbutamol« er, som tidligere  

 meddelt, et »sympatomimetikum med stimulerende virkning overvejende på  

 beta 2-receptorer«, og stoffet anvendes som bronkodilaterende middel,  

 jfr. den med vor skrivelse af 26. oktober 1992 fremsendte kopi af  

 Lægemiddelkataloget.
Da der kun findes en international stofbetegnelse, der indeholder  

 præfikset SALBU, må det anses for udelukket, at noget medicinalfirma ville  

 anvende dette element for andre produkter end sådanne, der indeholder  

 »salbutamol«.
Ligeledes må det anses for helt udelukket, at  

 Sundhedsstyrelsen, der skal godkende alle medicinske produktnavne her i  

 landet, ville godkende navne/mærker indeholdende elementet SALBU, medmindre  

 der var tale om sådanne lægemidler, der indeholder stoffet  

 »salbutamol«.
 På den ovenfor anførte baggrund må vi fastholde, at elementet SALBU er  

 særdeles svagt for så vidt angår varemærker i klasse 5. Afgørende for, om  

 dette er tilfældet kan og bør vel ikke være, hvor mange mærker der i forvejen  

 findes på registeret indeholdende dette element, men elementets  

 betydningsmæssige indhold, i dette tilfælde en entydig pegen på  

 stofbetegnelsen »salbutamol«.
Som tidligere oplyst, er det præparat, der tænkes markedsført under mærket  

 SALBUDUR, receptpligtige.
Præparatet vil således kun blive udleveret efter  

 ordination af en læge, der ifølge sin faglige viden vil være udmærket bekendt  

 med »oprindelsen« til præfikset SALBU i mærket SALBUDUR, nemlig den  

 internationale stofbetegnelse for stoffet »salbutamol«.
Den læge,  

 der skal ordinere et bronkodilaterende præparat, vil ikke, når valget står  

 mellem forskellige SALBU-præparater, lade sig lede af præfikset SALBU, der jo  

 blot for lægen viser, at der her er tale om et præparat på basis af stoffet  

 salbutamol, men vil netop vende sig mod suffikset som den del af  

 mærket/mærkerne, der differentierer de i handelen værende SALBU-præparater  

 fra hinanden.
 Vi har allerede i vor korrespondance med Direktoratet, nemlig i vor  

 skrivelse af 26. oktober 1992 og i vor skrivelse af 17. marts 1993, gjort  

 fyldigt rede for de store visuelle, fonetiske og betydnings- og  

 associationsmæssige forskelle mellem de to suffikser DISK/DUR.
Begge de to suffikser har klare associationer i retning af helt  

 forskellige dispenserings- eller applikations-former.
Suffiket DUR i vore  

 klienters mærker stammer fra det latinske verbum »durare, der betyder  

 »varer« eller »varer ved«, og vore klienters ansøgning  

 dækker da også i overensstemmelse hermed tabletter eller kapsler med lang  

 virkningstid (lang duration) til behandling af astma samt andre former for  

 vejrtrækningsbesvær.
Suffiket DISK (som i SALBUDISK) er et kendt begreb for en bestemt måde at  

 indtage et astmapræparat på.
Præparatet indtages således via en plade, en  

 såkaldt »diskhaler«, gennem hvilken patienten suger luft.
Metoden  

 kan sammenlignes med et magasin til en seksløber, idet patienten, efterhånden  

 som præparatet skal indtages, drejer pladen/disken, hvorpå han tømmer den  

 »disk«, der er ud for sugehullet.
Ansøgerne oplyser iøvrigt, at mærket SALBUDISK aldrig har været anvendt  

 her i landet.
Formentlig fordi mærket er så stærkt suggestivt, både med  

 hensyn til indhold (»salbutamol«) og dispenseringsform (via en  

 »disk«). Mærket må antages at være opstået i en periode, hvor man  

 regnede med at stoffet »salbutamol« skulle indgives via en  

 »disk«.
Denne metode blev dog meget hurtigt indhentet og overhalet  

 af andre og endnu smartere måder at indgive stoffet på.
 Iøvrigt kan man ikke forestille sig et stof, der både skal indtages via en  

 disk (SALBUDISK)j, og som samtidig har lang duration (SALBUDUR). Et præparat,  

 der inhaleres, vil ikke på samme måde som det kan være tilfældet ved  

 præparater i tablet- eller kapselform, kunne have en special  

 langtidsvirkning.
 På grund af disse forskelle mener vi ikke, at den omstændighed, at de to  

 her omhandlede mærker SALBUDISK/SALBUDUR udover præfikset SALBU tillige har  

 bogstavet D tilfælles, er tilstrækkeligt til, at der her kan statueres  

 forvekslelighed i varemærkeretlig henseende, og vi skal derfor henstille, at  

 Pa-tentankenævnet omgør den af Direktoratet trufne afgørelse.' I fortsættelse  

 heraf fremsendte klageren den 14. april 1994 følgende:
 1) Kopier fra Dansk Lægemiddelstatistik for årene 1987-1993.
 2) Kopi af Lægemiddelkataloget 1992.
3) Kopi af en brugsanvisning for en såkaldt »diskhaler«.' og bemærkede i den anledning:
» Ad 1) Alle de lægemiddelprodukter, der er i handelen i Danmark, bliver opført i  

 Dansk Lægemiddelstatistik.
Af det fremsendte materiale vil det fremgå, at der  

 på det danske marked alene er henholdsvis to og tre præparater, hvis  

 varemærker/navne starter med forstavelsen Salbu, nemlig Salbulin, Salbutamol  

 og Salbuvent.
Ad 2 Det fremgår af det danske Lægemiddelkatalog, at præparaterne Salbulin,  

 Salbutamol og Salbuvent alle som den aktive bestanddel har stoffet  

 »Salbutamol«.
Ad 3 Brugen af en såkaldt »diskhaler« fremgår af denne  

 brugsanvisning.
Et præparat, der eventuelt måtte forhandles under varemærket SALBUDISK, må  

 antages at skulle indtages via en »diskhaler«.
Ansøgernes  

 SALBUDUR-præparat derimod indtages i tabletform.
Af den fremsendte  

 brugsanvisning fremgår det, at der er tale om helt forskellige  

 dispenseringsformer.' Ankenævnet har behandlet sagen på sit møde den 20. april 1995.
 For klageren mødte varemærkekonsulent Lilli Christensen, som havde  

 lejlighed til at udtale sig.
 Ankenævnet skal udtale:
Uagtet det ansøgte varemærke SALBUDUR (ordmærke) har de to første  

 stavelser samt det første bogstav i tredje stavelse til fælles med det  

 modholdte mærke SALBUDISK, findes mærkerne efter en helhedsvurdering ikke  

 forvekslelige.
Det er herved tillagt betydning, at der er tale om medicinske  

 receptpligtige præparater med forskellige dispenseringsformer, og at det må  

 forventes, at en læge vil være opmærksom på forskellen på suf-fikserne DISK  

 og DUR.
 Herefter bestemmes:
 Det af Direktoratet modholdte mærke findes ikke til hinder for  

 registrering af det ansøgte mærke.
