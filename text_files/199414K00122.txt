Nr BTL 122 Betænkning over Forslag til lov om ændring af lov om aktieselskaber og lov  

 om visse selskabers aflæggelse af årsregnskab m.v. (Statslige aktieselskaber)  

  

 Nr L 122 1994-95, 1. samling Afgivet af Erhvervsudvalget Afgivet: 19950518 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret dels skriftligt,  

 dels i samråd.
Udvalget har endvidere stillet et spørgsmål til  

 finansministeren, som denne har besvaret skriftligt.
Spørgsmålet og svaret er  

 optrykt som bilag til betænkningen.
 Endvidere har udvalget modtaget en skriftlig henvendelse fra Foreningen af  

 Statsautoriserede Revisorer.
 Der er af erhvervsministeren og af nogle mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 erhvervsministeren stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af erhvervsministeren  

 stillede ændringsforslag og det under nr. 15 stillede ændringsforslag.
 ÆndringsforslagAf et mindretal (EL), tiltrådt af et  

mindretal (SF):
 1) Undertitlen affattes således:
 »(Statslige aktieselskaber m.v.)».
 Til § 1Af erhvervsministeren, tiltrådt af udvalget:
 2) Efter nr. 1 indsættes som nyt nummer:
 »01. I § 6 c, stk. 4, og § 29, stk. 2, ændres  

 »§ 73, stk. 5« til: »§ 73, stk. 6«.
 Af et mindretal (EL), tiltrådt af et mindretal (SF):
 3) Nr. 2 affattes således:
 »2. I § 51, stk. 3, ændres ordene »I selskaber,  

 som har aktier optaget til notering på Københavns Fondsbørs, må formanden for  

 bestyrelsen« til: »Formanden for bestyrelsen må«.
 4) Efter nr. 2 indsættes som nye numre:
 »02. I § 52 indsættes efter stk. 3 som nyt stykke:
»Stk. 4. Bestyrelsesmedlemmer og direktører skal ved deres  

 indtræden i bestyrelsen eller direktionen give bestyrelsen meddelelse om  

 andre ledelseshverv i andre selskaber.« 03. I § 56, stk. 5, ændres ordene »I selskaber, som  

 har aktier optaget til notering på Københavns Fondsbørs, skal  

 forretningsordenen« til: »Forretningsordenen skal«.' Af erhvervsministeren, tiltrådt af udvalget:
 5) Efter nr. 2 indsættes som nyt nummer:
 »04. I § 56 indsættes efter stk. 5 som nyt stykke:
»Stk. 6. Bestyrelsens forretningsorden i statslige  

 aktieselskaber skal inden 4 uger efter udfærdigelsen indsendes til Erhvervs-  

 og Selskabsstyrelsen.
Samme frist gælder, når et aktieselskab bliver et  

 statsligt aktieselskab efter § 2 a, eller der sker ændringer i  

 forretningsordenen.«» Af et mindretal (EL), tiltrådt af et mindretal (SF):
Underændringsforslag til ændringsforslag nr. 5. 6) I det ved ændringsforslag nr. 5  

 foreslåede § 56, stk. 6, udgår ordene »i statslige  

 aktieselskaber«.
 Af erhvervsministeren, tiltrådt af udvalget:
 7) Efter nr. 2 indsættes som nyt nummer:
 »05. I § 73 indsættes efter stk. 2 som nyt stykke:
»Stk. 3. I statslige aktieselskaber skal indkaldelsen  

 indeholde samtlige forslag, der skal behandles på generalforsamlingen, og i  

 forbindelse med ekstraordinære generalforsamlinger tillige årsagen hertil.  

 Indkaldelsen skal indsendes til Erhvervs- og Selskabsstyrelsen senest  

 samtidig med, at den bekendtgøres for aktionærerne.« Stk. 3-5 bliver herefter stk. 4-6.' Af et mindretal (EL), tiltrådt af et mindretal (SF):
Underændringsforslag til ændringsforslag nr. 7 8) I det ved ændringsforslag nr. 7  

 foreslåede § 73, stk. 3, udgår ordene »I statslige aktieselskaber  

 skal indkaldelsen«, og i stedet indsættes: »Indkaldelsen  

 skal«.
 Af erhvervsministeren, tiltrådt af udvalget:
 9) Efter nr. 2 indsættes som nyt nummer:
 »06. I § 75, stk. 3, indsættes efter 1. pkt som nyt  

 punktum:
»For statslige aktieselskaber skal en bekræftet udskrift senest  

 samtidig hermed indsendes til Erhvervs- og Selskabsstyrelsen.«» Af et mindretal (EL), tiltrådt af et mindretal (SF):
Underændringsforslag til ændringsforslag nr. 9 10) I det ved ændringsforslag nr. 9  

 foreslåede § 75, stk. 3, 2. pkt., udgår ordene »For statslige  

 aktieselskaber skal en bekræftet udskrift«, og i stedet indsættes:  

 »En bekræftet udskrift skal«.
 11) Efter nr. 2 indsættes som nyt nummer:
»07. I § 76, stk. 3, ændres ordene »I selskaber,  

 som har aktier optaget til notering på Københavns Fondsbørs gælder  

 oplysningspligten efter stk. 1 og 2« til: »Oplysningspligten efter  

 stk. 1 og 2 gælder«.' Af erhvervsministeren, tiltrådt af udvalget:
 12) Efter nr. 2 indsættes som nyt nummer:
 »08. Efter § 157 a indsættes som nye paragraffer:
»§ 157 b.
Statslige aktieselskaber skal straks give  

 meddelelse til Erhvervs- og Selskabsstyrelsen om væsentlige forhold, der  

 vedrører selskabet og kan antages at få betydning for selskabets fremtid,  

 medarbejdere, aktionærer og kreditorer.
§ 157 c.
Erhvervs- og Selskabsstyrelsen fastsætter nærmere  

 bestemmelse om indsendelse af meddelelser fra statslige aktieselskaber og om  

 offentliggørelse heraf.«» Af et mindretal (EL), tiltrådt af et mindretal (SF):
Underændringsforslag til ændringsforslag nr. 12 13) I de ved ændringsforslag nr. 12  

 foreslåede §§ 157 b og 157 c indsættes efter »statslige  

 aktieselsskaber« ordene: »og selskaber, som ikke har aktier optaget  

 til notering på Københavns Fondsbørs,».
 Af erhvervsministeren, tiltrådt af udvalget:
 14) Efter nr. 2 indsættes som nyt nummer:
»09. I § 161, stk. 1, ændres »§ 56, stk. 2,»  

 til: »§ 56, stk. 2 og 6,», og efter »§ 153« indsættes:  

 », § 157 b«.' Af et mindretal (SF og FP), tiltrådt af et mindretal (EL):
 15) Efter nr. 2 indsættes som nyt nummer:
 »10. Efter § 178 indsættes som ny paragraf:
»§ 178 a.
Vedkommende minister kan efter forhandling med  

 erhvervsministeren, justitsministeren og finansministeren fastsætte regler  

 om, at lov om offentlighed i forvaltningen helt eller delvis skal gælde for  

 nærmere angivne statslige aktieselskaber, hvori staten er eneaktionær.  

 Vedkommende minister kan herunder fastsætte nærmere regler om opbevaring m.v.  

 af dokumenter.«» Til § 2Af et mindretal (EL), tiltrådt af et mindretal (SF):
 16) I det under nr. 4 foreslåede § 5, stk. 3, udgår  

 ordet »statsligt«.
 Af erhvervsministeren, tiltrådt af udvalget:
 17) Efter nr. 5 indsættes som nyt nummer:
»01. I kapitel 7 indsættes i kapiteloverskriften efter  

 »Årsberetning«: »m.v.«» 18) Efter nr. 6 indsættes som nyt nummer:
 »02. Efter § 56 indsættes som ny paragraf i kapitel 7:
»§ 56 a.
Statslige aktieselskaber skal udarbejde en  

 halvårsrapport, som dækker de første seks måneder af selskabets regnskabsår.
Stk. 2. Halvårsrapporten skal opstilles på overskuelig måde og  

 indeholde oplysning om størrelsen af periodens nettoomsætning, resultat af  

 ordinær primær drift, resultat af finansielle poster, resultat af  

 ekstraordinære poster og resultat efter skat.
Halvårsrapporten skal endvidere  

 indeholde oplysning om størrelsen af balancesummen, størrelsen af periodens  

 væsentlige investeringer i materielle anlægsaktiver og de nøgletal, som efter  

 selskabets forhold er nødvendige. § 54 finder tilsvarende anvendelse for  

 halvårsrapporten.
Ud for hvert beløb skal angives de tilsvarende beløb for  

 samme periode det foregående år.
Stk. 3. Halvårsrapporten skal endvidere indeholde en pålidelig  

 redegørelse for udviklingen i selskabets økonomiske aktiviteter og forhold.  

 Desuden skal halvårsrapporten indeholde en redegørelse for selskabets  

 forventede udvikling.
Har selskabets bestyrelse i den pågældende periode  

 truffet væsentlige beslutninger, skal halvårsrapporten indeholde oplysninger  

 herom.
Stk. 4. Halvårsrapporten for et moderselskab skal indeholde  

 oplysning om koncernen som helhed i overensstemmelse med reglerne i stk.  

 1-3.«» Af et mindretal (EL), tiltrådt af et mindretal (SF):
Underændringsforslag til ændringsforslag nr. 18 19) I det ved ændringsforslag nr. 18  

 forslåede § 56 a, stk. 1, indsættes efter »statslige  

 aktieselskaber« ordene: »og selskaber, som ikke har optaget aktier  

 til notering på Københavns Fondsbørs,».
 20) I det under nr. 9 foreslåede § 62, stk. 1, 4.  

 pkt., ændres ordene »Statslige aktieselskaber« til:  

 »Selskabet«.
 Af erhvervsministeren, tiltrådt af udvalget:
 21) Efter nr. 9 indsættes som nyt nummer:
 »03. I § 62 indsættes efter stk. 3 som nyt stykke:
»Stk. 4. Statslige aktieselskaber skal indsende en bekræftet  

 kopi af selskabets halvårsrapport til Erhvervs- og Selskabsstyrelsen, således  

 at den er modtaget i styrelsen inden 8 uger efter udløbet af den pågældende  

 seks måneders periode, jf. § 56 a.«» Stk. 4-6 bliver herefter stk. 5-7.
 Af et mindretal (EL), tiltrådt af et mindretal (SF):
Underændringsforslag til ændringsforslag nr. 21 22) I det ved ændringsforslag nr. 21  

 foreslåede § 62, stk. 4, indsættes efter ordene »statslige  

 aktieselskaber«: »og selskaber, som ikke har aktier optaget til  

 notering på Københavns Fondsbørs,».
 Af erhvervsministeren, tiltrådt af udvalget:
 23) Efter nr. 9 indsættes som nyt nummer:
»04. I § 62, stk. 4, der bliver stk. 5, og § 64,  

 stk. 1, indsættes fire steder efter »årsregnskaber m.v.«:  

 »og halvårsrapporter for statslige aktieselskaber«.' Af et mindretal (EL), tiltrådt af et mindretal (SF):
Underændringsforslag til ændringsforslag nr. 23 24) I de ved ændringsforslag nr. 23  

 foreslåede ændringer i §§ 62, stk. 4, der bliver stk. 5, og 64,  

 stk. 1, udgår fire steder ordene »for statslige  

 aktieselskaber«.
 Af erhvervsministeren, tiltrådt af udvalget:
 25) Efter nr. 9 indsættes som nye numre:
 »05. I § 63 a, stk. 1, 2. pkt., ændres »§ 62,  

 stk. 5 og 6,» til: »§ 62, stk. 6 og 7,», og i § 63 a, stk  

 4, ændres »§ 62, stk. 4,» til: »§ 62, stk. 5,».
06. I § 65, stk. 1, ændres »§ 62, stk. 1-3« til:  

 »§ 62, stk. 1-4«.' Til § 3Af erhvervsministeren, tiltrådt af udvalget:
 26) Efter stk. 1 indsættes som nyt stykke:
»Stk. 2. Forslag til revision af loven fremsættes for  

 Folketinget i folketingsåret 1995-96.« Stk. 2 og 3 bliver herefter stk. 3 og 4.
 27) I stk. 2, der bliver stk. 3, indsættes efter 1. pkt.  

 som nyt punktum:
»Eksisterende statslige aktieselskaber skal indsende bestyrelsens  

 forretningsorden til Erhvervs- og Selskabsstyrelsen inden 4 uger efter lovens  

 ikrafttræden.« Af et mindretal (EL), tiltrådt af et mindretal (SF):
Underændringsforslag til ændringsforslag nr. 27 28) I det ved ændringsforslag nr. 27  

 foreslåede stk. 2, 2. pkt., der bliver stk. 3, 2. pkt., indsættes  

 efter ordet »aktieselskaber«: »og aktieselskaber, som ikke har  

 aktier optaget til notering på Københavns Fondsbørs,».
Bemærkninger Til nr. 1, 6, 8, 10 og 13 Ændringsforslagene indebærer, at de foreslåede  

 regler vedrørende forretningsorden, oplysningspligt m.v. skal være gældende  

 for alle aktieselskaber, uanset om de er børsnoterede, ikkebørsnoterede,  

 statslige eller private.
 Til nr. 2, 5, 7, 9, 12 og 14 Ændringsforslag nr. 2 er en konsekvens af  

 ændringsforslag nr. 7.
Det foreslås ved ændringsforslag nr. 5, at forretningsordener for  

 bestyrelserne i de statslige aktieselskaber skal indsendes til og  

 offentliggøres af Erhvervs- og Selskabsstyrelsen inden 4 uger efter  

 udfærdigelsen.
Tilsvarende krav gælder for selskaber, der efter lovens  

 ikrafttræden bliver omfattet af definitionen i den foreslåede § 2 a, jf.  

 lovforslagets § 1, nr. 1, hvilket er tilfældet, når staten opnår bestemmende  

 indflydelse over et eksisterende aktieselskab.
Dette skal ses på baggrund af  

 de særlige interesser, der kan være om statslige aktieselskabers beslutninger  

 og forretningsførelse, idet offentlighed på dette område kan medvirke til at  

 imødegå spekulationer om de statslige aktieselskabers økonomiske og  

 ledelsesmæssige uafhængighed.
 Gennem åbenhed om forretningsordenens indhold kan offentligheden gøre sig  

 bekendt med det enkelte statslige aktieselskabs forretningsorden og således  

 skaffe sig indsigt i de beslutningsgange og særlige forhold, som man i det  

 pågældende selskab har fundet bør tillægges særlig bevågenhed.
 Med ændringsforslag nr. 7 og 9 tilsigtes åbenhed omkring selskabets  

 forhold, ganske som det er omtalt ovenfor til ændringsforslag nr. 5.  

 Offentligheden får herigennem mulighed for at få indblik i de forhold, der  

 behandles på selskabets generalforsamling, samt resultatet af drøftelserne.
I ændringsforslag nr. 12 foreslås det at overføre de børsretlige  

 oplysningsforpligtelsers krav om straks at meddele oplysninger om væsentlige  

 forhold, dog således at meddelelsen skal tilgå Erhvervs- og  

 Selskabsstyrelsen.
For de statslige aktieselskabers vedkommende er det ikke  

 hensynet til påvirkningen af kursdannelsen, der gør sig gældende, men derimod  

 hensynet til de særlige interesser, der knytter sig til det offentliges  

 udøvelse af erhvervsvirksomhed.
Endelig foreslås det at indføre hjemmel for Erhvervs- og Selskabsstyrelsen  

 til at fastsætte de nærmere regler for indsendelse og offentliggørelse af de  

 statslige aktieselskabers meddelelser.
Herved sikres det, at meddelelsernes  

 form og offentliggørelse til enhver tid kan tilpasses den teknologiske  

 udvikling.
Endvidere er det på grund af indberetnings- og  

 offentliggørelsesbestemmelsernes detaljeringsgrad og tekniske karakter ikke  

 fundet hensigtsmæssigt at fastsætte kravene direkte i loven.
Til nr. 3 og 4 De foreslåede ændringer indebærer et forbud mod arbejdende  

 bestyrelsesformænd i alle aktieselskaber omfattet af aktieselskabsloven,  

 uanset om der er tale om børsnoterede eller ikkebørsnoterede aktieselskaber,  

 statslige eller private aktieselskaber.
Derudover indebærer ændringerne, at  

 medlemmer af bestyrelsen og direktionen af et aktieselskab skal meddele  

 bestyrelsen, hvilke andre ledelseshverv de besidder ved indtræden i enten  

 bestyrelsen eller direktionen.
Bestemmelsen gælder uanset selskabets status  

 som børsnoteret, ikkebørsnoteret, statslig eller privat.
Endelig indebærer  

 ændringsforslagene, at der gælder samme regler om forretningsordenens  

 bestemmelser i alle aktieselskaber.
 Til nr. 11 Ændringsforslaget indebærer, at der gælder samme  

 oplysningsforpligtelse over for aktionærer i alle aktieselskaber.
 Til nr. 15 Det foreslås, at statslige aktieselskaber ved bekendtgørelse  

 kan omfattes helt eller delvis af lov om offentlighed i forvaltningen, uanset  

 at betingelserne herfor i § 1, stk. 3, i lov om offentlighed i forvaltningen  

 ikke er opfyldt.
 For at eventuelle minoritetsaktionærer i disse selskaber ikke skal lide  

 skade ved forslaget, er dette begrænset til at angå de selskaber, hvori  

 staten ejer 100 pct. af aktiekapitalen.
 Med henblik på at begrænse eventuelle konkurrencemæssige skadevirkninger  

 for de statslige aktieselskaber er det foreslået, at det i bekendtgørelse kan  

 fastsættes, at dele af offentlighedsloven ikke skal gælde for de statslige  

 aktieselskaber.
 For at sikre, at der ved udstedelse af bekendtgørelse tages behørigt  

 hensyn til statens finansielle interesse i selskabernes drift og selskabernes  

 mulighed for at agere erhvervsmæssigt, er det foreslået, at vedkommende  

 minister skal drøfte udstedelsen af bekendtgørelse med finansministeren  

 foruden erhvervsministeren samt justitsministeren, under hvis ressort  

 offentlighedsloven henhører.
 Til nr. 16 og 20 Ændringsforslagene indebærer, at alle aktieselskaber og  

 ikke kun de statslige dels skal udarbejde en finansieringsanalyse, dels skal  

 sende et eksemplar af årsregnskabet til pressen efter anmodning.
 Til nr. 17 Der er tale om konsekvensrettelse af kapiteloverskriften som  

 følge af ændringsforslag nr. 18.
 Til nr. 18 Kravet svarer til det tilsvarende krav for børsnoterede  

 selskaber som angivet i § 20 i Fondsbørsens bekendtgørelse om betingelserne  

 for optagelse til officiel notering af værdipapirer på Københavns Fondsbørs  

 samt i oplysningsforpligtelsernes § 20.
Den foreslåede bestemmelse overfører de krav, som stilles til børsnoterede  

 selskabers halvårsrapport i oplysningsforpligtelsernes Skema B, til også at  

 gælde for statslige aktieselskaber.
I tilknytning til de efter bestemmelsen  

 krævede regnskabstal skal tillige anføres beløbet for den tilsvarende post  

 det foregående år.
Statslige aktieselskaber, som samtidig er moderselskaber i en koncern,  

 skal efter forslaget udarbejde en halvårsrapport for koncernen.
I disse  

 tilfælde kræves ikke tillige en særskilt halvårsrapport, som kun omfatter  

 moderselskabet.
Til nr. 19, 22, 24 og 28 Ændringsforslagene indebærer, at de foreslåede  

 regler vedrørende halvårsrapporten m.v. skal gælde for både de statslige  

 aktieselskaber og ikkebørsnoterede aktieselskaber.
Det bemærkes, at  

 tilsvarende regler allerede er gældende for børsnoterede selskaber.
Til nr. 21 Det foreslås, at halvårsrapporten for de statslige  

 aktieselskaber skal offentliggøres hos Erhvervs- og Selskabsstyrelsen på  

 samme måde som årsregnskaber. Ændringsforslaget medfører, at halvårsrapporten  

 indsendes til styrelsen, så den skal være modtaget i styrelsen inden 8 uger  

 efter udløbet af den seks måneders periode, som rapporten dækker.
Reglerne om  

 afgift ved for sen indsendelse af årsregnskaber skal ikke gælde for  

 halvårsrapporter, som imidlertid vil være undergivet bødesanktion efter § 65.
I lighed med, hvad der gælder for halvårsrapporter fra børsnoterede  

 selskaber, stiller ændringsforslaget ikke krav om revision heraf.
Tilsvarende  

 pålægges Erhvervs- og Selskabsstyrelsen ikke pligt til at undersøge indsendte  

 halvårsrapporter, jf. styrelsens pligt til at undersøge årsregnskaber efter  

 årsregnskabslovens § 63 c.
Til nr. 23 Det foreslås, at modtagelsen af halvårsrapporter bekendtgøres  

 på samme måde som modtagelsen af årsregnskaber m.v.
Det foreslås ligeledes,  

 at halvårsrapporterne skal være offentligt tilgængelige, således som det er  

 tilfældet for årsregnskaber m.v.
 Til nr. 25 Ændringsforslaget er en konsekvens af ændringsforslag nr. 23.
Til nr. 26 Ændringsforslaget indebærer, at der vil blive fremsat forslag  

 til revision af loven for Folketinget i folketingsåret 1995-96. Lovforslaget  

 skal sikre, at der gennemføres en fuldstændig ligestilling mellem de regler,  

 der gælder for børsnoterede selskaber, og de regler, der gælder for statslige  

 aktieselskaber.
For at opnå dette kan der blive tale om ændringer såvel i det  

 børsretlige regelsæt som i selskabslovgivningen.
 Til nr. 27 Eksisterende statslige aktieselskaber skal indsende  

 bestyrelsens forretningsorden inden 4 uger efter lovforslagets ikrafttræden.
Lissa Mathiasen (S) fmd.
Ole Stavad (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Bilag Et af udvalgets spørgsmål til finansministeren og dennes svar herpå Spørgsmål:
»Ministeren bedes redegøre for udvalgsarbejdet vedrørende  

 Rigsrevisionens rolle over for de statslige aktieselskaber, herunder hvor  

 langt udvalget er med de drøftelser, og hvordan disse drøftelser går.« Svar:
Der er i Dybkjær-rapporten, Erfaringer med statslige  

 aktieselskaber, stillet forslag om, at rigsrevisor ophører med at optræde  

 som vedtægtsbestemt selskabsrevisor.
Rigsrevisor bliver herved friere stillet  

 til at foretage den forvaltningsmæssige revision af statens udøvelse af sin  

 ejerrolle.
 I et fællesnotat fra Rigsrevisionen og statsrevisorernes sekretariat  

 konkluderes det om rapportens forslag, at der ikke er afgørende forhold, der  

 taler imod, at rigsrevisor udtræder af de eksisterende ordninger som  

 selskabsrevisor, forudsat at rigsrevisors kompetencer over for de statslige  

 aktieselskaber sikres et klart retligt grundlag.
 Statsrevisorerne har efterfølgende opfordret finansministeren til at sætte  

 et udvalgsarbejde i gang med henblik på at udarbejde forslag til ændring af  

 rigsrevisorloven.
Finansministeriet har med henvisning til statsrevisorernes opfordring  

 meddelt rigsrevisor, at man vil tage initiativ til at nedsætte et udvalg, som  

 får til opgave at fremkomme med forslag til Rigsrevisionens rolle i forhold  

 til de statslige aktieselskaber.
Udvalgsarbejdet skal bl.a. sikre, at der  

 tages højde for alle de forskellige hensyn, der gør sig gældende ved en  

 ændring af rigsrevisorloven.
Finansministeriet er imidlertid senest blevet opmærksom på, at rigsrevisor  

 og statsrevisorerne for indeværende arbejder med et forslag til ændring af  

 rigsrevisorloven, bl.a. for så vidt angår de statslige aktieselskaber.
Dette  

 lovforslag ventes at blive sendt til høring i samtlige ministerier i løbet af  

 sommeren.
Finansministeriet har på den baggrund valgt at undlade at sætte  

 udvalgsarbejdet i gang, idet de forskellige synspunkter på sagen kan blive  

 fremført i forbindelse med høringen af lovforslaget.
