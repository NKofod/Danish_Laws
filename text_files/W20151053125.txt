Afgørelse med fastholdelse af påbud om at sikre forsvarlig adgangs- og transportvej på byggeplads i forbindelse med sne- og isglat transportvej Arbejdstilsynet var den 4. marts 2015 på tilsynsbesøg på en byggeplads.
Ved tilsynsbesøget konstaterede Arbejdstilsynet, at der fra terræn og over på terrændækket var lagt en jernkøreplade ud, som fungerede som adgangs- og transportvej til arbejdsområdet i bygning NA, og at der på terrændækket var lagt vintermåtter ud, adgangs- og transportvejen gik over disse vintermåtter.
Arbejdstilsynet konstaterede derudover, at der foruden vintermåtter også lå et kabel, brædder mv. på adgangs- og transportvejen tværs over bygning NA.
Arbejdstilsynet konstaterede, at jernpladen, som blev anvendt som adgangsvej til bygning NA, var is- og sneglat, og at vintermåtterne var is- og sneglatte.
 Arbejdstilsynet fik oplyst, at de ansatte havde forsøgt at bekæmpe sneen og isen, men at den ikke var smeltet endnu.
 På baggrund af tilsynsbesøget gav Arbejdstilsynet strakspåbud om at sikre forsvarlig adgangs- og transportvej til arbejdsområdet.
 Arbejdsmiljøklagenævnet fandt, at det ikke var sikkerheds- og sundhedsmæssigt fuldt forsvarlig for de ansatte at anvende adgangs- og transportvejen til bygningen.
 Nævnet lagde herved vægt på, at Arbejdstilsynet ved tilsynsbesøget konstaterede, at adgangs- og transportvejen til bygningen ikke var ryddet for sne og ikke var holdt fri for materialer eller genstande, som kunne være til fare for færdslen.
 Nævnet lagde desuden vægt på, at de ansatte anvendte adgangs- og transportvejen over den sneglatte jernplade, samt vintermåtter, når de skulle transportere mørtel til arbejdsområdet.
 Nævnet lagde endvidere vægt på, at vintermåtterne var sneglatte.
 Nævnet lagde endeligt vægt på, at Arbejdstilsynet konstaterede, at der på adgangsvejen lå et kabel, brædder og andet på adgangs- og transportvejen.
 Nævnet konstaterede, at der var billeder i sagen, som understøttede Arbejdstilsynets konstateringer.
[Adressat udeladt] Arbejdsmiljøklagenævnet har på møde den 23. juni 2015 behandlet virksomhedens klage over Arbejdstilsynets afgørelse af 9. marts 2015 med strakspåbud om at sikre forsvarlig adgangs- og transportvej til arbejdsområdet i bygning NA.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 9. marts 2015 med strakspåbud om at sikre forsvarlig adgangs- og transportvej til arbejdsområdet i bygning NA på byggepladsen, [adresse og bynavn udeladt].
 Påbuddet skulle være efterkommet straks.
B E G R U N D E L S E Arbejdsmiljøklagenævnet finder, at det ikke var sikkerheds- og sundhedsmæssigt fuldt forsvarlig for de ansatte at anvende adgangs- og transportvejen til bygning NA på byggepladsen, [adresse og bynavn udeladt].
 Nævnet lægger herved vægt på, at Arbejdstilsynet ved tilsynsbesøget den 4. marts 2015 konstaterede, at adgangs- og transportvejen til bygning NA ikke var ryddet for sne og is, og ikke var holdt fri for materialer eller genstande, som kunne være til fare for færdslen.
 Nævnet lægger desuden vægt på, at de ansatte anvendte adgangs- og transportvejen over en is- og sneglat jernplade, samt vintermåtter, når de skulle transportere mørtel til arbejdsområdet.
 Nævnet lægger endvidere vægt på, at vintermåtterne var sneglatte.
 Nævnet lægger endeligt vægt på, at Arbejdstilsynet konstaterede, at der på adgangsvejen lå et kabel, brædder og andet på adgangs- og transportvejen.
 Nævnet lægger til grund, at Arbejdstilsynet ved tilsynsbesøget den 4. marts 2015 konstaterede, at der på byggepladsen, [adresse og bynavn udeladt] fra terræn og over på terrændækket var lagt en jernkøreplade ud, og at der på terrændækket var lagt vintermåtter ud.
 Arbejdstilsynets billedmateriale fra tilsynsbesøget den 4. marts 2015 på byggepladsen, [adresse og bynavn udeladt] understøtter Arbejdstilsynets beskrivelse af forholdene.
 Det fremgår af reglerne i arbejdsmiljøloven, at Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Det fremgår af reglerne i samme lov, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
Det fremgår af reglerne om bygge- og anlægsarbejde, at færdselsveje og -arealer skal holdes jævne og fri for materialer eller genstande, der kan være til fare for færdslen.
Skakter, huller o.l. skal overdækkes eller afspærres.
Det fremgår desuden af reglerne om bygge- og anlægsarbejde, at der på byggepladsen skal være orden og ryddelighed, så forholdene til stadighed er sikkerheds- og sundhedsmæssigt fuldt forsvarlige.
Det skal herunder navnlig iagttages, at veje, færdselsarealer og arbejdssteder holdes fri for spild o.l. samt ryddes og gruses ved sne og frost.
 Bemærkninger til klagen:
 Virksomheden anfører, at det var mere farligt at køre/gå på en hel glat jernplade med tørt grus, end det var at køre/gå på en jernplade med vådt grus og snesjap, som var saltet.
 Nævnet skal hertil bemærke, at de foranstaltninger, som virksomheden havde gjort, ikke var tilstrækkelige til at sikre, at de ansatte kunne færdes sikkerheds- og sundhedsmæssigt forsvarligt, idet Arbejdstilsynet konstaterede ved tilsynsbesøget, at adgangs- og transportvejen ikke var ryddet for sne og is, samt at der lå materialer og genstande, som de ansatte kunne snuble eller falde over.
 Virksomheden anfører desuden, at vintermåtterne ikke var glatte at gå på, idet der lå grus på vintermåtterne.
 Nævnet skal hertil bemærke, at Arbejdstilsynet ved tilsynsbesøget konstaterede, at vintermåtterne var is- og sneglatte.
Virksomheden anfører endeligt, at strakspåbuddet blev efterkommet med det samme, imens konsulenten fra Arbejdstilsynet var inde i skuret og skrev besøgsrapporten.
Virksomheden finder derfor, at påbuddet var efterkommet, da Arbejdstilsynets konsulent kom ud af skuret.
 Nævnet skal hertil bemærke, at det er forholdene på tilsynstidspunktet, som er afgørende for om et påbud skal fastholdes straks.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet har anvendt følgende regler i afgørelsen:
 Om Arbejdstilsynets ret til at give påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om orden og ryddelighed:
 § 38, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
  § 46, stk. 2 og § 59, stk. 1, pkt. 3, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet, samt bemærkninger i brev af 27. maj 2015 fra [Navn udeladt].
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
 Arbejdstilsynets bekendtgørelse nr. 1516 af 16. december 2010 om bygge- og anlægsarbejde.
Kapitel 6 Adgangs- og transportveje § 46.
Stk. 2. Færdselsveje og -arealer skal holdes jævne og fri for materialer eller genstande, der kan være til fare for færdslen.
Skakter, huller o.l. skal overdækkes eller afspærres.
