Vedtaget af Folketinget ved 3. behandling den 19. december 2019 Forslag til Lov om ændring af lov om Arbejdsgivernes Uddannelsesbidrag (Modelparametre for erhvervsuddannelser til brug for beregning af praktikpladsafhængigt arbejdsgiverbidrag for 2020 og justering af det aktivitetsafhængige VEU-bidrag for 2020 m.v.) § 1 I lov om Arbejdsgivernes Uddannelsesbidrag, jf. lovbekendtgørelse nr. 822 af 15. august 2019, som ændret ved § 1 i lov nr. 1693 af 26. december 2017 og § 1 i lov nr. 1737 af 27. december 2018, foretages følgende ændringer:
 1. Kapitel 5 b ophæves.
 2. I § 17 b, 1. pkt., ændres »kapitel 3, mobilitetsfremmende ydelser efter kapitel 4 og præmie og bonus efter kapitel 5 b« til: »kapitel 3 og mobilitetsfremmende ydelser efter kapitel 4«.
 3. I § 18, stk. 1, 1. pkt., ændres »4, 4 a og 5 b« til: »4 og 4 a«.
 4. I § 18, stk. 2, 1. pkt., ændres »451 kr.« til: »323 kr.«, og »2019-pris- og -lønniveau« ændres til: »2020-pris- og lønniveau«.
 5. I § 21 a, stk. 9, ændres »højeste« til: »højest«.
 6. Bilag 1 affattes som bilag 1 til denne lov.
§ 2 Loven træder i kraft den 1. januar 2020.
