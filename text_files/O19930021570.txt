Resumé A klagede dels over den tid, der medgik i Skatteministeriet,  

 Told- og Skattestyrelsen (TOS), til besvarelse af A's henvendelser, dels over  

 ministeriets sagsbehandling.
Ombudsmanden udtalte, at en samlet sagsbehandlingstid på 25-26  

 måneder var åbenbart urimelig, og at det var yderst kritisabelt, at der ikke  

 blev foretaget ekspedition af nogen art i sagen i de første lidt mere end 15½  

 måned.
Ombudsmanden fandt det uheldigt, at TOS senere under sagens behandling  

 først næsten 5 måneder efter modtagelsen af en henvendelse fra A iværksatte  

 en  

 høringsprocedure.
Ombudsmanden fandt, at TOS af egen drift burde have  

 underrettet A om, at behandlingen af sagen trak ud, og fandt det meget  

 kritisabelt, at TOS ikke besvarede en rykkerskrivelse fra A.
 Ombudsmanden udtalte, at det var beklageligt, at en anmodning om  

 aktindsigt først blev besvaret mere end 10 dage efter dens modtagelse, uden  

 at  

 A blev underrettet om grunden dertil samt om, hvornår afgørelsen kunne  

 forventes at foreligge.
 Ombudsmanden fandt, at TOS på et langt tidligere tidspunkt burde  

 have vejledt A om rette afgørelsesmyndighed.
 Ombudsmanden anmodede om underretning om TOS's overvejelser om,  

 hvorvidt der var behov for i almindelighed i styrelsen at indskærpe  

 almindeligt  

 gældende sagsbehandlingsrutiner. (J. nr. 1993-479-200).
 Sagsbehandling, herunder sagsbehandlingstid i Told- og  

 Skattestyrelsen.
 A klagede til mig over dels  

 den tid, der medgik i Skatteministeriet til besvarelse af A's henvendelser af  

 18. marts 1990 og 10. oktober 1991, dels ministeriets sagsbehandling.
 Sagens omstændigheder var  

 følgende:
A rettede i skrivelse af 18.  

 marts 1990 henvendelse til den daværende skatteminister.
I skrivelsen rejste  

 A  

 bl.a. spørgsmål om nogle skatterestancer for 1982, 1983 og 1987, som B  

 Kommune  

 søgte at inddrive hos A.
Endvidere anmodede A om eftergivelse af  

 skatterestancerne.
 Skrivelsen blev modtaget af  

 det tidligere Statsskattedirektorat - nu Told- og Skattestyrelsen - den 26.  

 marts 1990.
 I skrivelse af 16. juli 1991  

 meddelte Told- og Skattestyrelsen A, at skrivelsen af 18. marts 1990 var  

 overgået til behandling i styrelsen, og at styrelsen den samme dag havde  

 sendt  

 sagen til udtalelse i B Kommune.
 Told- og Skattestyrelsen  

 rykkede i skrivelse af 12. september 1991 B Kommune for svar på anmodningen  

 af  

 16. juli 1991 om en udtalelse.
I to skrivelser af 10.  

 oktober 1991 rettede A fornyet henvendelse til skatteministeren.
Denne gang  

 vedrørende nogle skatterestancer for A og A's ægtefælle for 1986, 1987, 1988  

 og  

 1990, som B Kommune havde søgt at inddrive.
Også i disse skrivelser anmodede  

 A  

 bl.a. om eftergivelse af skatterestancerne.
Den ene af skrivelserne var  

 påstemplet modtaget den 16. oktober 1991 af Told- og Skattestyrelsen,  

 Opkrævningsafdelingen.
 Den 11. oktober 1991 afgav B  

 Kommune udtalelse til Told- og Skattestyrelsen i anledning af A's skrivelse  

 af  

 18. marts 1990.
 I skrivelse af 6. november  

 1991 bekræftede Told- og Skattestyrelsen modtagelsen af A's skrivelse(r?) af  

 10. oktober 1991 og oplyste samtidig, at sagen forventedes færdigbehandlet  

 inden den 6. december 1991.
Herefter forespurgte A til  

 sagen i skrivelse af 13. december 1991 til skatteministeren.
Brevet blev  

 modtaget af Told- og Skattestyrelsen, Opkrævningsafdelingen, den 18. december  

 1991.
I skrivelse af 28. januar  

 1992 til Told- og Skattestyrelsen rykkede A på ny for en afgørelse i sagen.
A  

 anmodede samtidig om aktindsigt i "det materiale, der ligger til grund  

 for  

 den kommende afgørelse".
 Told- og Skattestyrelsen  

 anmodede i skrivelser af 12. marts  

 1992  

 C  

 Kommune og B Kommune om en udtalelse i anledning af  

 A's skrivelser af 10. oktober 1991 til skatteministeren.
A's anmodning af 28. januar  

 1992 om aktindsigt blev besvaret af Told- og Skattestyrelsen den 26. marts  

 1992. Styrelsen anførte i den forbindelse, at der hurtigst muligt efter  

 modtagelsen af udtalelser fra de nævnte kommuner ville blive truffet  

 afgørelse  

 i sagen.
A blev endvidere anmodet om at fremsætte eventuelle yderligere  

 bemærkninger til sagen inden en måned.
Endvidere beklagede Told- og  

 Skattestyrelsen den lange sagsbehandlingstid af A's klager og den sene  

 besvarelse af A's anmodning om aktindsigt.
 C Kommune og B Kommune afgav  

 udtalelse i sagen henholdsvis den 2. og 10. april 1992.
 Told- og Skattestyrelsen  

 meddelte herefter A i skrivelse af 14. maj 1992 følgende:
 "...
 I denne anledning skal  

 Styrelsen først og fremmest beklage, at Deres henvendelse på grund af en  

 ekspeditionsfejl først er blevet ekspederet nu.
 Da Deres henvendelse, dels  

 indeholder en klage over skatteansættelsen, dels en ansøgning om fuldstændig  

 eftergivelse, finder Styrelsen det hensigtsmæssigt, at Deres henvendelse  

 overgives til Skatteafdelingen til nærmere undersøgelse, forinden der tages  

 stilling til Deres ansøgning om eftergivelse.
Det kan oplyses, at henstand  

 med betaling af personskattekravene kan bevilges i det omfang,  

 skatteansættelserne påklages til Skatteankenævnet.
Da en sådan påklage ikke  

 foreligger, kan der ikke gives henstand med betalingen.
 Deres sag er samtidig hermed  

 oversendt til:
Told- og Skattestyrelsen Erhvervsligningen ...
Eftergivelse behandles i  

 1.-instans af Told- og Skatteregionen.
Da sagen ikke ses behandlet i region  

 (D), bedes De venligst, når afgørelse fra Told- og Skatteafdelingen  

 foreligger,  

 rette henvendelse til regionen, såfremt De fortsat ønsker eftergivelse." I skrivelse af 25. maj 1992  

 meddelte Told- og Skattestyrelsen A følgende:
 "Told- og  

 Skattestyrelsen, Opkrævningsafdelingen, har ved brev af den 14. maj 1992  

 meddelt Dem, at Skatteafdelingen ville undersøge, hvordan de omhandlede  

 skattekrav mod Dem var opstået.
 Efter at have rettet  

 henvendelse til (C) kommune er det blevet oplyst, at restancerne overvejende  

 skyldes, at skatteansættelserne for 1982, 1983 og 1986 efterfølgende er  

 blevet  

 reguleret, idet De ønskede et konfiskationsbeløb bragt til fradrag i 1986.
 Der blev fra (C) kommune  

 udsendt meddelelse om de ændrede skatteansættelser den 15. marts 1988.
 Ændringen betød, at der blev  

 indrømmet fradrag for en tidligere indtægtsført lejeindtægt og en tidligere  

 foretaget skønsmæssig forhøjelse, fordi disse indkomster ansås at have  

 sammenhæng med de ulovlige indtægter, som var omfattet af det beløb, der blev  

 konfiskeret ved Østre Landsrets dom (...) .
 Efter omstændighederne blev  

 Deres ægtefælle indrømmet halvdelen af fradraget, hvorfor også hans tidligere  

 skatteansættelser blev ændret.
Dette resulterede i  

 restskatter for indkomstårene 1982 og 1983 med deraf følgende morarenter.
Det  

 fremgår af årsopgørelserne, at en væsentlig del af restskatterne vedrører  

 morarenter.
 Ifølge det oplyste har De  

 aldrig påklaget de kommunale skattemyndigheders afgørelser og Told- og  

 Skattestyrelsen har derfor ikke på det foreliggende grundlag mulighed for at  

 foranstalte yderligere konkrete undersøgelser.
Til Deres orientering  

 vedlægges kopi af (C) kommunes skrivelse af den 15. marts 1988, hvoraf det  

 fremgik, at skatteansættelserne ville blive ændret." Efter fornyet henvendelse fra  

 A den 3. november 1992 svarede Told- og Skattestyrelsen A i skrivelse af 16.  

 november 1992 følgende:
 "...
Idet man vedlægger kopier af  

 Styrelsens skrivelser af 14. maj 1992 og af 25. maj 1992 vedrørende  

 skattegælden, skal man gøre opmærksom på, at man i skrivelse af 14. maj 1992  

 meddelte Dem, at De havde mulighed for at søge om eftergivelse af  

 skatterestancen hos Told- og Skatteregion (D). Desuden meddelte man Dem, at  

 den  

 af Dem ansøgte henstand med betaling af skatterne kunne bevilges, i det  

 omfang  

 skatteansættelserne var påklaget til skatteankenævnet.
Da der ikke forelå en  

 påklage af ansættelsen, sendte man samtidig Deres klage til Styrelsens  

 Skatteafdeling  

 til behandling.
 Styrelsens Skatteafdeling  

 besvarede Deres henvendelse den 25. maj 1992 og meddelte Dem, at man ikke  

 agtede at foretage sig videre i sagen, da De aldrig har påklaget de kommunale  

 skattemyndigheders skatteansættelse.
Styrelsen har herved anset  

 Deres henvendelser af 18. marts 1990 og 10. oktober 1991 for besvaret, og man  

 skal på ny henvise Dem til at søge eftergivelse af skatterestancen i Told- og  

 Skatteregion (D)." Told- og Skattestyrelsen  

 meddelte endvidere A i skrivelse af 18. november 1992, at styrelsen den samme  

 dag havde sendt A's ansøgning af 18. marts 1990 og 10. oktober 1991 til Told-  

 og Skatteregion D med anmodning om, at regionen behandlede A's ansøgning om  

 eftergivelse i 1. instans.
 Told- og Skattestyrelsen  

 udtalte i anledning af A's klage til mig følgende:
 "...
 Styrelsen skal meget beklage,  

 at der ikke er reageret på (A's) brev af 18. marts 1990 til Skatteministeren  

 før end 16. juli 1991, hvor styrelsen meddeler klageren, at sagen er sendt  

 til  

 udtalelse i (B) kommune.
 For så vidt angår klagerens  

 brev af 10. oktober 1991 til Skatteministeren, har styrelsen den 6. november  

 1991 kvitteret for modtagelsen af dette brev og oplyst, at man forventede  

 sagen  

 færdigbehandlet inden en måned.
 ...
Den 26. marts 1992 blev der  

 givet klageren aktindsigt i Told- og Skattestyrelsens sag, ligesom det blev  

 oplyst, at sagen var sendt til udtalelse i (B) og (C) kommuner.
Styrelsen  

 beklagede samtidig den lange behandlingstid af klagerne og sene besvarelse om  

 (af) anmodning om aktindsigt.
Den 31. marts 1992 har Told-  

 og Skatteregion (D) meddelt skatteyderen, at (A) i brev af 4. marts 1992  

 udover  

 klage over lønindeholdelse også har søgt regionen om eftergivelse af sin og  

 ægtefællens skatterestance.
Regionen har ikke fundet at kunne behandle  

 ansøgningen,  

 idet klagerens sag var under behandling i Told- og Skattestyrelsen.
 Styrelsen må meget beklage  

 formuleringen i Told- og Skatteregion (D's) brev af 12. marts 1991, idet  

 ansøgningen om eftergivelse af skatterestancen burde være behandlet af  

 regionen.
 ...
 Styrelsen skal meget beklage  

 den uacceptabelt lange ekspeditionstid i sagen.
..." I en skrivelse til A udtalte  

 jeg følgende:
"Fra Told- og  

 Skattestyrelsen den 26. marts 1990 modtog Deres henvendelse af 18. marts  

 1990,  

 og indtil den blev besvaret henholdsvis den 14. og den 25. maj 1992, medgik  

 25-26 måneder.
En så lang samlet sagsbehandlingstid er åbenbart urimelig.
Til  

 besvarelse af Deres henvendelse af 10. oktober 1991, der stort set vedrørte  

 samme problemstilling, men blot andre indkomstår, medgik 7-7½ måned.
Af den samlede  

 sagsbehandlingstid blev der ikke foretaget ekspeditioner af nogen art i de  

 første lidt mere end 15 ½ måned.
En sådan sagsbehandling er yderst  

 kritisabel.
Jeg har samtidig hermed  

 meddelt Told- og Skattestyrelsen min opfattelse.
Told- og Skattestyrelsen har  

 i  

 skrivelsen af 26. marts 1992 og i udtalelsen over for mig beklaget  

 sagsbehandlingstiden.
Jeg foretager derfor ikke videre vedrørende  

 spørgsmålet.
I tiden fra den 16. juli 1991  

 til den 11. oktober 1991 beroede sagens behandling på (B) Kommune, der var  

 blevet anmodet om en udtalelse.
I denne periode rykkede Told- og  

 Skattestyrelsen i skrivelse af 12. september 1991 kommunen for den udbedte  

 udtalelse.
Henset til sagens hidtidige behandling i Told- og Skattestyrelsen  

 havde  

 jeg fundet det rettest, om styrelsen havde rykket (B) Kommune på et tidligere  

 tidspunkt end efter ca. 2 måneders forløb.
 Også dette har jeg samtidig  

 meddelt Told- og Skattestyrelsen.
I skrivelsen af 6. november  

 1991 meddelte Told- og Skattestyrelsen Dem, at sagen forventedes  

 færdigbehandlet inden den 6. december 1991. Sagen var imidlertid ikke  

 færdigbehandlet på det tidspunkt.
Det følger af god forvaltningsskik, at en  

 myndighed bør give en part underretning, når behandlingen af en konkret sag  

 på  

 grund af særlige omstændigheder vil tage længere tid end sædvanligt, jf.  

 herved  

 Justitsministeriets vejledning om forvaltningsloven pkt. 207. Told- og  

 Skattestyrelsen burde derfor af egen drift omkring den 6. december 1991 have  

 underrettet Dem om, at behandlingen af Deres sag trak ud.
 Jeg har samtidig hermed  

 meddelt Told- og Skattestyrelsen min opfattelse.
Ifølge pkt. 208 i den  

 ovennævnte vejledning bør rykkerskrivelser fra den, der er part i en sag, og  

 som er rimeligt begrundet i sagsbehandlingstiden, i almindelighed besvares  

 med  

 det samme.
Deres rykkerskrivelse af 13. december 1991 til skatteministeren  

 blev  

 modtaget af Told- og Skattestyrelsen den 18. december 1991. Skrivelsen ses  

 ikke  

 besvaret.
Dette anser jeg for meget kritisabelt.
 Jeg har samtidig hermed meddelt  

 Told- og Skattestyrelsen min opfattelse.
I skrivelsen af 28. januar  

 1992 rykkede De på ny for sagens behandling.
Skrivelsen blev først besvaret  

 den  

 26. marts 1992. Også dette forhold finder jeg anledning til at kritisere.
Jeg har samtidig hermed gjort  

 Told- og Skattestyrelsen bekendt med min opfattelse.
Da Told- og  

 Skattestyrelsen imidlertid i skrivelsen af 26. marts 1992 til Dem dybt  

 beklagede den lange sagsbehandlingstid, foretager jeg ikke videre vedrørende  

 dette spørgsmål.
 Den anmodning om aktindsigt,  

 der var indeholdt i Deres skrivelse af 28. januar 1992, blev ligeledes først  

 besvaret den 26. marts 1992. Efter bestemmelsen i forvaltningslovens § 16,  

 stk.  

 2, skal en myndighed, når en begæring om aktindsigt ikke er imødekommet eller  

 afslået inden 10 dage efter begæringens modtagelse, underrette parten om  

 grunden dertil samt om, hvornår afgørelsen kan forventes at foreligge.
Jeg må anse det for  

 beklageligt, at Told- og Skattestyrelsen ikke forholdt sig i overensstemmelse  

 hermed.
Jeg må endvidere undre mig over, at Told- og Skattestyrelsen, der  

 foretog ekspedition i sagen den 12. marts 1992, i det mindste ikke samtidig  

 hermed besvarede Deres begæring om aktindsigt.
Jeg har samtidig hermed  

 meddelt Told- og Skattestyrelsen min opfattelse.
Told- og Skattestyrelsen har  

 beklaget forholdet over for Dem, og jeg foretager derfor ikke videre  

 vedrørende  

 spørgsmålet.
 For så vidt angår Deres  

 begæring af 28. januar 1992 om aktindsigt, finder jeg det endvidere uheldigt,  

 at Told- og Skattestyrelsen ikke lod udtalelserne af 2. og 10. april 1992 fra  

 (C) og (B) kommuner være omfattet heraf, da styrelsen modtog de nævnte  

 udtalelser.
 Jeg har samtidig hermed  

 meddelt Told- og Skattestyrelsen min opfattelse.
Den ekspedition, som Told- og  

 Skattestyrelsen foretog den 12. marts 1992, bestod i at anmode (C) og (B)  

 kommuner om en udtalelse i anledning af Deres skrivelser af 10. oktober 1991.  

 Jeg må anse det for meget uheldigt, dels at der skulle medgå næsten 5  

 måneder,  

 forinden denne ekspedition blev foretaget, dels at der i denne periode ikke  

 ses  

 foretaget reel sagsbehandling i sagen.
Told- og Skattestyrelsen ses i  

 perioden  

 alene den 6. november 1991 at have bekræftet modtagelsen af Deres  

 skrivelse(r?).
 Dette har jeg samtidig hermed  

 meddelt Told- og Skattestyrelsen.
 Fra den 12. marts 1992 til  

 den 13. april 1992, da Told- og Skattestyrelsen modtog den sidste udtalelse,  

 beroede sagen ikke på Told- og Skattestyrelsen.
 Den tid, der herefter medgik  

 til sagens behandling, indtil Told-og Skattestyrelsen besvarede Deres  

 henvendelser henholdsvis den 14. og 25. maj 1992, har jeg ikke tilstrækkeligt  

 grundlag for at kritisere, omend det er klart, at en hurtigere besvarelse  

 havde  

 været ønskelig.
For så vidt angår Told- og  

 Skattestyrelsens behandling af sagen i øvrigt bemærker jeg, at jeg finder det  

 uheldigt, at styrelsen ikke på et langt tidligere tidspunkt meddelte Dem, at  

 spørgsmål om eftergivelse af en skatterestance henhører under told- og  

 skatteregionen i 1. instans.
Jeg er herved opmærksom på, at Told- og  

 Skattestyrelsen på grundlag af formuleringen af Deres henvendelse af 18.  

 marts  

 1990 eventuelt kunne være blevet bibragt den opfattelse, at De kun søgte om  

 eftergivelse af skatterestancen, såfremt det var korrekt, at De var i  

 restance  

 med betalingen af skat.
Uanset om styrelsen har været af den nævnte  

 opfattelse,  

 burde styrelsen på grund af den meget langsomme sagsbehandling på et langt  

 tidligere tidspunkt havde vejledt Dem om rette afgørelsesmyndighed, for så  

 vidt  

 angår spørgsmålet om eftergivelse af skat.
 Jeg har samtidig hermed gjort  

 Told- og Skattestyrelsen bekendt med min opfattelse.
 Jeg har meddelt Told- og  

 Skattestyrelsen, at jeg går ud fra, at den foreliggende sags overordentligt  

 uheldige forløb giver styrelsen anledning til at overveje, om der er behov  

 for  

 i almindelighed i styrelsen at indskærpe almindeligt gældende  

 sagsbehandlingsrutiner.
 Jeg har bedt Told- og  

 Skattestyrelsen om at underrette mig om, hvad der sker vedrørende dette  

 spørgsmål.
..." Told- og Skattestyrelsen  

 meddelte mig herefter følgende:
 "...
 Told- og Skattestyrelsen har  

 med dyb beskæmmelse taget Ombudsmandens kritik af styrelsens behandling af  

 sagen vedrørende (A) til efterretning.
 Den foreliggende sag er i  

 realiteten en udløber af en problemkombination i Told- og Skattestyrelsen,  

 som  

 tidligere i en række sager har givet anledning til kritik fra Ombudsmanden.  

 ...
 ...
 Som det er Ombudsmanden  

 bekendt, har de tidligere sager været taget overordentligt alvorligt i  

 styrelsen, jf. bl.a. vedlagte skrivelse af 19. august 1992 fra told- og  

 skattedirektøren til styrelsens afdelinger.
 Det er på denne baggrund ikke  

 styrelsens opfattelse, at der i anledning af den konkrete sag er behov for at  

 foretage yderligere indskærpelser af almindeligt gældende  

 sagsbehandlingsrutiner.
..." I skrivelse af 19. august  

 1992 fra Told- og Skattestyrelsen var anført følgende:
 "...
Jeg skal derfor indskærpe, at  

 der skal afgives kvitteringsskrivelser ved modtagelsen af en henvendelse,  

 medmindre sagen kan afsluttes umiddelbart.
Af kvitteringsskrivelsen skal det  

 fremgå, hvornår der kan forventes svar.
 Modtages der rykkerskrivelser  

 i en sag, skal disse besvares hurtigst muligt med oplysning om, hvorpå sagen  

 beror, medmindre sagens afslutning er umiddelbart forestående.
Med henblik på at sikre, at  

 sager ikke henligger i længere tid inden afgørelse træffes, skal jeg samtidig  

 indskærpe, at der hver måned fra journalsystemet skal udskrives  

 restancelister  

 over alle sager, som er uafsluttede.
Restancelisterne skal fordeles til  

 berørte  

 sagsbehandlere og chefer.
Endvidere skal jeg indskærpe,  

 at der mindst én gang om måneden skal udskrives erindringslister over sager,  

 hvorpå der er indsat erindringsdato.
Listerne skal fordeles til berørte  

 sagsbehandlere og chefer.
..." Jeg meddelte Told- og  

 Skattestyrelsen, at jeg havde taget det oplyste til efterretning.
