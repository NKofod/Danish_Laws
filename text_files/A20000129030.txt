Lov om ændring af pensionsafkastbeskatningsloven (Justering af reglerne om sambeskatning af  

 livsforsikringsselskaber og deres datterselskaber m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 16 af 6.  

 januar 2000, som ændret ved § 4 i lov nr. 105 af 14. februar 2000,  

 § 3 i lov nr. 348 af 17. maj 2000 og § 35 i lov nr. 1029 af 22.  

 november 2000, foretages følgende ændringer:
 1. I § 3 indsættes som stk. 4:
»Stk. 4. Stk. 1 finder ikke anvendelse, hvis en  

 akkumulerende investeringsforening ifølge sine vedtægter eller  

 sit prospekt højst må foretage og højst foretager  

 anbringelser i kontanter samt anbringelser på sikret basis i aktiver  

 som nævnt i § 2, stk. 1, nr. 3, og i kontanter i tilknytning  

 hertil inden for en samlet ramme på 25 pct. af foreningens  

 øvrige aktiver og i øvrigt hverken må anbringe eller  

 anbringer dele af aktivmassen i andre aktiver som nævnt i § 2,  

 stk. 1, eller denne paragrafs stk. 1-3, bortset fra foreningens  

 administrationsbygning.
Anbringelse på anfordringskonto sidestilles med  

 kontanter.
Aktiver som nævnt i § 2, stk. 1, nr. 3, medregnes  

 med værdien af de underliggende aktiver. § 4, stk. 5, finder  

 tilsvarende anvendelse.
Der ses bort fra overskridelser af den i 1. pkt.  

 nævnte grænse på 25 pct., såfremt overskridelsen ikke  

 sker i mere end fem på hinanden følgende bankdage eller det  

 godtgøres, at overskridelsen ikke kan tilregnes investeringsforeningen  

 som forsætlig eller uagtsom.
Der ses endvidere bort fra overskridelser  

 af den nævnte grænse på 25 pct. inden for en periode  

 på en måned efter tegningsperiodens udløb i henhold til  

 prospektet i forbindelse med nyetablering af investeringsforeningen.
Er  

 betingelserne i 1. pkt. opfyldt, er gevinst og tab ikke skattepligtig efter  

 reglerne i dette kapitel.
Tab, jf. 6. pkt., kan ikke fradrages i gevinst  

 eller udbytte, der er skattepligtig efter reglerne i dette kapitel.
Er  

 betingelserne i 1. pkt. opfyldt, anses udbytte fortrinsvis for at  

 hidrøre fra afkastet fra foreningens aktiver som nævnt i  

 § 2, stk. 1. Denne del af udbyttet er skattepligtig efter reglerne  

 i dette kapitel.
Den resterende del af udbyttet er ikke skattepligtig efter  

 reglerne i dette kapitel.« 2. I § 6, stk. 1, ændres »der i  

 genforsikring har givet en hensættelse« til: »der i genforsikring har afgivet en  

 hensættelse«.
 3. I § 7, stk. 10, ændres »§§ 15 og 16«  

 til: »§§ 14, 15 og 16«.
 4. I § 8, stk. 1, nr. 1, indsættes efter  

 »kapitel 2«: », jf. stk. 3«.
 5. I § 8 indsættes som nyt stykke:
»Stk. 3. Fradrages tab som omhandlet i § 2, stk. 3,  

 nr. 5, ved opgørelsen af beskatningsgrundlaget efter § 2,  

 stk. 1, jf. § 13, stk. 4, medregnes ved opgørelsen af  

 beskatningsgrundlaget efter stk. 1, nr. 1, et positivt beløb, der  

 modsvarer det tab, som fradrages efter § 13, stk. 4, i det omfang  

 tabet tidligere er bragt til fradrag i beskatningsgrundlaget efter  

 stk. 1, nr. 1.« 6. § 9, stk. 2, 2. og 3. pkt.,  

 ophæves, og i stedet indsættes:
»Ved denne bedømmelse ses bort fra præmieindtægt ved  

 forsikringsvirksomhed, indkomst fra og værdi af fast ejendom, der  

 udelukkende anvendes til administrations-, produktions- eller  

 salgsformål for et datterselskab, der udelukkende driver produktions-  

 eller salgsvirksomhed, indkomst fra og værdi af aktier og obligationer  

 m.v., af hvilke gevinst og tab løbende medregnes ved opgørelsen  

 af datterselskabets skattepligtige indkomst (lagerprincippet), og indkomst  

 fra og værdi af aktier og fast ejendom, i det omfang skattefrie avancer  

 i medfør af selskabsskattelovens § 13, stk. 8-13, anses for  

 medgået til udbetalinger til de forsikrede, til hensættelser og  

 til skat efter denne lov. 2. pkt. finder ikke anvendelse, såfremt  

 datterselskabet er sambeskattet med moderselskabet, jf. selskabsskattelovens  

 §§ 31 og 32. 2. pkt. finder endvidere ikke anvendelse, såfremt  

 moderselskabet indgår i en sambeskatning, jf. selskabsskattelovens  

 § 31, der ikke omfatter datterselskabet.« 7. § 9, stk. 4, 2.-5. pkt., ophæves, og i  

 stedet indsættes som 2.-7. pkt.:
»I tilfælde, hvor datterselskabet er sambeskattet med andre  

 datterselskaber, jf. selskabsskattelovens § 31, anses datterselskabet  

 for at have betalt en forholdsmæssig del af den af  

 sambeskatningsindkomsten betalte skat.
Hvis moderselskabet indgår i en  

 sambeskatning, jf. selskabsskattelovens § 31, der ikke omfatter  

 datterselskabet, og moderselskabets skattepligtige indkomst er negativ, kan  

 som indkomstskatter betalt af datterselskabet, jf. 1. pkt., højst  

 medregnes et beløb svarende til den beregnede indkomstskat af summen  

 af moderselskabets skattepligtige indkomst og den del af datterselskabets  

 skattepligtige indkomst, der svarer til den gennemsnitlige ejerandel i  

 indkomståret.
Indgår moderselskabet i en sambeskatning med et  

 datterselskab, jf. selskabsskattelovens § 31, og datterselskabet ikke er  

 inddraget under beskatningen efter stk. 1, anvendes ved beregningen  

 efter 3. pkt. som moderselskabets skattepligtige indkomst summen af  

 moderselskabets skattepligtige indkomst og det sambeskattede datterselskabs  

 skattepligtige indkomst.
Er datterselskabet inddraget under beskatningen  

 efter stk. 1, finder § 14, stk. 2, 2. pkt., tilsvarende  

 anvendelse ved beregningen efter 3. pkt.
I tilfælde, hvor flere  

 datterselskaber er omfattet af bestemmelsen i 3. pkt., kan som indkomstskat  

 betalt af disse datterselskaber højst medregnes et beløb  

 svarende til den beregnede indkomstskat af summen af moderselskabets  

 skattepligtige indkomst og den del af hvert af disse datterselskabers  

 skattepligtige indkomster, der svarer til den gennemsnitlige ejerandel i  

 indkomståret.
Den beregnede indkomstskat, jf. 6. pkt., fordeles mellem  

 datterselskaberne efter forholdet mellem den medregnede del af  

 datterselskabets skattepligtige indkomst og summen af de medregnede dele af  

 datterselskabernes skattepligtige indkomster.« 8. I § 9, stk. 5, indsættes som 4.  

 pkt.:
» 9. I § 9, stk. 5, 7. pkt., der bliver 8. pkt.,  

 ændres »stk. 4, 3. pkt.« til: »stk. 4, 8. pkt.« 10. I § 9, stk. 5, indsættes efter 7. pkt.,  

 der bliver 8. pkt., som 9. pkt.:
» 11. I § 9, stk. 5, 8. pkt., der bliver 10. pkt.,  

 ændres »4.-6. pkt.« til: »5.-7. pkt.« 12. I § 13, stk. 2, ophæves 2. pkt.,  

 og i stedet indsættes som 2. og 3. pkt.:
»Reglerne om skattemæssige afskrivninger, bortset fra reglerne om  

 afskrivning på driftsmidler, finder dog ikke anvendelse.
Gevinst eller  

 tab ved afhændelse af erhvervsvirksomhed som nævnt i § 2,  

 stk. 1, nr. 8, opgøres efter skattelovgivningens almindelige  

 regler om skattepligtig indkomst, jf. dog stk. 3.« 13. § 14, stk. 4, affattes således:
»Stk. 4. Nedsættelse af beskatningsgrundlagene efter  

 stk. 1-3 foretages sideløbende med nedsættelse af  

 beskatningsgrundlagene efter §§ 7, 15 og 16. Nedsættelse af et  

 beskatningsgrundlag efter reglerne i stk. 1-3 kan ikke medføre,  

 at et beskatningsgrundlag efter kapitel 2 henholdsvis kapitel 3, der  

 før nedsættelsen er positivt, bliver negativt.« 14. I § 15, stk. 4, ophæves 3. pkt.
 15. I § 15, stk. 7, ændres »§ 7 og  

 § 16« til: »§§ 7, 14 og 16«.
 16. I § 16, stk. 5, ændres »§§ 7 og 15«  

 til: »§§ 7, 14 og 15«.
 17. I § 19, stk. 2, indsættes som 2.  

 pkt.:
»Et selskab, der indgår i en sambeskatning, jf. selskabsskattelovens  

 § 31, anses for at have betalt en forholdsmæssig del af den af  

 sambeskatningsindkomsten betalte skat.« 18. I § 19 indsættes efter stk. 2 som nyt  

 stykke:
»Stk. 3. Hvis et moderselskab i medfør af § 9,  

 stk. 9, ved beskatningen efter § 9, stk. 1, skal medregne  

 fortjeneste på aktiver og passiver i et datterselskab, der er  

 sambeskattet med moderselskabet, jf. selskabsskattelovens § 31, og  

 gevinst eller tab på det pågældende aktiv eller passiv kan  

 beskattes i fremmed stat, på Færøerne eller i  

 Grønland, og gevinst og tab ved beskatningen efter denne lov er  

 medregnet efter reglerne i § 13, stk. 3, (lagerprincippet), kan  

 halvdelen af den forholdsmæssige andel af den indkomstskat, der kunne  

 være pålignet datterselskabet i den fremmede stat, på  

 Færøerne eller i Grønland, af gevinst på aktiver og  

 passiver, såfremt datterselskabet havde afstået aktiverne og  

 passiverne på samme tidspunkt, fradrages efter reglerne i stk. 1,  

 jf. stk. 2. Aktiver og passiver som nævnt i § 9, stk. 9,  

 anses ved opgørelsen af den indkomstskat, der kunne være  

 pålignet datterselskabet, for anskaffet henholdsvis afstået til  

 de i § 9, stk. 9, nævnte handelsværdier.
Fradraget skal  

 dog ikke kunne overstige halvdelen af den del af moderselskabets skat efter  

 kapitel 2 henholdsvis kapitel 3, som forholdsmæssigt falder på  

 gevinst på aktiver og passiver i datterselskabet, der er medregnet ved  

 opgørelsen af moderselskabets beskatningsgrundlag efter kapitel 2  

 henholdsvis kapitel 3 i medfør af § 9, stk. 9.« Stk. 3-7 bliver herefter stk. 4-8.
 19. I § 19, stk. 3, der bliver stk. 4,  

 indsættes som 7. og 8. pkt.:
»Hvis et moderselskab i medfør af § 9, stk. 9, skal  

 medregne fortjeneste på aktiver og passiver og den del af  

 datterselskabets indkomstskat opgjort efter stk. 3, 1. pkt., af gevinst  

 på aktiver og passiver, der kan fradrages efter stk. 1, jf.  

 stk. 2, overstiger halvdelen af den forholdsmæssige andel af  

 moderselskabets skat efter kapitel 2 henholdsvis kapitel 3 af gevinst  

 på de samme aktiver og passiver, kan det overskydende beløb, der  

 kan rummes inden for saldoen, fradrages i moderselskabets øvrige skat  

 efter kapitel 2 henholdsvis kapitel 3. 4.-6. pkt. finder tilsvarende  

 anvendelse.« 20. I § 19, stk. 6 og 7, der bliver  

 stk. 7 og 8, ændres »stk. 5« til: »stk. 6«.
 21. I § 21, stk. 2, 1. pkt., udgår »med  

 tillæg eller fradrag af eventuelle renter efter denne lov«.
 22. I § 21, stk. 2, ophæves 6. pkt.,  

 og i stedet indsættes som 4. pkt.:
»Denne renteudgift kan ikke fradrages ved opgørelsen af  

 kontohaverens skattepligtige indkomst.« 23. § 23, stk. 1, affattes således:
»Ved ophævelse af en af de i § 1, stk. 2, nævnte  

 opsparingsordninger i løbet af indkomståret skal  

 pengeinstituttet foretage en endelig opgørelse af  

 beskatningsgrundlaget og den skattepligtige del heraf efter kapitel 2  

 henholdsvis kapitel 3. Pengeinstituttet skal tilbageholde skatten og  

 indbetale den til den centrale told- og skatteforvaltning inden en  

 måned efter, at det har fået kendskab til ophævelsen.  

 Samtidig med indbetalingen af skatten giver pengeinstituttet den  

 skattepligtige underretning om indbetalingen.
Ved den endelige  

 opgørelse af beskatningsgrundlaget for en pensionsopsparingskonto  

 anses et værdipapir for afstået på tidspunktet for  

 ophævelse af kontoen for et beløb svarende til  

 handelsværdien på ophævelsestidspunktet.
Ved denne  

 opgørelse skal der ud over forfaldne renter medregnes de til  

 ophævelsestidspunktet påløbne, ikke forfaldne renter.« 24. § 23, stk. 3, affattes således:
»Stk. 3. Hvis indbetaling af skatten ikke finder sted inden  

 udløbet af den i stk. 1 nævnte frist, skal pengeinstituttet  

 svare renter fra fristens udløb, til betaling sker.
Renten svarer til  

 den i § 20, stk. 2, nævnte rente.
Betales skatten senere end  

 den 15. december umiddelbart efter indkomstårets udløb, beregnes  

 denne rente dog kun til denne dag.
Betales skatten senere end den 15.  

 december umiddelbart efter indkomstårets udløb, anvendes  

 § 28.« 25. I § 29, stk. 3, indsættes efter  

 »skattepligtige efter § 1, stk. 1,«: »selskaber, der i  

 medfør af § 9 kan inddrages under sambeskatning med  

 skattepligtige efter § 1, stk. 1,«.
 26. I § 29, stk. 4, ændres »den, der skal  

 indsende opgørelsen« til: »den, der skal indsende opgørelsen  

 eller oplysningerne«.
 27. § 35, stk. 4, affattes således:
 »Stk. 4. Bortset fra de i stk. 3 nævnte  

 tilfælde gælder følgende:
 1)	For indkomstårene 2000 og 2001 finder de hidtil gældende  

 bestemmelser i § 4, stk. 3 og 4, og §§ 4 b-4 d i  

 realrenteafgiftsloven fortsat anvendelse, jf. dog § 36, stk. 2 og  

 6.
2)	Uanset bestemmelsen i § 4, stk. 4, 3. pkt., i  

 realrenteafgiftsloven kan den skattepligtige vælge at medregne  

 kursgevinster, der realiseres ved salg af værdipapirer, ved  

 opgørelsen af de i § 2, stk. 1, nr. 2, nævnte  

 gevinster og tab på værdipapirer.
Kursgevinster, der vælges  

 medregnet ved opgørelsen af de i § 2, stk. 1, nr. 2,  

 nævnte gevinster og tab på værdipapirer, overføres  

 til den særlige saldo med 0.
 3)	Uanset bestemmelsen i § 4 c, 2. pkt., i realrenteafgiftsloven  

 kan den skattepligtige vælge at medregne fortjeneste ved  

 afhændelse af fast ejendom ved opgørelsen af de i § 2,  

 stk. 1, nr. 7, nævnte gevinster og tab på fast ejendom.  

 Fortjeneste, der vælges medregnet ved opgørelsen af de i  

 § 2, stk. 1, nr. 7, nævnte gevinster og tab på fast  

 ejendom, overføres til den særlige saldo med 0.
 4)	Uanset bestemmelsen i nr. 1 kan den skattepligtige vælge, at  

 bestemmelserne i § 13, stk. 3, skal have virkning fra og med  

 indkomståret 2000 ved beskatningen af datterselskaber, der i  

 medfør af bestemmelserne i § 9, stk. 1, bliver inddraget  

 under beskatningen efter denne lov.
5)	Uanset bestemmelsen i nr. 1 gælder ved opgørelsen af et  

 livsforsikringsselskabs samlede afkast, jf. § 14, stk. 1, at  

 afkast, der ikke er skattepligtigt efter denne lov, opgøres efter  

 selskabsskattelovgivningens regler.« 28. Efter § 39 indsættes:
»§ 39 a.
Ved anvendelsen af denne lovs § 5, 2.  

 pkt., anses rente af afgiftsbeløb som omhandlet i  

 realrenteafgiftslovens § 5, stk. 1, 2. pkt., som rente af  

 skattebeløb efter denne lov.
Stk. 2. Ved anvendelsen af denne lovs § 13, stk. 1,  

 3. pkt., anses renter af afgiftsbeløb som omhandlet i  

 realrenteafgiftslovens § 4, stk. 2, 3. pkt., som rente af  

 skattebeløb efter denne lov.« § 2 Loven træder i kraft dagen efter bekendtgørelsen i Lovtidende  

 og har virkning fra og med indkomståret 2000.
Givet på Christiansborg Slot, den 20.  

 december 2000 Under Vor Kongelige Hånd og Segl Margrethe R.
