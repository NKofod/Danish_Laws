 Til registrerede kødvirksomheder (hjemmemarkedsgodkendte) og kommunalt  

 godkendte kød-engrosvirksomheder samt de fælleskommunale  

 levnedsmiddelkontrolenheder.
 Vedrørende: Opkrævning af veterinære kontroludgifter i forbindelse med  

 opskæring af kød til hjemmemarkedet.
 Med ikrafttrædelse pr. 1. januar 1991 iværksættes afgiftsbetaling til  

 dækning af kontroludgifter ved opskæring af fersk kød til hjemmemarkedet.  

 Dette sker i henhold til Rådets direktiv af 15. juni 1988 om  

 sundhedsbestemmelser for kød til hjemmemarkedet og om størrelserne for den  

 afgift, der i henhold til direktiv 85/73/EØF skal opkræves ved undersøgelse  

 af sådant kød (88/409/EØF).
 Opkrævningen vil ske 4 gange årligt til betaling pr. kvartal (1.4., 1.7.,  

 1.10, 1.1.).
 For indeværende år (1991) dog pr. 1.8., 1.10. og 1.12. med hver 1/3  

 årsafgift.
 Ved afgifter på mindre end 5.000 kr. vil hele afgiftsbeløbet for året  

 blive opkrævet pr. 1.8.1991.
Afgiftsberegning vil ske på grundlag af opgørelser over mængden af  

 opskåret kød indberettet til den lokale tilsynsmyndighed.
Der foretages  

 efterregulering.
Den enkelte virksomhed vil snarest modtage giroindbetalingskort til brug  

 for indbetaling til Statens Regnskabsdirektorat.
Afgiftsberegningen vil ske  

 på grundlag af de modtagne indberetninger for året 1989.
 Hoslagt fremsendes til orientering:
 Kopi af lov af 19. marts 1991 om ændring af lov om kød m.m.
 Kopi af lov af 19. marts 1991 om ændring af lov om slagtning, forhandling,  

 udførsel og indførsel af fjerkræ m.v.
 Veterinærdirektoratets bekendtgørelse nr. 269 af 1. maj 1991 om kød m.m.  

 til hjemmemarkedet.
 Veterinærdirektoratets bekendtgørelse nr. 302 af 10. maj 1991 om afgifter  

 ved offentlig kontrol med kød m.m.
Ved ovennævnte lovgivningsmæssige bestemmelser implementeres Rådsdirektiv  

 af 15. juni 1988 (88/409/EØF) om sundhedsbestemmelser for kød til  

 hjemmemarkedet og om størrelsen af den afgift, der i henhold til direktiv  

 85/73/EØF skal opkræves ved undersøgelse af sådant kød.
Der henvises i øvrigt  

 til Veterinærdirektoratets skrivelse af 13. juli 1990, j.nr. 8520-4/90,  

 desangående til levnedsmiddelkontrolenhederne.
 Bemærkninger til de foretagne lovgivningsmæssige bestemmelser.
Ved ophævelse af kødlovens § 30, stk. 2, er skabt hjemmel til at opkræve  

 afgifter til dækning af kontroludgifterne, idet en sådan opkrævning herefter  

 kan ske i medfør af lovens § 29, stk. 2. Denne hjemmel er udnyttet i  

 bekendtgørelse nr. 269 af 1. maj 1991 om kød m.m. til hjemmemarkedet ved  

 tilføjelse af bl.a. »samt betaling for kontrollens udførelse«, jf.  

 bekendtgørelsens § 21, stk. 2, sidste punktum.
Endvidere er bekendtgørelsens  

 bestemmelser om tilsyn og kontrol ændret således, at tilsynet skal udøves  

 under ansvar af en embedsdyrlæge ansat ved den lokale levnedsmiddelkontrolenhed.
Herved er  

 bestemmelsen bragt i overensstemmelse med fersk kød-direktivets  

 kontrolbestemmelser, som angivet i direktivets art. 3, litra B, pkt. d.
Det skal videre nævnes, at kød-hjemmemarkedsbekendtgørelsen er ændret i §  

 1, stk. 2, således, at kødvarer, fersk kød og slagteaffald til  

 engrosforhandling alene er undtaget fra hjemmemarkedsbekendtgørelsens  

 gyldighedsområde, når varerne (eventuelt som råvarer) modtages som opskåret  

 kød.
Denne bestemmelse er indsat for at undgå opkrævning af afgifter i  

 detailforhandlingsvirksomheder (slagterforretninger m.v.). Opskæringsafgift  

 skal ikke opkræves for oplagring og opskæring af fersk kød i salgslokaler til  

 den endelige forbruger (detailforhandlingsvirksomheder), idet dette er anført  

 i Rådsdirektiv af 15. juni 1988 (88/409/EØF) om sundhedsbestemmelser for kød  

 til hjemmemarkedet og om størrelsen af den afgift, der i henhold til direktiv  

 85/73/EØF skal opkræves ved undersøgelse af sådant kød.
Det er således ikke  

 længere tilladt detailforhandlingsvirksomheder (slagterforretninger) at  

 engrosforhandle varer, der opskæres i virksomheden.
Ved opskæring forstås i  

 denne forbindelse udskæring af fersk kød modtaget i stykker større eller lig  

 med kvarte kroppe.
De lovmæssige ændringer i fjerkræloven er gennemført for at bringe  

 reglerne om afholdelse af udgifter til fjerkrækødkontrol i overensstemmelse  

 med EF-bestemmelserne.
Regelændringerne berører ikke de fælleskommunale  

 levnedsmiddelkontrolenheder.
 Vedrørende: Afgifter og opkrævninger heraf.
 Afgifterne er reguleret af Veterinærdirektoratets bekendtgørelse nr. 302  

 af 10. maj 1991 om afgifter ved offentlig kontrol med kød m.m., jf.  

 bekendtgørelsens § 2, og teksterne for undersøgelse af kontrollen i  

 forbindelse med opskæring er fastsat i Rådets beslutning af 15. juni 1988 om  

 størrelsen for den afgift, der i henhold til direktiv 85/73/EØF skal opkræves  

 for sundhedsmæssig undersøgelse og kontrol af fersk kød, jf. art. 3.
Taksten er 3 ECU/ton m/ben for kød, som skal udbenes, og som er bestemt  

 til opskæring.
Kursen for omregning af ECU til national valuta er den kurs,  

 der offentliggøres hvert år i C-udgaven af De Europæiske Fællesskabers  

 Tidende på første arbejdsdag i september.
Såfremt opskæringen udføres i den virksomhed, hvorfra kødet stammer, dvs.  

 i slagteriet, nedsættes taksten med 50%, dvs. 1,5 ECU/ton.
I sådanne tilfælde  

 vil afgiften for opskæring blive opkrævet sammen med slagteafgiften og skal  

 derfor ikke indberettes i regi af den fælleskommunale  

 levnedsmiddelkontrolenhed, men vil blive indberettet gennem den statslige  

 kødkontrol.
Indbetaling af afgifter skal foretages til Statens Regnskabsdirektorat og  

 ske på grundlag af de i det foregående år indberettede mængder af opskåret  

 kød.
For året 1991 vil den foreløbige afgiftsindbetaling dog ske på grundlag  

 af indberetningerne for året 1989.
 Opkrævningen vil normalt blive foretaget 4 gange årligt (kvartalsvis), men  

 for året 1991 dog ske pr. 1.8., 1.10. og 1.12. med hver en trediedels  

 årsafgift, beregnet ved anvendelse af ovennævnte indberetninger for året  

 1989.
 Ved afgifter på mindre end 5.000 kr. vil hele afgiftsbeløbet blive  

 opkrævet pr. 1. august 1991.
Inden udgangen af januar måned det efterfølgende år indberettes af  

 virksomhederne de faktiske opskårne mængder af kød til Veterinærdirektoratet  

 gennem den lokale levnedsmiddelkontrolenhed.
På grundlag heraf foretages  

 inden udgangen af februar måned en efterregulering, der henholdsvis  

 udbetales, subsidiært opkræves, virksomheden.
 Afgifterne udbetales til den pågældende kommune, dvs. den fælleskommunale  

 levnedsmiddelkontrolenhed, og sker på grundlag af de i januar måned modtagne  

 indberetninger om opskårne kødmængder i den pågældende enheds område.
 P.v.v.
