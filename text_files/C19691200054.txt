 16. maj 1969.
I et hertil indsendt andragende af 15. november 1968 (j.nr.
B.7-36) har  

 stiftsøvrigheden forespurgt, om bestemmelsen i § 2, stk. 4, i regulativ af  

 12. april 1924 for vedligeholdelse, behandling og aflevering af samt tilsyn  

 med præstegårdenes bygninger m.m. vil være at forstå i overensstemmelse med  

 de til enhver tid gældende bestemmelser i lejelovgivningen om omfanget af en  

 lejers vedligeholdelsespligt, idet stiftsøvrigheden har udtalt, at den i  

 regulativets bestemmelse anførte eksemplifikation formentlig pålægger  

 præsterne videregående pligter, end hvad der følger af lejelovens § 31.
 Den nævnte bestemmelse i regulativet er sålydende:
»Ligeledes må præsten selv bære udgifterne til sådanne mindre  

 foranstaltninger, som i reglen påhviler en lejer, såsom fornyelse af  

 ituslåede ruder, anskaffelse af bortkomne nøgler, reparationer af låse,  

 ligesom han må vedligeholde alt indvendigt beslag, dørgreb, hængsler,  

 vandhaner, elektriske strømbrydere, ringeledninger og lignende samt bekoste  

 fornyelsen af sten og ringe i komfurer og kakkelovne.« I anledning heraf skal man meddele, at regulativet på nogle punkter må  

 anses for utidssvarende, og at ministeriet derfor forbeholder sig at fortolke  

 regulativets bestemmelser, herunder også bestemmelsen om præstens  

 vedligeholdelsespligt, under hensyntagen til den siden regulativets  

 affattelse stedfundne udvikling, jfr. herved f.eks. skrivelse herfra af 16.  

 oktober 1946 (G.R. side 579).
 Såfremt anvendelse af regulativets bestemmelse efter dets ordlyd skønnes  

 at ville medføre urimeligheder, vil spørgsmålet om generel eller konkret  

 afvigelse herfra kunne forelægges ministeriet.
 Det tilføjes, at fastsættelse af ændrede regler for folkekirkens  

 tjenesteboliger vil kunne forventes optaget til overvejelse efter  

 lønningsreformens gennemførelse.
 P.M.V.
 Øvrigheden for Fyens stift.
