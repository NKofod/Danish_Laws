Tillægsbetænkning afgivet af Social-, Indenrigs- og Børneudvalget den 1. juni 2018 Tillægsbetænkning over Forslag til lov om nedsættelse af statstilskuddet til kommuner som følge af indtægter fra parkering [af økonomi- og indenrigsministeren (Simon Emil Ammitzbøll-Bille)]:
1. Ændringsforslag Socialdemokraties medlemmer af udvalget har under den fornyede udvalgsbehandling stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 2. maj 2018 og var til 1. behandling den 9. maj 2018. Lovforslaget blev efter 1. behandling henvist til behandling i Social-, Indenrigs- og Børneudvalget.
Udvalget afgav betænkning den 29. maj 2018. Lovforslaget var til 2. behandling den 1. juni 2018, hvorefter det blev henvist til fornyet behandling i Social-, Indenrigs- og Børneudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Samråd Udvalget har stillet 3 spørgsmål til økonomi- og indenrigsministeren til mundtlig besvarelse.
Transport-, bygnings- og boligministeren har som fungerende økonomi- og indenrigsminister besvaret spørgsmålene i et åbent samråd med udvalget den 1. juni 2018. Det forventes, at det talepapir, der dannede grundlag for ministerens besvarelse af samrådsspørgsmålene, oversendes til udvalget inden 3. behandling af lovforslaget.
Spørgsmål Udvalget har under den fornyede behandling af lovforslaget stillet 2 spørgsmål til skatteministeren til skriftlig besvarelse, som denne har besvaret.
3. Indstillinger Et flertal i udvalget (DF, V, LA og KF) indstiller lovforslaget til vedtagelse i den affattelse, hvori det foreligger efter 2. behandling.
Flertallet vil stemme imod de stillede ændringsforslag.
Et mindretal i udvalget (S, EL, RV, SF og ALT) indstiller lovforslaget til forkastelse.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 1 Af et mindretal (S), tiltrådt af et mindretal (EL, RV, SF og ALT):
 1) Som 2 pkt. indsættes:
»Kommuner, som har indtægter for opkrævet betaling for parkering, har inden nedsættelsen af statens tilskud et bundfradrag svarende til 15 kr. pr. indbygger i 2011-niveau.« [Indførelse af bundfradrag for alle kommuner med indtægter fra parkering] Ny paragraf 2) Efter § 5 indsættes som ny paragraf:
»§ 01. Der etableres en pulje af de modregnede indtægter fra betaling for parkering, jf. § 1. Økonomi- og indenrigsministeren kan fra denne pulje efter ansøgning yde et årligt tilskud til kommuner, der ønsker at investere i parkeringsfaciliteter, parkér og rejs-anlæg og lign.« [Etablering af en pulje, hvorfra kommuner kan søge midler til bedre og flere parkeringsfaciliteter] Bemærkninger Til nr. 1 Ændringsforslaget indebærer, at der indføres et fast bundfradrag for de kommuner, som har betalingsparkering. Økonomi- og indenrigsministeren oplyser i svaret på spørgsmål 24 til lovforslaget, at der i 2016 var i alt 20 kommuner, som havde parkeringsindtægter.
Socialdemokratiet mener, at kommuner med parkeringsudfordringer bør kunne fastholde et bundfradrag, så de har bedre mulighed for at investere i nye parkeringsanlæg m.v.
Til nr. 2 Ændringsforslaget indebærer, at der som foreslået af FDM, jf.
L 236  bilag 2, etableres en pulje af de modregnede indtægter for parkering.
Formålet med ændringsforslaget er, at de midler, som staten modregner kommunerne af indtægterne for betalingsparkering efter § 1, ikke tilgår staten, men reserveres til formål, der kan sikre bedre parkeringsfaciliteter i kommunerne.
Den årlige tilskudsramme fordeles efter en række objektive kriterier, som skal forhandles med de af Folketingets partier, som støtter ændringsforslaget.
Socialdemokratiet mener, at parkeringsindtægter alene skal opkræves af trafikale hensyn, og at en væsentlig del af indtægterne skal investeres i parkeringsanlæg m.v. for at sikre øget mobilitet og reducere trængsel.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Martin Geertsen (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Orla Østerby (KF) Karen J.
Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) fmd.
Ane Halsboe-Jørgensen (S) Yildiz Akdogan (S) Jakob Sølvhøj (EL) Pernille Skipper (EL) Torsten Gejl (ALT) Marianne Jelved (RV) Marlene Borst Hansen (RV) Trine Torp (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
