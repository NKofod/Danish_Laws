Ved noteveksling i Katmandu den 13. oktober og den 26. november 1993 er der indgået en overenskomst mellem Danmark og Nepal, ifølge hvilken den danske regering yder bistand inden for et beløb på ca. 3 millioner kroner til støtte til det nepalesiske retsvæsen.
 Projektets formål er at forbedre de nepalesiske domstoles effektivitet, at  

 fjerne administrative flaskehalse, at øge antallet af afsagte domme og at  

 styrke disses kvalitet bl.a. gennem renovering af domstolenes lokaler og  

 anskaffelse af udstyr samt instruktion.
 Overenskomsten trådte i kraft den 26. november 1993 og løber i to år.
