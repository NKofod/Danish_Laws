Nr LSF 175 Forslag til Lov om ændring af lov om rettens pleje i Grønland Fremsat af justitsministeren (Engell) den 15. januar 1992 Vedtaget ved tredjebehandling den 25. februar 1992 Lov nr. 188 af 23/03/1992 § 1 I lov om rettens pleje i Grønland, jf. lovbekendtgørelse nr. 99 af 21.  

 marts 1984, foretages følgende ændringer:
 1. I kapitel 1, § 15, indsættes som stk. 2:
»Stk. 2. En sag behandles endvidere af landsretten som 1. instans,  

 når dette for sagsområder, der henhører under hjemmestyret, er fastsat ved  

 landstingslov eller landstingsforordning.« 2. I kapitel 1, § 5, kapitel 2, § 9, stk. 2, og § 11,  

 stk. 1, og kapitel 7, § 19, stk. 3, ændres »ministeren for  

 Grønland« til: »justitsministeren«.
 3. I kapitel 2, § 24, og kapitel 7, § 23, stk. 1 og  

stk. 2, og § 24 ændres »Ministeren for Grønland« til:  

 »Justitsministeren«.
 4. I kapitel 5 indsættes efter § 20:
» § 20 a.
Intet landstingsmedlem kan tiltales eller  

 underkastes frihedsberøvelse af nogen art uden Landstingets samtykke,  

 medmindre medlemmet er grebet på fersk gerning.
Stk. 2. For sine ytringer i Landstinget kan intet af dets  

 medlemmer uden tingets samtykke drages til ansvar uden for samme.« 5. I kapitel 7, § 1, stk. 2, nr. 3, indsættes efter  

 »Skatter«: »og afgifter«.
 6. I kapitel 7, § 12, stk. 4, ændres »skattekrav«  

 til: »skatte- og afgiftskrav«.
§ 2 Loven træder i kraft den 1. juli 1992.
Oprindeligt fremsat forslag I lov om rettens pleje i Grønland, jf. lovbekendtgørelse nr. 99 af 21. marts 1984, foretages følgende ændringer:
§ 1 1. I kapitel 1, § 15, indsættes som stk. 2:
»Stk. 2. En sag behandles endvidere af landsretten som 1. instans,  

 når dette for sagsområder, der henhører under hjemmestyret, er fastsat ved  

 landstingslov eller landstingsforordning.« 2. I kapitel 1, § 5, kapitel 2, § 9, stk. 2, og § 11,  

 stk. 1, og kapitel 7, § 19, stk. 3, ændres »ministeren for  

 Grønland« til: »justitsministeren«.
 3. I kapitel 2, § 24, og kapitel 7, § 23, stk. 1 og  

stk. 2, og § 24 ændres »Ministeren for Grønland« til:  

 »Justitsministeren«.
 4. I kapitel 5 indsættes efter § 20:
» § 20 a.
Intet landstingsmedlem kan tiltales eller  

 underkastes frihedsberøvelse af nogen art uden Landstingets samtykke,  

 medmindre medlemmet er grebet på fersk gerning.
Stk. 2. For sine ytringer i Landstinget kan intet af dets  

 medlemmer uden tingets samtykke drages til ansvar uden for samme.« 5. I kapitel 7, § 1, stk. 2, nr. 3, indsættes efter  

 »Skatter«: »og afgifter«.
 6. I kapitel 7, § 12, stk. 4, ændres »skattekrav«  

 til: »skatte- og afgiftskrav«.
 § 2.
 Loven træder i kraft den 1. juli 1992.
Bemærkninger til lovforslaget Almindelige bemærkninger 1. Indledning.
 Efter lovforslaget indsættes der i retsplejeloven en bestemmelse om  

 parlamentarisk immunitet for landstingsmedlemmer (§ 1, nr. 4).
 Endvidere tilvejebringes efter ønske fra Hjemmestyret hjemmel til, at  

 grønlandske afgiftskrav - ligesom skattekrav - kan tvangsinddrives  

 umiddelbart, dvs. uden at kravet forinden skal fastslås ved dom eller  

 retsforlig (§ 1, nr. 5 og 6).
 I øvrigt foreslås, at Grønlands Landsret skal være 1. instans ved  

 behandlingen af en bestemt type sag, hvis dette i særlige tilfælde er fastsat  

 ved landstingslov eller landstingsforordning (§ 1, nr. 1).
 Endelig foreslås i lovteksten »ministeren for Grønland«  

 erstattet af »justitsministeren« på baggrund af ressortomlægningen  

 pr. 1. januar 1989 (§ 1, nr. 2 og 3).
 2. Lovforslagets økonomiske og administrative konsekvenser.
 Lovforslagets bestemmelser om tvangsinddrivelse af grønlandske  

 afgiftskrav vil medføre en betydelig effektivisering af inddrivelsen af disse  

 krav.
 I øvrigt indebærer forslaget ikke økonomiske eller administrative  

 konsekvenser af betydning for det offentlige.
 3. Hørte myndigheder m.v.
 Lovforslaget har været sendt til høring hos Statsministeriet samt hos  

 landsdommeren og politimesteren i Grønland.
 Lovforslaget har endvidere været forelagt Landstinget, som har tilsluttet  

 sig det.
Bemærkninger til lovforslagets enkelte bestemmelser Til nr. 1.
 Alle retssager i Grønland behandles som udgangspunkt af kredsretterne som  

 1. instans, jf. kapitel 1, § 13, stk. 1, i lov om rettens pleje i Grønland.  

 Disse retter beklædes af lægmænd.
 For så vidt angår områder, der ikke er omfattet af kommunalinddelingen,  

 behandles sager dog af Landsretten som 1. instans, jf. kapitel 1, § 13, stk.  

 2. Sager kan endvidere indbringes for landsretten som 1. instans, såfremt  

 Landsretten træffer bestemmelse herom efter indstilling fra kredsdommeren  

 eller efter anmodning fra parterne, jf. kapitel 1, § 15.
Det kan i ganske særlige tilfælde være hensigtsmæssigt, at bl.a. visse  

 sager af offentligretlig karakter eller sager, der kræver særlig juridisk  

 indsigt, altid påbegyndes i Landsretten.
Derfor foreslås, at der indsættes en  

 ny regel, hvorefter en sag skal behandles ved Landsretten som 1. instans, når  

 dette er fastsat ved landstingslov eller landstingsforordning.
Der kan være  

 tale om såvel civile sager som straffesager.
Det forudsættes, at bestemmelsen  

 kun vil finde anvendelse i enkelte undtagelsestilfælde, hvor det ligger  

 klart, at der i alle sager af den pågældende type er behov for  

 landsretsbehandling i 1. instans uden særlig bestemmelse herom efter § 15.  

 Endelig forudsættes, at Landstinget foretager høring af landsdommeren,  

 forinden en bestemmelse af den pågældende art optages i en landstingslov  

 eller landstingsforordning Det kan nævnes, at sådanne bestemmelser allerede findes bl.a. i  

 landstingslov nr. 5 af 19. maj 1979 om indkomstskat, § 38, i landstingslov  

 nr. 11 af 21. november 1984 om erhvervsmæssigt fiskeri, § 28, stk. 2, og i  

 landstingslov nr. 12 af 22. november 1984, § 13, stk. 2.
 Til nr. 2 og 3.
 Der er alene tale om en ajourføring af lovens tekst, således at denne  

 bringes i overensstemmelse med de faktiske ressortforhold.
 Til nr. 4.
 Efter den foreslåede bestemmelse kan landstingsmedlemmer kun underkastes  

 strafferetlig forfølgning og frihedsberøvelse, hvis Landstinget meddeler  

 samtykke hertil, eller den pågældende gribes på fersk gerning (stk. 1).  

 Endvidere tillægges landstingsmedlemmer anvarsfrihed for ytringer i  

 Landstinget, medmindre tinget samtykker i, at et medlem drages til ansvar for  

 sine udtalelser (stk. 2).
 Bestemmelserne er i overensstemmelse med § 33 i landstingslov nr. 11 af  

 20. oktober 1988 om Landstinget og Landsstyret.
 Beskyttelsen i stk. 1 foreslås dog udvidet, således at den gælder, uanset  

 om Landstinget er samlet.
 Bestemmelsen svarer til § 728 a i retsplejeloven for Færøerne.
 Til nr. 5.
 Efter den gældende retsplejelov er der adgang til umiddelbar  

 tvangsinddrivelse af både grønlandske og danske skattekrav.
 For at kunne inddrive afgiftskrav i henhold til den grønlandske lovgivning  

 er det imidlertid i dag nødvendigt at få dom for, at kravet består.
 Denne fremgangsmåde gælder kun for grønlandske afgiftskrav, idet  

 bestemmelsen i kapitel 7, § 1, stk. 2, nr. 5, giver hjemmel til  

 tvangsfuldbyrdelse af afgiftskrav, der kan tvangsfuldbyrdes i Danmark.
 På denne baggrund forslås der skabt hjemmel til umiddelbar  

 tvangsinddrivelse også af grønlandske afgifter.
 Hjemmestyret har oplyst, at ændringen for tiden vil indbære, at der kan  

 ske umiddelbar inddrivelse af afgiftskrav i henhold til følgende lovgivning:
 1. Landstingslov nr. 8 af 25. oktober 1985 om restaurationsafgift af salg  

 og servering af stærke drikke.
 2. Landstingslov nr. 16 af 29. oktober 1985 om registrering af og kontrol  

 med ind- og udførsel af varer til og fra Grønland.
 3. Hjemmestyrets bekendtgørelse nr. 6 af 11. marts 1986 om afgift på rejer  

 (gammel rejeafgift).
 4. Landstingslov nr. 3 af 16. juni 1987 om afgift af motorkøretøjer.
 5. Landstingslov nr. 7 af 31. oktober 1987 om lotteriafgift.
 6. Landstingslov nr. 8 af 31. oktober 1987 om stempelafgift med senere  

 ændringer.
 7. Landstingslov nr. 1 af 6. maj 1989 om indførsel af varer og om  

 indførselsafgifter med senere ændringer.
 8. Landstingslov nr. 3 af 17. maj 1990 om afgift af automatspil.
9. Landstingslov nr. 16 af 18. oktober 1990 om afgift af passagerflyvning  

 internt i Grønland og 10. Landstingslov nr. 20 af 25. oktober 1990 om afgift på rejer (ny  

 rejeafgift).
 Det er over for Justitsministeriet oplyst, at der alene vedrørende  

 motorafgift årligt har verseret omkring 100 sager ved kredsretterne for at  

 skaffe grundlag for tvangsfuldbyrdelse, og at antallet af sager er stigende.
 Til nr. 6.
 Den foreslåede ændring af kapitel 7, § 12, stk. 4, indebærer, at der kan  

 ske tilbageholdelse i udbetaling af penge, der tilkommer skyldneren, ikke  

 blot som hidtil for grønlandske skattekrav, men også for grønlandske  

 afgiftskrav, hvis der fastsættes regler herom i den grønlandske  

 afgiftslovgivning.
