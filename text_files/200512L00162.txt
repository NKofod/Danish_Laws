Fremsat den 22. februar 2006 af transport‑ og energiministeren  

 (Flemming Hansen) Forslag til Lov om anlæg af 1. etape af Frederikssundmotorvejen  

 mellem  

  

 Motorring 3 og Motorring 4 § 1.  

  

 Transport-  

 og energiministeren bemyndiges til:
1)  

 	  

 at anlægge en hovedlandevej  

 mellem Motorring 3 i Rødovre og Ring 3 i Glostrup (Ejby) som motorvej med de  

 fornødne tilslutninger til det eksisterende vejnet, og 2)  

 	  

 at udbygge  

 Frederikssundmotorvejen mellem Ring 3 og Motorring 4 fra de nuværende 4 til 6  

 spor, og 3)  

 	  

 at udbygge rundkørslen  

 i krydset Frederikssundsvej og J.F.
Willumsens Vej i Frederikssund, og 4)  

 	  

 at nedklassificere  

 den nuværende hovedlandevej Jyllingevej til kommunevej mellem Motorring 3 og  

 Ring 3.
 § 2.  

  

 Transport- og energiministeren kan på  

 begæring af ejeren forlods erhverve en ejendom, der berøres særligt  

 indgribende  

 af planerne om en motorvej på strækningen mellem Motorring 3 og Motorring 4  

 samt på strækningen fra Motorring 4 til Frederikssund, når ejeren af særlige  

 personlige  

 grunde ønsker at afstå ejendommen før det tidspunkt, hvor der kan foretages  

 ekspropriation.
 Stk. 2.  

  

 Overtagelsessummen fastsættes af de ekspropriations- og  

 taksationsmyndigheder,  

 der er nævnt i lov om fremgangsmåden ved ekspropriation vedrørende fast  

 ejendom.
 § 3.  

  

 På strækningen af Motorring 3 mellem  

 Roskildevej og Slotsherrensvej kan der pålægges byggelinjer med en indbyrdes  

 afstand på op til  

 120 m.  

 Ved pålæg af byggelinjer  

 finder bestemmelserne  

 i lov om offentlige veje om sikring af vejanlæg i øvrigt anvendelse.
 § 4.  

  

 Loven træder i kraft dagen efter bekendtgørelsen i Lovtidende.
 § 5.  

  

 § 1, nr. 4, i lov nr. 238 af 7.  

 juni 1968 om visse hovedlandevejsstrækninger ophæves.
Bemærkninger til lovforslaget Almindelige bemærkninger Lovforslaget indeholder en bemyndigelse til transport- og  

 energiministeren til at anlægge 1. etape af Frederikssundmotorvejen mellem  

 Motorring 3 og Motorring 4, og er  med en række justeringer  en  

 genfremsættelse  

 af L11, som blev fremsat for Folketinget den 6. oktober 2004  

 (Folketingstidende  

 2004-2005, 1. samling, tillæg A 327) og 1. behandlet i Folketinget den 27.  

 oktober  

 2004 (Folketingets forhandlinger fra nævnte dato side 682).  

 L11 bortfaldt ved udskrivelsen af  

 Folketingsvalget den 8. februar 2005.
For at skåne Vestskoven og Vestvolden er der i projektet  

 for 1. etape af Frederikssundmotorvejen indarbejdet en række  

 miljøforbedringer  

 og foretaget en optimering af linjeføringen.
Dette er sket i forlængelse af  

 en  

 række spørgsmål fra Trafikudvalget i forbindelse med Folketingets behandling  

 af  

 L11 og drøftelser blandt forligspartierne bag trafikaftalen af 5. november  

 2003.
Justeringerne indebærer bl.a., at de skovområder, der  

 inddrages ved anlæg af vejen, vil blive søgt retableret med udgangspunkt i  

 Vestskoven.
Herudover afsættes der midler til etablering af yderligere  

 26 ha  

 skov til rekreative formål i takt  

 med, at der viser sig mulighed for erhvervelse af arealer hertil.
Dermed øges  

 Vestskovens samlede areal.
Endvidere indgår det i det justerede projekt, at der for at  

 mindske støjudbredelsen fra vejanlægget vil blive anvendt en særlig støjsvag  

 belægning, og der vil efter nærmere aftale med Skov- og Naturstyrelsen blive  

 etableret støjvolde ind mod Vestskoven.
D  

 et  

 sydgående spor på Motorring 3 er flyttet mod vest og sænket syd for  

 Jyllingevej  

 for at mindske støjgenerne og påvirkningen af Vestskoven i Glostrup Kommune  

 og  

 Vestvolden i Rødovre Kommune.
Der er i det justerede projekt foretaget en optimering af  

 flettestrækningen fra Ring 3 til Motorring 3 i østgående retning i forhold  

 til  

 det oprindeligt fremsatte lovforslag, så denne øges til ca.  

 850 meter.
Derved sikres en  

 forbedring af trafiksikkerheden og trafikafviklingen.
Der skabes plads til  

 den  

 forlængede flettestrækning ved, at tilkørselsrampen fra Ring 3 til  

 Frederikssundmotorvejen i østgående retning bygges som sløjferampe.
1. Lovforslagets hovedindhold og baggrund 1.1 Hovedindhold Lovforslaget indeholder en bemyndigelse til transport- og  

 energiministeren til at anlægge en ca.  

 1,5  

 km  

 lang motorvej mellem Motorring 3 i Rødovre og Ring 3  

 i Glostrup (Ejby) og til at udbygge den eksisterende Frederikssundmotorvej  

 fra  

 4 til 6 spor på strækningen mellem Ring 3 og Motorring 4 syd for Ballerup  

 samt  

 udbygge rundkørslen i krydset Frederikssundsvej og J.F.
Willumsens Vej i  

 Frederikssund.
 Forslaget er et led i udmøntningen af trafikaftalen af 5.  

 november 2003 mellem regeringen, Dansk Folkeparti, Det Radikale Venstre og  

 Kristendemokraterne om investeringer på trafikområdet for de kommende ti år.  

 Efter aftalen skal Frederikssundmotorvejen igangsættes med en 1. etape, der  

 omfatter strækningen mellem Motorring 3 og Motorring 4 og rundkørslen ved  

 Frederikssund  

 med en forventet anlægsperiode 2006-2012. Af hensyn til koordinering med  

 Motorring 3-projektet er projekteringen påbegyndt i 2004 i henhold til  

 aktstykke 200 af 2. september 2004.
I trafikaftalen indgår det også, at der i 2004-2005  

 gennemføres supplerende undersøgelser af mulighederne for udbygning af  

 Frederikssundsvej, således at der senere kan træffes beslutning om den videre  

 linjeføring fra Motorring 4 mod vest.
Disse undersøgelser forventes afsluttet  

 i  

 2006.
1.2 Baggrund I 1963 udsendte Vejdirektoratet en rapport om det  

 fremtidige vejsystem i Nordsjælland.
Heri blev en motorvejsforbindelse syd om  

 Ballerup videre til hovedlandevej 141 øst for Frederikssund beskrevet.
 Ved lov nr. 252 af 8. juni 1967 gav Folketinget  

 projekteringsbemyndigelse til en motorvej fra Motorring 3 ved Ejby til  

 området  

 øst for Frederikssund.
 Projekteringsbemyndigelsen blev ved lov nr. 238 af 7. juni  

 1968 fulgt op af en anlægsbemyndigelse til en motorvej fra Motorring 3 til  

 Ring  

 4 (Motorring 4) i Ballerup.
Den første strækning af Frederikssundmotorvejen mellem Ring  

 3 og Motorring 4 blev anlagt i 1976-78 i henhold til den ovennævnte  

 anlægslov.  

 På den ca.  

 1,5 km  

 lange strækning fra Motorring 3 til Ring 3 erhvervede Vejdirektoratet arealer  

 til anlæg af en motorvej.
Strækningen mellem Ring 3 og Motorring 3 blev  

 imidlertid  

 ikke anlagt på grund af et statsligt byggestop.
Brugsretten til disse arealer  

 er udlånt til statsskovvæsenet.
Den videre linjeføring mod Frederikssund  

 mellem Motorring 4 og rute 6 (Roskilde-Slangerup) blev i 1975 sikret med et  

 byggelinjepålæg, som er tinglyst på ejendommene.
Disse byggelinjer vil dog på  

 baggrund af den gennemførte VVM-undersøgelse, jf. punkt 2.1, blive ophævet,  

 hvor byggelinjerne ikke længere er aktuelle.
I 1987-89 blev der på foranledning af de berørte kommuner  

 og amter gennemført en undersøgelse af, hvorledes trafikbetjeningen i  

 Frederikssundfingeren kunne forbedres.
Undersøgelsen resulterede i fire  

 forslag, men der blev ikke truffet beslutning om valg af linjeføring.
I 1994 udsendte Københavns Amt et regionplantillæg med en  

 VVM-undersøgelse for en første etape af Frederikssundmotorvejens forlængelse  

 i  

 form af en 2-sporet motortrafikvej i fortsættelse af den eksisterende  

 motorvej  

 fra Motorring 4 til Smørum Parkvej.
Regionplantillægget blev vedtaget, men  

 planen blev ikke realiseret.
 Den nuværende Frederikssundsvej mellem Frederikssund og  

 Motorring 3 er anlagt som landevej, men blev i 1998 overdraget til staten som  

 hovedlandevej vest for Ring 4.
Vejen har blandet trafik og mange kryds i niveau både med  

 og uden signalregulering.
Vejen benyttes i stor udstrækning af pendlere,  

 bl.a.  

 mellem boligområderne i Frederikssund, Ølstykke, Stenløse, Veksø, Måløv,  

 Ballerup og erhvervsområderne i og omkring København.
Med op til 46.000 biler pr. hverdagsdøgn (2002) lige vest  

 for Ring 4 i Ballerup er Frederikssundsvej en af de mest trafikerede  

 hovedlandeveje i Danmark uden for motorvejsnettet.
De store trafikmængder  

 giver  

 anledning til kødannelser og forsinkelser i myldretiderne, omfattende  

 sivetrafik  

 på det omliggende vejnet, et stort antal trafikulykker samt støjgener for  

 vejens omgivelser.
Der er i dag også kapacitetsproblemer i den eksisterende  

 rundkørsel  

 ved Frederikssundsvejs krydsning med J.F.
Willumsens Vej i Frederikssund.
 Idet Frederikssundmotorvejen i dag ikke er ført helt til  

 Motorring 3, men ophører ved Ring 3, er der ikke sammenhæng i motorvejsnettet  

 omkring København mellem Motorring 4 og Motorring 3. Trafikken på Jyllingevej  

 mellem Motorring 3 og Ring 3 er ca. 37.000 biler pr. hverdagsdøgn (2002) og  

 på  

 Frederikssundmotorvejen mellem Ring 3 og Motorring 4 ca. 35.000 pr.  

 hverdagsdøgn.  

 Krydset mellem Ring 3 og Jyllingevej, hvor den eksisterende  

 Frederikssundmotorvej ophører, er en trafikal flaskehals, og på Jyllingevej  

 er  

 der sket mange trafikulykker i krydsene på strækningen mellem Motorring 3 og  

 Ring 3.
2. VVM-undersøgelse og høringssvar 2.1 VVM-undersøgelsen Ved aktstykke 174 af 26. april 1999, der udmønter vejpuljen  

 fra finanslovsaftalen for 1999, blev der afsat midler til en VVM-undersøgelse  

 af en eventuel fortsættelse af Frederikssundmotorvejen.
VVM-undersøgelsen omfattede anlæg af en ca.  

 30 km  

 lang motorvej fra Motorring 3 til  

 Frederikssund og er gennemført i 2000-2002 i overensstemmelse med Rådets  

 direktiv 85/337/EØF af 27. juni 1985 (EF-Tidende 1985 nr.
L 175, side 40) som  

 ændret ved Rådets direktiv 97/11/EF af 3. marts 1997 (EF-Tidende 1997 nr.
L  

 73,  

 side 5). Miljøundersøgelserne har omfattet kortlægning af natur,  

 kulturhistorie  

 og landskab i en bred interessekorridor, miljøvurdering af de foreslåede  

 linjeføringer og indarbejdelse af miljøhensyn i projektet, herunder justering  

 af linjeføringer, fauna- og stipassager, erstatningsnatur m.m.
 VVM-processen blev indledt med en offentlighedsfase i perioden  

 fra 1. februar til 1. april 2000, hvor der blev afholdt fire borgermøder, og  

 borgerne blev opfordret til at indsende idéer og forslag til undersøgelsen.  

 Vejdirektoratet modtog i alt 93 svar, som indgik i undersøgelsen.
Undersøgelsen omfattede to hovedforslag og en række  

 alternative linjeføringsforslag til anlæg af en motorvej mellem Motorring 3  

 og  

 Frederikssund.
I VVM-undersøgelsen er de to hovedforslag, Hovedforslag 1  

 (åben-land-løsningen gennem Værebro Ådal) og Hovedforslag 2  

 (bymotorvejsløsningen  

 gennem Ølstykke og Stenløse), sammenfaldende på strækningen mellem Motorring  

 3  

 og Motorring 4.
 Resultatet af undersøgelserne er beskrevet i følgende  

 rapporter fra Vejdirektoratet, der kan læses på www.vejdirektoratet.dk:
Rapport 250 -  

 »Sammenfattende rapport«, Rapport 251 - »Æstetisk vurdering  

 og visualisering«, Rapport 252 - »Miljøvurdering« og Rapport 253 -  

 »Arealanvendelsesanalyse« Rapporterne blev med brev af 23.  

 oktober 2002 sendt til Trafikudvalget (Trafikudvalget, 2002-2003, alm. del  

   

 bilag 120).
 VVM-redegørelsen var fremlagt i offentlig høring fra 23.  

 oktober til 18. december 2002, og i tilknytning hertil blev der afholdt syv  

 borgermøder i området, hvor tilsammen ca. 2.100 borgere deltog.  

 VVM-redegørelsen blev endvidere sendt til en række myndigheder,  

 interesseorganisationer og foreninger.
2.2 Høringssvar VVM-undersøgelsen var genstand for stor offentlig  

 interesse, og der indkom et stort antal bemærkninger og forslag i  

 høringsperioden.  

 Vejdirektoratet modtog i denne offentlighedsfase ca. 360 høringssvar fra  

 myndigheder,  

 borgere, virksomheder og interesseorganisationer.
Høringen er beskrevet i Vejdirektoratets notat fra juni  

 2003: »Ny højklasset vej i Frederikssundfingeren.
Høringsnotat vedr. den  

 offentlige høring 23. oktober - 18. december 2002«.
Notatet er offentliggjort  

 på www.vejdirektoratet.dk.
 Der var ved høringen i 2002 en overvægt af kommunale og  

 amtslige myndigheder, der gik ind for etablering af en motorvej i  

 Hovedforslag  

 1, men der var også synspunkter imod at etablere en ny motorvej i  

 Frederikssundfingeren.
 Frederikssund, Slangerup, Ølstykke, Stenløse, Ballerup og  

 Herlev Kommuner samt Hovedstadens Udviklingsråd og Frederiksborg Amt  

 anbefalede  

 i deres høringssvar Hovedforslag 1.
Ledøje-Smørum Kommune og vestegnskommunerne Rødovre,  

 Glostrup og Albertslund Kommuner ønskede ikke, at der blev etableret en ny  

 motorvej i Frederikssundfingeren.
Kommunerne anbefalede i stedet, at der  

 etableres en ny ringforbindelse vest for Ring 4, at Frederikssundsvej  

 udbygges,  

 og at den kollektive trafik styrkes.
Et flertal i byrådet i Gundsø Kommune anbefalede en  

 motorvejsløsning fra Frederikssund til Ballerup.
Syv af byrådets medlemmer  

 pegede på VVM-redegørelsens Hovedforslag 1, to af byrådets medlemmer pegede  

 på  

 Hovedforslag 2, og seks medlemmer ønskede ikke en motorvej, men i stedet en  

 udbygning af den eksisterende Frederikssundsvej.
 Roskilde Amt anbefalede ved gennemførelsen af Hovedforslag  

 1, at der ved projekteringen af motorvejen tages det fornødne hensyn til  

 områdets natur- og landskabelige værdier samt arealindgrebet i  

 sommerhusområdet  

 ved Østrup Holme.
Københavns Amt anbefalede Hovedforslag 1 ud fra den givne  

 VVM-redegørelse, dog med forbehold for linjeføringen af Tværvej.
Københavns  

 Amt  

 anførte, at en linjeføring af en fremtidig Tværvej ikke kan fastlægges af  

 Vejdirektoratet, men skal fastlægges på baggrund af en særskilt  

 VVM-redegørelse  

 udarbejdet af Hovedstadens Udviklingsråd.
 I næsten alle høringssvarene fra borgere og  

 interesseorganisationer blev der taget stilling til de to hovedforslag,  

 Hovedforslag 1 (åben-land-løsningen) og Hovedforslag 2 (bymotorvejsløsningen)  

 eller til, hvorvidt der skal etableres en ny motorvej som sådan.
 Der er i nogle høringssvar foreslået andre løsninger,  

 herunder at der etableres en ny ringforbindelse vest for Ballerup, evt. i  

 kombination  

 med en udbygning af den kollektive trafik.
 En del høringssvar satte spørgsmål ved, om der er behov for  

 en motorvej til Frederikssund, fordi det er opfattelsen, at trafikproblemerne  

 kun er begrænsede, eller at det kun er gennem Ballerup, der er problemer med  

 at  

 afvikle trafikken, og at en motorvej alligevel ikke, eller kun i mindre  

 omfang,  

 kan løse disse trafikproblemer.
 Andre høringssvar fremførte modsat, at der i lang tid har  

 været fremkommelighedsproblemer, og at den forventede trafikudvikling  

 underbygger  

 behovet for en motorvej, hvorfor der hurtigst muligt bør etableres en  

 motorvejsforbindelse i Frederikssundsfingeren.
Nogle høringssvar anmodede om, at der snarest tages  

 beslutning om motorvejens linjeføring, så der bliver mulighed for at  

 disponere  

 herefter.
Flere af disse høringssvar opfordrede Folketinget og regeringen til  

 at anlægge motorvejen hurtigst muligt.
 Der blev desuden i mange høringssvar peget på, at der bør  

 gennemføres en undersøgelse af en udbygning af Frederikssundsvej i stedet for  

 at anlægge en ny motorvej, og der blev opfordret til, at denne gennemføres,  

 inden der tages beslutning om en ny højklasset vej i Frederikssundsfingeren.
En række borgere og interesseorganisationer samt nogle  

 kommuner anførte i forbindelse med VVM-undersøgelsen, at linjeføringen  

 indebærer store indgreb i Vestskoven, og der blev fremsat ønsker om, at  

 motorvejen  

 på denne delstrækning udformes, så indgrebet bliver mindre.
Der blev således  

 peget på, at linjeføringen bør rykkes længere mod nord, at man bør udbygge i  

 Jyllingevejs tracé, og at tilslutningsanlægget ved Ring 3 bør begrænses.
 På baggrund af de gennemførte VVM-undersøgelser og høringen  

 af borgere og myndigheder indstillede Vejdirektoratet i brev af 30. juni 2003  

 til Trafikministeriet (nu Transport- og Energiministeriet) primært, at  

 Hovedforslag 1 lægges til grund for en beslutning om anlæg af motorvej på  

 strækningen mellem Motorring 3 og Frederikssund, og at der udarbejdes en  

 anlægslov for hele strækningen.
 Subsidiært indstillede Vejdirektoratet, at der, inden der  

 træffes beslutning om valg af linjeføring, gennemføres en supplerende  

 undersøgelse af muligheden for og konsekvenserne af at etablere øget  

 vejtrafikkapacitet i Frederikssundsfingeren ved udbygning af den eksisterende  

 Frederikssundsvej.
 Vejdirektoratets indstilling blev den 1. juli 2003 sendt  

 til Trafikudvalget til orientering (Trafikudvalget, 2002-2003, alm. del  

  bilag  

 1322).
På baggrund af Vejdirektoratets indstilling blev  

 forligspartierne i trafikaftalen af 5. november 2003 enige om, at  

 Frederikssundmotorvejen  

 igangsættes med en 1. etape, der omfatter strækningen mellem Motorring 3 og  

 Motorring 4 og rundkørslen i Frederikssund, og at der gennemføres supplerende  

 undersøgelser af mulighederne for udbygning af Frederikssundsvej, således at  

 der senere kan træffes beslutning om den videre linjeføring fra Motorring 4  

 mod  

 vest.
Disse undersøgelser forventes afsluttet i 2006.
3. Lovforslagets indhold På baggrund af en samlet vurdering af VVM-undersøgelsen,  

 den offentlige høring om en eventuel ny vej i forlængelse af  

 Frederikssundmotorvejen, den politiske trafikaftale fra november 2003 og de  

 efterfølgende drøftelser mellem partierne bag aftalen, foreslås der med  

 lovforslaget en bemyndigelse til transport- og energiministeren til at  

 anlægge  

 1. etape af Frederikssundmotorvejen omfattende:
·  


  

 anlæg af en ca.  

 1,5 km  

 lang 6 sporet motorvej mellem  

 Motorring 3 og Ring 3 syd for Jyllingevej ·  


  

 etablering af et tilslutningsanlæg  

 ved Ring 3 ·  


  

 udvidelse af den eksisterende  

 Frederikssundmotorvej fra  

 4 til 6  

 spor mellem Ring 3 og Motorring 4 ·  


  

 etablering af et forbindelsesanlæg  

 til Motorring 3 samt ombygning af tilslutningsanlægget mellem Motorring 3 og  

 Jyllingevej/Islevdalvej ·  


  

 udbygning af rundkørslen i krydset  

 Frederikssundsvej og J.F.
Willumsens Vej i Frederikssund ·  


  

 igangsættelse af den videre projektering,  

 som  

 kan  

 sikre koordinering med  

 den igangværende udbygning af Motorring 3 Frederikssundmotorvejens 1. etape forventes i trafikaftalen  

 fra november 2003 anlagt i perioden 2006-2012. Anlægget af  

 Frederikssundmotorvejens  

 1. etape vil i videst muligt omfang blive koordineret med den igangværende  

 udvidelse af Motorring 3.
 Anlægget udformes på grundlag af det hovedforslag, der er  

 beskrevet i Vejdirektoratets VVM-redegørelse og med de justeringer, som er  

 beskrevet nedenfor med henblik på yderligere at begrænse indgrebet i  

 Vestskoven  

 og Vestvolden.
 Samtidigt foreslås en bemyndigelse til at nedklassificere  

 den nuværende hovedlandevej, Jyllingevej, til kommunevej, mellem Motorring 3  

 og  

 Ring 3.
 Lovforslaget omfatter en motorvejsstrækning, der er  

 beliggende i Rødovre, Glostrup og Albertslund Kommuner i Københavns Amt.  

 Endvidere omfatter lovforslaget en udbygning af en rundkørsel beliggende i  

 Frederikssund  

 Kommune i Frederiksborg Amt.
 Motorvejens linjeføring fremgår af lovforslagets bilag 1.
Anlæg af 1. etape af Frederikssundmotorvejen medfører, at  

 der bliver sammenhæng i motorvejsnettet omkring København mellem Motorring 3  

 og  

 Motorring 4, og at den trafikale flaskehals i krydset mellem Ring 3,  

 Jyllingevej og den eksisterende Frederikssundmotorvej fjernes.
Ligeledes  

 opnås  

 det, at den gennemkørende motorvejstrafik adskilles fra den trafik, der har  

 ærinde i området, for eksempel til erhvervsområdet nord for Jyllingevej.  

 Endelig afhjælpes de trafikale problemer ved krydset Frederikssundsvej og  

 J.F.  

 Willumsens Vej.
Med lovforslagets § 2 foreslås en bestemmelse, der  

 giver transport- og energiministeren mulighed for i særlige tilfælde at  

 forlodserhverve  

 ejendomme, der berøres indgribende af motorvejsplanerne.
Endelig foreslås med  

 § 3 en bestemmelse om pålæg af byggelinjer.
 Om baggrunden for disse bestemmelser henvises til  

 bemærkningerne vedrørende de enkelte bestemmelser.
 I lyset af ønskerne om at flytte vejanlægget mod nord  

 gennem Vestskoven har Vejdirektoratet arbejdet videre med mulighederne for at  

 optimere den skitseprojekterede linjeføring for Hovedforslag 1 og 2 i forhold  

 til VVM-rapportens linjeføring.
 Justeringen af motorvejens linjeføring i det nye projekt  

 betyder i forhold til VVM-redegørelsens hovedforslag, at indgrebet i  

 Vestvolden  

 er yderligere begrænset syd for Jyllingevej.
 Endvidere er udformningen af visse af tilslutningsanlæggets  

 ramper ændret, hvilket betyder, at linjeføringen gennem Vestskoven er flyttet  

 længere mod nord på strækningen mellem Motorring 3 og Ring 3. Dermed  

 begrænses  

 indgrebet i Vestskoven.
Vejdirektoratet har desuden foretaget en justering af  

 flettestrækningen fra Ring 3 til Motorring 3 i østgående retning i forhold  

 til  

 det oprindeligt fremsatte lovforslag, så denne øges til ca.  

 850 meter.
Der skabes plads til den  

 forlængede flettestrækning ved, at tilkørselsrampen fra Ring 3 i østgående  

 retning bygges som sløjferampe, hvorved der sikres en forbedring af  

 trafiksikkerheden og trafikafviklingen.
 Bilaget viser den overordnede placering af lovforslagets  

 linjeføring.
 I den senere projektering til besigtigelsesforretning  

 fastlægges den præcise linjeføring og udformning af anlægget, som godkendes  

 af  

 ekspropriationskommissionen.
De skovområder, der inddrages ved anlæg af motorvejen, vil  

 blive retableret andetsteds efter aftale med Skov- og Naturstyrelsen med  

 udgangspunkt i Vestskoven.
Endvidere vil der som en del af projektbevillingen  

 blive afsat midler til etablering af yderligere  

 26 ha  

 skov i Vestskoven til rekreative  

 formål, når der måtte vise sig mulighed for erhvervelse af arealer hertil.
4. Beskrivelse af vejanlægget 4.1 Funktion og kvalitet Vejen anlægges som motorvej.
Den indpasses i det omgivende  

 miljø og landskab på en æstetisk og miljømæssig afbalanceret måde og med høj  

 trafiksikkerhedsmæssig standard.
Som det er tilfældet for samtlige motorvejsstrækninger i  

 hovedstadsområdet, dimensioneres vejen til en tilladt maksimalhastighed på  

 110 km/t, på strækningen mellem  

 Motorring 3 og Ring 3 dog til maksimalt  

 90  

 km/t.
Ramperne i forbindelsesanlægget mellem Motorring 3  

 og Frederikssundmotorvejen dimensioneres til en tilladt maksimal hastighed på  

 80 km/t.
Hastigheden kan dog blive  

 mindre end  

 80 km/t  

 på visse rampestrækninger afhængig af den endelige udformning, som fastlægges  

 i  

 detailprojekteringen.
Derudover udbygges den nuværende enkeltsporede rundkørsel  

 ved J.F.
Willumsens Vej i Frederikssund til en dobbeltsporet rundkørsel, og  

 for  

 trafikken fra vest mod syd anlægges en separat kørebane udenom rundkørslen.  

 Rundkørslens præcise udformning vil blive fastlagt i detailprojekteringen.
 Vejprojektet gennemføres, så det færdige anlæg er  

 tidssvarende og med den beskrevne funktion.
 Processen, der omfatter projektering, arealerhvervelse,  

 udbud i licitation og det egentlige anlægsarbejde, gennemføres på en måde,  

 der  

 er veltilrettelagt, og hvor projektets forløb er styret, dokumenteret og  

 efterfølgende evalueret.
4.2 Tværprofil På strækningen mellem Motorring 3 og Ring 3 anlægges  

 motorvejen med 6 spor.
Den eksisterende Frederikssundmotorvej mellem Ring 3  

 og  

 Motorring 4 udbygges fra de nuværende 4 til 6 spor primært ved inddragelse af  

 en del af den brede midterrabat.
 Mellem Motorring 3 og Ring 3 anlægges de 6 spor med et  

 36 meter  

 tværprofil, bestående af 2  

 kørebaner à  

 11,5 meter  

 afstribet med 3 kørespor à  

 3,50  

 meter  

 og 2 kantbaner à  

 0,5 meter, en  

 4 meter  

 bred midterrabat med autoværn  

 og 2 belagte nødrabatter à  

 1,0 meter  

 samt 2 nødspor à  

 2,50 meter  

 og 2 yderrabatter à  

 1 meter.
 På den eksisterende Frederikssundmotorvej mellem Ring 3 og  

 Motorring 4, der udbygges fra 4 til 6 spor, bliver tværprofilet som på den  

 førstnævnte strækning, bortset fra en midterrabat, der ved udbygningen  

 indsnævres  

 fra den eksisterende bredde på ca.  

 16,5  

 meter  

 til ca.  

 7,5  

 meter.
4.3 Linjeføring Den overordnede placering af motorvejsanlægget mellem  

 Motorring 3 og Motorring 4 er som nævnt justeret og optimeret i forhold til  

 VVM-rapportens Hovedforslag 1 og 2, jf. lovforslagets bilag 1.
 Motorvejsanlægget har sit udgangspunkt ved Motorring 3 og  

 forløber i afgravning (4-  

 6 meter  

 under terræn) langs Jyllingevej frem til Ring 3. Det tilstræbes at udforme  

 motorvejen  

 således, at indgrebet i den fredede Vestvold bliver mindst muligt.
Ved Oxbjergvej er linjeføringen flyttet mod nord til en  

 afstand af ca.  

 50 meter  

 syd for Jyllingevej, hvor VVM-rapportens hovedforslag ligger ca.  

 85 meter  

 syd for Jyllingevej ved Oxbjergvej.  

 På strækningen fra Oxbjergvej og frem til udfletningen af ramperne i  

 forbindelsesanlægget ved Motorring 3 vil den sydligste forbindelsesrampe  

 blive  

 flyttet yderligere 30-  

 40 meter  

 længere mod nordøst.
Det sydgående spor på Motorring 3 sænkes endvidere for  

 at  

 mindske påvirkningen af omgivelserne.
 Både VVM-rapportens Hovedforslag 1 og 2 og lovforslagets  

 optimerede linjeføring er placeret i et nordligere forløb end det areal, der  

 i  

 1968 blev erhvervet af staten og udskilt i matriklen som motorvej.
Vest for Ring 3 tilsluttes vejanlægget den eksisterende  

 Frederikssundmotorvej, der inddrages i det samlede anlæg i forbindelse med en  

 udbygning af vejen fra 4 til 6 spor.
Der sker ingen ændringer i det  

 eksisterende forbindelsesanlæg mellem Frederikssundmotorvejen og Motorring 4.
 Ved lov nr. 444 af 10. juni 2003 blev der givet  

 trafikministeren (nu transport- og energiministeren) bemyndigelse til at  

 udvide  

 Motorring 3 fra 4 til 6 spor mellem Jægersborgvej og Holbækmotorvejen.  

 Frederikssundmotorvejens  

 forbindelse til Motorring 3 betyder imidlertid, at Motorring 3 på en  

 delstrækning skal udvides til 8 spor for at kunne sikre, at de nødvendige  

 ind-  

 og udfletninger kan afvikles sikkert  

.
 Der vil i projekteringen til besigtigelsesforretning ske en  

 præcisering af linjeføringen, som vil blive endelig fastlagt af  

 ekspropriationskommissionen.
4.4 Tilslutninger Jyllingevej er i dag tilsluttet Motorring 3 via to  

 tilslutningsanlæg ved Jyllingevej.
Ved sammenkobling af  

 Frederikssundmotorvejen  

 med Motorring 3 etableres et forbindelsesanlæg med 2-sporede ramper med  

 direkte  

 adgang mellem de to motorveje.
De eksisterende tilslutningsanlæg ved  

 Motorring  

 3 (frakørsel nr. 22 ved Islevdalvej og nr. 23 ved Jyllingevej) ombygges og  

 reduceres til ét fuldt tilslutningsanlæg til Jyllingevej.  

 Tilslutningsanlægget  

 ved Motorring 3 til Jyllingevej udformes, så det giver adgang til og fra  

 Motorring 3, men ikke fra Jyllingevej til og fra Frederikssundmotorvejen,  

 hvorfor trafikken hertil henvises til tilslutningsanlægget ved Ring 3.
 Den eksisterende frakørselsrampe nr. 22 til Islevdalvej  

 nedlægges, da behovet for udveksling af trafik mellem Motorring 3 og  

 Jyllingevej bliver mindre som følge af etableringen af forbindelsesanlægget  

 mellem Frederikssundmotorvejen og Motorring 3. De øvrige ramper omlægges for  

 at  

 give plads til ramperne i forbindelsesanlægget.
Forbindelses- og tilslutningsanlægget ved Motorring 3 er  

 forsøgt udformet, så det kan etableres med færrest mulige gener for trafikken  

 i  

 anlægsperioden.
Forbindelsesrampen fra Frederikssundmotorvejen i østgående  

 retning til Motorring 3 i nordgående retning føres under Motorring 3 og under  

 Jyllingevej for at begrænse den visuelle påvirkning af Vestvolden.  

 For at mindske støjgenerne og påvirkningen af  

 Vestskoven i Glostrup Kommune og Vestvolden i Rødovre Kommune, er det  

 sydgående  

 spor på Motorring 3 flyttet mod vest og sænket syd for Jyllingevej.
Der anlægges et fuldt tilslutningsanlæg mellem  

 Frederikssundmotorvejen og Ring 3. Flettestrækningen fra Ring 3 til Motorring  

 3  

 er optimeret, så denne øges til ca.  

 850  

 meter, hvorved der sker en forbedring af trafikafviklingen  

 og trafiksikkerheden.
Der skabes plads til den forlængede flettestrækning  

 ved,  

 at tilkørselsrampen fra Ring 3 til Frederikssundmotorvejen i østgående  

 retning  

 bygges som en sløjferampe.
 Forbindelsesanlægget og tilslutningernes præcise udformning  

 vil blive fastlagt i detailprojekteringen.
4.5 Sideanlæg Der planlægges ikke etableret sideanlæg eller  

 samkørselspladser ved tilslutningsanlæggene.
Behovet for busstoppesteder vil  

 blive drøftet med HUR, som forudsættes at betale eventuelle merudgifter  

 hertil.
4.6 Lokalvejnet og stier Oxbjergvej og Ring 3 føres over motorvejen.
Både Oxbjergvej  

 og Ring 3 placeres ved skæringen med motorvejen i omtrent samme vertikale  

 niveau som i dag.
De to eksisterende stiforbindelser under Motorring 3 nord  

 og syd for Parcelgårdens Rideskole i Glostrup opretholdes.
Stien nord for  

 rideskolen forlægges på grund af forbindelsesramperne.
I den nordlige del af  

 Vestskoven på strækningen mellem Motorring 3 og Ring 3 forlægges cykel- og  

 gangstierne, hvor Frederikssundmotorvejen skærer disse.
Den endelige  

 udformning  

 og placering af stiforløb og -passager fastlægges i detailprojekteringen i  

 samarbejde med Skov- og Naturstyrelsen, idet der lægges vægt på at sikre god  

 adgang til og sammenhæng mellem de forskellige dele af Vestskoven.
Vest for Ring 3 forlægges og overføres den eksisterende sti  

 mellem Ejby og Vestskoven.
Den eksisterende stiunderføring mellem Vestskoven  

 og  

 Harrestrup opretholdes.
 For at skovens brugere også efter anlægget af motorvejen  

 har gode muligheder for at komme til og færdes i området, etableres en ny  

 stiforbindelse lidt syd for motorvejens underføring af Ring 3, hvorved der  

 skabes sammenhæng i stisystemet mellem de to dele af Vestskoven på hver side  

 af  

 Ring 3.
 Den endelige fastlæggelse af ændringer i det lokale vejnet  

 vil ske i detailprojekteringsfasen og ved ekspropriationskommissionens  

 behandling.
4.7 Faunapassager På strækningen mellem Motorring 3 og Motorring 4 føres en  

 grøft umiddelbart vest for Motorring 3 under motorvejen.
Den eksisterende  

 underføring af Bymose Rende opretholdes.
4.8 Erstatningsnatur De skovområder og vandhuller, der bliver inddraget ved  

 anlæg af vejen, bliver retableret andetsteds efter nærmere aftale med Skov-  

 og  

 Naturstyrelsen.
Skovområderne vil blive søgt retableret med udgangspunkt i  

 Vestskoven.
 Derudover afsættes der midler til etablering af yderligere  

 26 ha  

 skov i takt med, at der viser sig  

 mulighed for erhvervelse af arealer hertil.
4.9 Støjafskærmning I det omfang, der vil forekomme overskudsjord fra  

 vejanlægget, vil dette, hvor det er hensigtsmæssigt, blive oplagt i volde  

 langs  

 Vestskoven og ved kolonihaverne ved Harrestrup efter nærmere aftale med Skov-  

 og Naturstyrelsen.
Derudover nedgraves motorvejen på strækningen mellem Ring  

 3  

 og Motorring 3 i Glostrup Kommune.
 For at mindske støjgenerne og påvirkningen af Vestskoven i  

 Glostrup Kommune og Vestvolden i Rødovre Kommune, er det sydgående spor på  

 Motorring 3 flyttet mod vest og sænket syd for Jyllingevej.
4.10 Vejudstyr og beplantning Vejen udstyres med vejtavler, autoværn, nødtelefoner,  

 kantpæle, trafikregistrerings- og vintervarslingsudstyr m.v.
Afmærkning på  

 kørebanen vil blive udført med reflekterende afmærkning.
Der etableres  

 vejbelysning  

 langs vejen mellem Motorring 3 og Ring 3 på grund af det store omfang af  

 vejvisning og mange flettestrækninger.
Signalregulerede kryds belyses  

 ligeledes.
Der opsættes vildthegn for at beskytte dyrelivet mod  

 påkørsel, ligesom der beplantes.
Omfanget aftales med Skov- og  

 Naturstyrelsen.
4.11 Vejafvanding Der etableres kantopsamling af vejvand i vejsiderne, og  

 vejvandet ledes i et lukket opsamlingssystem til regnvandsbassiner.
I  

 bassinerne kan urenheder bundfældes, og afstrømningen reguleres, inden vandet  

 ledes til de nærliggende recipienter.
Regnvandsbassinerne er desuden med til  

 at  

 sikre de lokale vandløb mod forurening i forbindelse med uheld på vejen, idet  

 bassinerne er forsynet med olieudskiller og lukkemekanisme.
 Placeringen og udformningen af bassinerne fastlægges i  

 forbindelse med detailprojekteringen.
4.12 Naboarealer Vejen forløber på strækningen mellem Motorring 3 og  

 Motorring 4 gennem Vestskoven.
Det tilstræbes at indpasse vejen i det  

 omgivende  

 miljø og landskab på en æstetisk og miljømæssig afbalanceret måde.
 Den fredede Vestvold berøres kun i meget begrænset omfang  

 af forbindelsesramperne ved Motorring 3. En af de eksisterende  

 tilslutningsramper, der forløber langs Vestvolden, vil blive flyttet længere  

 væk fra voldanlægget og tættere på Motorring 3.
 Anlægget vil desuden berøre Parcelgårdens Rideskole i  

 Glostrup og rekreative arealer i Vestskoven.
 Fra Ring 3 til Motorring 4 påregnes der kun erhvervet  

 mindre arealer, idet udvidelsen af antallet af kørespor sker ved delvis  

 inddragelse af midterrabatten.
Den nuværende enkeltsporede rundkørsel ved J.F.
Willumsens  

 Vej i Frederikssund udbygges til en dobbeltsporet rundkørsel, og for  

 trafikken  

 fra vest mod syd anlægges en separat kørebane uden om rundkørslen.
Til dette  

 formål forventes kun erhvervet areal i mindre omfang, primært ubebygget  

 landbrugsjord, og evt. vil en landbrugsejendom med andet erhverv blive  

 berørt.
For at gennemføre anlægsarbejderne er det nødvendigt at  

 disponere over arbejdsarealer.
Disse afleveres efter endt brug til ejerne.  

 Omfanget af arbejdsarealerne vil blive fastlagt i forbindelse med  

 detailprojekteringen.
5. Trafikale konsekvenser De trafikale konsekvenser af anlægget af en 1. etape af  

 Frederikssundmotorvejen er beregnet med en trafikmodel med udgangspunkt i en  

 beregning for basisåret 2010.
 Uden anlæg af 1. etape af Frederikssundmotorvejen forventes  

 i 2010 på Jyllingevej ca. 40.700 biler pr. hverdagsdøgn mellem Motorring 3 og  

 Oxbjergvej og ca. 37.500 biler pr. hverdagsdøgn mellem Oxbjergvej og Ring 3.  

 På  

 den eksisterende strækning af Frederikssundmotorvejen mellem Ring 3 og  

 Motorring  

 4 forventes tilsvarende ca. 42.600 biler pr. hverdagsdøgn i 2010.
 Anlægget af en 1. etape af Frederikssundmotorvejen vil  

 medføre, at Jyllingevej aflastes for trafik på strækningen mellem Motorring 3  

 og Ring 3. Med anlæg af motorvejen forventes således 18.400 biler pr.  

 hverdagsdøgn  

 mellem Oxbjergvej og Ring 3 og 23.000 biler pr. hverdagsdøgn mellem Motorring  

 3  

 og Oxbjergvej, svarende til en aflastning på mellem 18.000 og 19.000 biler  

 pr.  

 hverdagsdøgn på Jyllingevej mellem Motorring 3 og Ring 3. Den ny motorvej  

 mellem  

 Motorring 3 og Ring 3 forventes at få ca. 45.200 biler pr. hverdagsdøgn og  

 den  

 eksisterende strækning af Frederikssundmotorvejen mellem Ring 3 og Motorring  

 4  

 ca. 56.400 biler pr. hverdagsdøgn, svarende til en forøgelse på ca. 13.800  

 biler pr. hverdagsdøgn.
Ved anlæg af motorvejen fra Motorring 3 til Motorring 4  

 skabes sammenhæng i motorvejsnettet omkring København.
Samtidig fjernes den  

 alvorlige trafikale flaskehals, der udgøres af krydset Ring 3 og Jyllingevej.
En 1. etape af Frederikssundmotorvejen vil, udover  

 aflastning af Jyllingevej mellem Motorring 3 og Ring 3, indebære, at der  

 overflyttes trafik fra andre dele af vejnettet til det overordnede  

 motorvejsnet.
Nogle veje, som fører trafikken til og fra  

 Frederikssundmotorvejen,  

 vil få øget trafik.
Dette gælder især Motorring 3 og Motorring 4 samt i  

 mindre  

 omfang Sydbuen i Ballerup, Ring 3 syd for Frederikssundmotorvejen og  

 Fabriksparken  

 samt Roskildevej og Holbækmotorvejen øst for Motorring 3. Til gengæld  

 aflastes  

 Holbækmotorvejen mellem Motorring 3 og Motorring 4, Ring 4 nord for Ballerup,  

 Klausdalsbrovej, Frederikssundsvej mellem Motorring 3 og Ring 4, Ballerup  

 Boulevard, Slotsherrensvej, Tårnvej, Ring 3 nord for Jyllingevej samt  

 Roskildevej  

 vest for Motorring 3. På Jyllingevej øst for Motorring 3 forventes ligeledes  

 en  

 mindre aflastning af trafikken.
6. Trafiksikkerhed Det er beregnet, at anlægget af en 1. etape af  

 Frederikssundmotorvejen vil medføre færre trafikuheld som følge af den  

 trafikale  

 aflastning på det eksisterende vejnet, også når der tages hensyn til de  

 uheld,  

 der kan forventes på den nye vej og på forbindelsesveje til denne.
Det er  

 beregnet, at der vil kunne spares ca. 6 personskadeuheld pr. år.
7. Plan- og beskyttelsesforhold Gennemførelsen af en 1. etape af Frederikssundmotorvejen  

 berører nogle vandløb, skovarealer, vandhuller og andre arealer og  

 fortidsminder, der er beskyttet af naturbeskyttelseslovens § 3 m.fl.
Vestvolden er omfattet af fredningsbestemmelser, jf.  

 Naturklagenævnets fredningsafgørelse af 28. juni 1996. Hertil kommer, at  

 selve  

 Vestvolden er et fredet fortidsminde omfattet af museumsloven.
Projektet vil  

 blive udformet med størst mulig hensyntagen til voldanlægget og fredningen,  

 og  

 det vil kun i meget begrænset omfang berøre et areal langs Motorring 3 og  

 ramperne ved forbindelses- og tilslutningsanlægget ved Jyllingevej.  

 Det skønnes, at en 1. etape af Frederikssundmotorvejen  

 medfører et indgreb i fredningsområdet omfattende ca. 0,5 % af det fredede  

 areal, hvoraf mere end en tredjedel er en knallertbane, der ligger på  

 Vestvoldområdet.
Det bemærkes, at vejprojektet indebærer, at en del af det  

 eksisterende tilslutningsanlæg, nemlig tilkørselsrampen fra Jyllingevej mod  

 Motorring 3 i nordgående retning, forlægges og flyttes længere væk fra  

 voldanlægget og tættere på Motorring 3. Som følge heraf vil et aflagt  

 vejareal  

 kunne tillægges det fredede areal.
I henhold til fredningsafgørelsen må der  

 ikke foretages ændringer af den nuværende tilstand inden for det fredede  

 område  

  medmindre dette kan gennemføres inden for fredningens formål og  

 foretages i  

 overensstemmelse med en særlig godkendt pleje- og anlægsplan eller tillades  

 efter dispensation i henhold til naturbeskyttelseslovens § 50,  

 stk. 1. Inden for fredningsområdet træder fredningsbestemmelserne i  

 kraft  

 i stedet for bestemmelserne i naturbeskyttelseslovens §§ 3, 16, 17 og 18  

 samt for bestemmelserne i planlovens § 35, stk. 1 (landzone).
Udbygningen vil kræve, at Fredningsnævnet for København  

 tager stilling til, om projektet kan tillades ved at meddele dispensation i  

 henhold til naturbeskyttelseslovens § 50, stk. 1, for de arealer af  

 fredningsområdet, der berøres af forbindelsesanlæggets ramper, eller om det  

 er  

 nødvendigt at rejse en ny fredningssag, jf. naturbeskyttelseslovens  

 § 50,  

 stk. 3. Indgreb i selve det fredede fortidsminde Vestvolden kræver  

 desuden  

 tilladelse fra Kulturarvsstyrelsen efter museumslovens § 29 e.
Endvidere  

 kræves der uden for fredningsområdet  men inden for beskyttelseslinjen  

 af  

 fortidsmindet Vestvolden  dispensation efter naturbeskyttelseslovens  

 § 18  

 (beskyttelseslinjer omkring fortidsminder). Dispensationen skal meddeles af  

 Københavns Amt.
 På strækningen fra Oxbjergvej til Motorring 4 forløber  

 vejen gennem områder, der i regionplanen er udpeget som områder med  

 værdifuldt  

 landskab, hvor eventuelle nye bebyggelser og anlæg skal placeres og udformes  

 med hensyntagen til de landskabelige interesser.
 Vejanlægget berører ikke EF-fuglebeskyttelsesområder eller  

 EF-habitatområder.
 Vestvolden er udpeget som spredningskorridor for dyre- og  

 planteliv, mens Vestskoven er udpeget som kerneområde, som er et større  

 sammenhængende naturområde af særlig betydning for plante- og dyrelivet.  

 Vestskoven er desuden i regionplanen udlagt som fritidsområde.
 Københavns Amt har meddelt, at de for projektet nødvendige  

 tilladelser efter naturbeskyttelsesloven og miljøbeskyttelsesloven kan  

 forventes givet, og at der kan knyttes vilkår til tilladelserne.
 Skov- og Naturstyrelsen har meddelt sin principgodkendelse  

 af projektet i henhold til naturbeskyttelseslovens § 20.
 Kulturarvsstyrelsen har meddelt, at styrelsen er indstillet  

 på at meddele tilladelse til de nødvendige indgreb i fortidsminderne på visse  

 vilkår, som vil blive fastlagt, når der foreligger en detailprojektering af  

 projektet  

.
 De konkrete tilladelser og dispensationer, der er  

 nødvendige for vejanlæggets gennemførelse, vil løbende blive søgt i  

 forbindelse  

 med projekteringen af anlægget.
8. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af vejanlægget i sin helhed fra  

 Motorring  

 3 til Frederikssund.
Konsekvenserne for den justerede 1. etape er resumeret  

 nedenfor.
Vejdirektoratet vil gennemføre en evaluering af de forventede  

 miljømæssige konsekvenser 3-5 år efter åbningen af motorvejen.
8.1 Arealindgreb og barrierevirkning En 1. etape af Frederikssundmotorvejen forløber på  

 strækningen fra Motorring 3 til Motorring 4 gennem den nordlige del af  

 Vestskoven.
Nord for Jyllingevej berører forbindelsesanlæggets ramper bolig-  

 og  

 erhvervsområder vest for Motorring 3 og Vestvolden og boligbebyggelser øst  

 for  

 Motorring 3 ved Slotsherrensvej.
Syd for Jyllingevej berører ramperne til  

 forbindelsesanlægget Vestskoven vest for Motorring 3 og Vestvolden øst for  

 Motorring 3.
 Da der i forbindelse med detailprojektering af anlægget kan  

 ske mindre justeringer af linjeføringen, og da Statens  

 Ekspropriationskommission  

 afgør dels projektets endelige linjeføring, dels ekspropriationens omfang, er  

 det ikke muligt med sikkerhed at fastslå, hvilke arealer der skal afstås.
 Med disse forbehold kan konsekvenserne for arealindgrebet  

 resumeres på følgende måde:
På strækningen fra Motorring 3 til Ring 3 forventes der at  

 skulle eksproprieres arealer fra en række bolig- og erhvervsejendomme langs  

 Motorring 3. 1-2 erhvervsejendomme og op til 5-10 enfamiliehuse må forventes  

 totaleksproprieret og 15-20 boliger henholdsvis 14-18 virksomheder  

 deleksproprieret, ligesom anlægget vil berøre Parcelgårdens Rideskole i  

 Glostrup og en knallertbane.
Der skal erhverves et areal af Vestskoven, som  

 delvis vil kunne magelægges med det areal, Vejdirektoratet i sin tid har  

 erhvervet til anlæg af Frederikssundmotorvejen, men som ikke skal benyttes  

 til  

 vejanlægget.
 Fra Ring 3 til Motorring 4 påregnes kun erhvervet mindre  

 arealer, idet udvidelsen af antallet af kørespor sker ved delvis inddragelse  

 af  

 midterrabatten.
 Ved udbygningen af rundkørslen i Frederikssund skal der kun  

 i mindre omfang erhverves arealer, primært landbrugsjord.
Vejanlæggets barrierevirkning for mennesker vil være stort  

 set uforandret, da eksisterende vej- og stiforbindelser bibeholdes eller  

 forlægges på mindre delstrækninger.
Der etableres herudover en ny  

 stiforbindelse, som krydser Ring 3 lidt syd for motorvejens underføring af  

 Ring  

 3. Herved skabes der sammenhæng i stisystemet mellem de to dele af Vestskoven  

 på hver sin side af Ring 3. Der er i dag ingen direkte stiforbindelse over  

 Ring  

 3, og den ovennævnte stiforbindelse vil give mulighed for en forbedret  

 rekreativ udnyttelse af skoven.
8.2 Støj, luft og klima De støjmæssige effekter af en 1. etape af motorvejsanlægget  

 er dels støjudbredelsen fra selve vejen, dels nedsættelse af støjen langs det  

 vejnet, der aflastes som følge af anlægget.
Antallet af støjbelastede  

 ejendomme  

 langs det vejnet, der påvirkes trafikalt af 1. etape af  

 Frederikssundmotorvejen  

 med støj over 55 dB, reduceres med ca. 80 ejendomme.
De rekreative områder i Vestskoven er i dag generelt  

 belastet af støj fra bl.a. den nuværende Frederikssundmotorvej, Jyllingevej,  

 Ring 3 og Motorring 3. Anlægget af 1. etape af Frederikssundmotorvejen vil  

 medføre en begrænset forøgelse af støjen i Vestskoven.  

 Frederikssundmotorvejen  

 vil på størstedelen af strækningen mellem Motorring 3 og Ring 3 være gravet  

 ca.  

 4-  

 6 meter  

 ned  

 under terræn, hvilket betyder, at støj vil blive dæmpet af skråningsanlægget.  

 På strækningen mellem Ring 3 og Motorring 4 gennemføres en udvidelse fra 4  

 til  

 6 spor, hvor udvidelsen sker ind mod midterrabatten.
Der vil i det nye  

 projekt  

 blive anvendt en særlig støjdæmpende asfalt, som reducerer støjen i forhold  

 til  

 den nuværende belægning på Frederikssundmotorvejen mellem Ring 3 og Motorring  

 4.
 Overskudsjord fra vejanlægget vil efter nærmere aftale med  

 Skov- og Naturstyrelsen blive anvendt i volde langs motorvejen for at  

 begrænse  

 støjpåvirkningen fra motorvejen.
 Forbindelsesanlægget mellem Frederikssundmotorvejen og  

 Motorring 3 planlægges udformet med hensyntagen til Vestvolden, således at  

 rampen fra Frederikssundmotorvejen i østgående retning til Motorring 3 i  

 nordgående retning går under Motorring 3 og under Jyllingevej, jf. pkt. 4.4.
Ved gennemførelse af 1. etape af Frederikssundmotorvejen  

 forventes en mindre stigning i de samlede udledninger af CO (ca. 26 tons pr.  

 år), NOx, (ca. 13 tons pr. år), SO2  

 (ca. 0,1 ton pr. år)  

 og partikler (ca. 1 ton pr. år) på vejnettet i hovedstadsområdet, mens VOC  

 (kulbrinter) stort set er uændret.
Forskellen mellem emissioner fra det  

 eksisterende vejnet og et vejnet, som også omfatter en 1. etape af  

 Frederikssundmotorvejen, ligger i 2010 i intervallet 0,1-0,3 %. Der sker dog  

 en  

 omfordeling af emissionerne, så der sker en større stigning i ubebyggede  

 områder (langs det overordnede vejnet) og en reduktion på 0,2 til 0,3 % i  

 bebyggede områder.
Det samlede trafikarbejde med bil i hovedstadsområdet vil  

 ifølge beregningerne stige med ca. 0,19 % (ca. 23 mio. kørte km pr. år) som  

 følge af anlæg af motorvejsetapen.
Da der samtidig opnås en mere glidende  

 afvikling af trafikken, bliver stigningen i energiforbrug og dermed  

 stigningen  

 i emissionerne af CO2  

 lidt mindre, ifølge beregningerne ca. 0,15 %  

 (ca. 3.800 tons pr. år).
8.3 Natur, landskab og fortidsminder Det vurderes, at vejen kan indpasses i landskabet på en  

 æstetisk og landskabelig afbalanceret måde.
Mellem Motorring 3 og Ring 3  

 rummer  

 området både braklagte marker, ældre overvejende nåleskov samt nyere  

 tilplantede  

 partier med overvejende løvtræer.
På strækningen mellem Motorring 3 og Ring 3 er vandhuller  

 samt et mindre vandløb periodevis tørlagte.
Der må forventes at være  

 forekomst  

 af padder ved vandhullerne.
Området er karakteriseret som lokalitet med  

 fugleinteresser.
Generelt vil vejanlægget inddrage visse naturarealer og  

 dermed reducere levestederne for planter og dyr.
Vejanlægget vil i nogen grad  

 opsplitte den østligste del af Vestskoven og forringe områdets naturmæssige  

 oplevelsesværdi.
Det vurderes dog, at vejanlægget med de nødvendige hensyn i  

 form af f.eks. erstatningsvandhuller og hegning ikke vil få væsentlig  

 indvirkning på arternes generelle forekomst i området.
 Vejanlægget forløber nord for Hvissingestenen, der er  

 fredet og i regionplanen udpeget som af geologisk interesse.
Vestvolden berøres kun i begrænset omfang af  

 forbindelsesrampen fra vest mod nord på Motorring 3. Denne rampe forløber  

 langs  

 til- og frakørselsramperne øst for Motorring 3 og syd for Jyllingevej og vil  

 indebære et begrænset indgreb.
Nord for Jyllingevej fortsætter  

 forbindelsesrampen  

 langs Motorring 3 gennem den vestlige del af en knallertbane, der er  

 beliggende  

 langs Vestvolden.
En af de eksisterende tilslutningsramper, der forløber  

 langs  

 Vestvolden, flyttes til gengæld længere væk fra voldanlægget og tættere på  

 Motorring  

 3.
 Forbindelsesrampen fra syd på Motorring 3 mod vest til  

 Frederikssundmotorvejen berører ikke fredningen af Vestvolden.
 I forbindelse med detailprojekteringen vil indgrebet i  

 Vestvolden blive søgt formindsket.
8.4 Friluftsliv Der er til nærområdet langs motorvejen gennem Vestskoven på  

 strækningen mellem Motorring 3 og Motorring 4 knyttet rekreative interesser,  

 herunder ridning.
Langs østsiden af Motorring 3 langs Vestvolden er ligeledes  

 knyttet rekreative interesser.
Visse områder benyttes til konkrete  

 aktiviteter  

 såsom spejderaktiviteter, hundetræning og knallertbane.
En gennemførelse af  

 1.  

 etape af Frederikssundmotorvejen vil indebære en omlægning af dele af den  

 rekreative anvendelse af området som følge af arealindgrebet og støjen fra  

 vejtrafikken.
Stierne, der krydses af motorvejen, vil enten blive bibeholdt  

 (samtlige regionale stier) eller forlagt, jf. nærmere punkt 4.6.
Der erhverves arealer og udlægges  

 26 ha  

 erstatningsskov i Vestskoven.
Der  

 sikres hermed etablering af skov i lokalområdet på et areal svarende til det  

 skovareal, som nedlægges i forbindelse med gennemførelsen af projektet.  

 Herudover afsættes der midler til etablering af yderligere  

 26 ha  

 skov til rekreative formål, for  

 eksempel hundelufterskov, og til orienteringsløb i Vestskoven i takt med, at  

 der viser sig mulighed for erhvervelse af arealer hertil.
Vestskovens samlede  

 areal vil dermed blive forøget.
8.5 Overfladevand og grundvand Motorvejsprojektet krydser en grøft vest for Motorring 3 og  

 Bymose Rende, der er beliggende mellem Ring 3 og Motorring 4. Bymose Rende er  

 målsat med lempet målsætning.
Grundvandet er i et område beliggende nord for den  

 nuværende Frederikssundmotorvej og vest for Ring 3 tillagt særlige  

 drikkevandsinteresser.  

 Området i Vestskoven syd for den nuværende Frederikssundmotorvej og øst for  

 Ring 3 er i regionplanen kategoriseret som sårbart grundvand med et dæklag,  

 der  

 anslås til at bestå af mellem 5 og  

 15  

 meter  

 lavpermeable lag af moræneler.
Området er  

 klassificeret som område med drikkevandsinteresse.
Den nuværende  

 Frederikssundmotorvej, som udbygges med to ekstra kørespor i midterrabatten,  

 forløber gennem den sydligste del af beskyttelseszonen hørende til Københavns  

 Vands Kildeplads III.
Enkelte private vandboringer kan blive berørt.
 Afledning af vejvand fra det færdige anlæg vil ske til de  

 forskellige vandløb, der krydses af linjeføringen eller ligger nær herved.  

 Vejvandet bliver opsamlet i regnvandsbassiner, som udjævner afstrømningen og  

 nedbringer mængden af skadelige stoffer, inden det ledes til vandløb og  

 herved  

 sikrer, at vandløbene ikke forurenes, jf. punkt 4.11.
 Afvandingssystemet sikrer, at der under normale  

 omstændigheder ikke vil være nogen risiko for belastning af  

 grundvandskvaliteten.  

 Risikoen for at forringe kvaliteten af drikkevandet i forhold til i dag  

 vurderes som yderst begrænset.
8.6 Ressourceforbrug Det samlede forbrug af grusmaterialer til vejens opbygning  

 er vurderet til ca.  

 130.000 m3  

 samt  

 7.000 m3  

 beton.
Forbruget af sand og grus svarer til ca. 5 % af det årlige forbrug  

 i hovedstadsområdet.
Hertil kommer forbrug af asfalt på ca. 160.000 tons og  

 ca.  

 1.000 tons stål.
Ved anlæg af motorvejen skønnes det, at der bliver ca.  

 400.000-  

 500.000 m3  

 jord i overskud.
Mængden af overskudsjord vil afhænge af den endelige  

 udformning  

 af forbindelsesanlægget.
Overskudsjorden vil, hvor det er hensigtsmæssigt,  

 blive oplagt i volde langs Vestskoven efter nærmere aftale med Skov- og  

 Naturstyrelsen.  

 Det forventes, at genanvendelige materialer så vidt muligt anvendes ved  

 anlægsprojektet, herunder forurenet jord og restprodukter, i det omfang de  

 ikke  

 udgør nogen fare for jord eller grundvand.
8.7 Forurenet jord Motorvejen berører to potentielt forurenede arealer og en  

 lokalitet med kendt forurening.
Som udgangspunkt vil denne jord indgå i  

 vejanlægget i volde, dæmninger og tilslutnings- og forbindelsesanlæg efter  

 myndighedernes anvisning/tilladelse efter mere detaljerede undersøgelser som  

 grundlag for den konkrete jordhåndtering i forbindelse med projektet.
9. Alternativer 9.1 Alternativer i Vejdirektoratets  

 VVM-undersøgelse Der er i VVM-undersøgelsen undersøgt en række alternativer  

 til linjeføringer vest for Ring 4, der ud fra en samlet vurdering af miljø,  

 arealinteresser, trafikale og landskabelige konsekvenser er fravalgt som  

 mindre  

 egnede end Hovedforslag 1 og 2.
 Konsekvensen af ikke at anlægge en ny vej er i  

 VVM-undersøgelsen beskrevet i form af:
 En fremskrivning af de trafikale og miljømæssige forhold  

 med uændret vejnet (også kaldet Basis 2010) og mulig forbedring af det  

 eksisterende vejnet (0+alternativet) samt mulige forbedringer af den  

 kollektive  

 trafik (K+alternativet).
På strækningen fra Motorring 3 til Motorring 4 omfatter  

 0+alternativet en udbygning af krydset ved Ring 3, Frederikssundmotorvejen og  

 Jyllingevej med ekstra ligeudbaner og svingbaner.
I VVM-undersøgelsen er  

 0+alternativet fravalgt som mindre egnet end Hovedforslag 1 og 2.
9.2 Yderligere foreslåede alternativer i  

 offentlighedsfasen I forbindelse med såvel VVM-høringen som efterfølgende har  

 der været fremsat forslag til alternativ udformning af vejanlægget på  

 strækningen mellem Motorring 3 og Ring 3. Kulturøkologisk forening i  

 Albertslund  

 (jf.
Trafikudvalget, 2003-2004, alm. del  bilag 313), Grøn Trafik i  

 Bycirklen  

 (jf.
Trafikudvalget, 2003-2004, alm. del  bilag 558), og Glostrup  

 Kommune (den  

 såkaldte »William-model«) (jf.
Trafikudvalget, 2003-2004, alm. del   

 bilag 654)  

 har således fremsat forslag med henblik på at mindske indgrebet i Vestskoven.
Kulturøkologisk Forening i Albertslund medgiver, at der er  

 kapacitetsproblemer på strækningen, og at der skal ske udbedringer ikke  

 mindst  

 af krydset Frederikssundmotorvejen, Ring 3 og Jyllingevej.
Foreningen har  

 derfor foreslået en løsning som alternativ til en 6-sporet motorvej gennem  

 Vestskoven.
Løsningen omfatter, at:
·  


  

 Jyllingevej udvides med 2 spor til  

 en 6 spors hovedvej mellem Ring 3 og Motorring 3 ·  


  

 der etableres niveaufri skæring i  

 krydset Frederikssundmotorvej/Jyllingevej/Ring 3 ·  


  

 der etableres niveaufri skæring i  

 krydset Jyllingevej/Oxbjergvej/Ejby Industrivej, og at ·  


  

 krydset/udfletningen mellem  

 Jyllingevej og Motorring 3 udbygges Foreningen Grøn Trafik i Bycirklen har foreslået en  

 forsænket motorvej med 4 spor i den eksisterende Frederikssundmotorvejs og  

 Jyllingevejs tracé. På strækningen fra Ring 3 og til forbindelsesanlægget ved  

 Motorring 3 er motorvejen omgivet af en højere beliggende lokalvej med et  

 spor  

 i hver retning.
I forslaget anlægges en niveaufri tilslutning ved Ring 3, og  

 Ejby Industrivej/Oxbjergvej føres over motorvejen, mens krydset mellem Ejby  

 Industrivej/Oxbjergvej og Jyllingevej udformes som en rundkørsel.
Ved  

 Motorring  

 3 etableres i forslaget et forbindelsesanlæg mellem Frederikssundmotorvejen  

 og  

 Motorring 3. Der etableres ligeledes et tilslutningsanlæg fra Motorring 3 til  

 Jyllingevej.
William-modellen, som er foreslået af Glostrup Kommune,  

 indebærer, at den eksisterende Frederikssundmotorvej rettes ud på den  

 ovennævnte delstrækning og flyttes længere mod nord i Vestskoven mellem  

 Frederikssundmotorvejen  

 og Ejby vest for Ring 3. Motorvejen føres under Ring 3 og videre over i en  

 udbygget Jyllingevej.
Jyllingevej udbygges i William-modellen med en  

 ensrettet  

 parallelvej nord for Jyllingevej fra Islevdalvej til Ring 3. Der etableres et  

 ekstra parallelspor i sydsiden af Jyllingevej fra Ring 3 til Ejbyvej  

 Industrivej/Oxbjergvej.  

 Der anlægges en niveaufri tilslutning ved Ring 3, og Ejby  

 Industrivej/Oxbjergvej føres over den udbyggede Jyllingevej og parallelvejen  

 uden tilslutning til disse.
Ved Motorring 3 etableres et forbindelsesanlæg  

 mellem Frederikssundmotorvejen og Motorring 3 og et tilslutningsanlæg mellem  

 Motorring 3 og Jyllingevej.
Vejdirektoratets sammenfattende vurdering er, at forslagene  

 om at skåne en bræmme af Vestskoven mod at flytte den inderste strækning af  

 Frederikssundmotorvejen mellem Motorring 3 og Ring 3 mod nord, så den  

 kombineres med Jyllingevej, vil være til ulempe for trafikafviklingen på  

 strækningen.
Der er knyttet en række vejtekniske problemer til forslagene,  

 bl.a. utilstrækkelige flettestrækninger, dårlige sigtforhold på ramperne og  

 sammenblanding  

 af lokaltrafik med motorvejstrafik, som vil medføre en øget uheldsrisiko.
Det  

 er derfor Vejdirektoratets trafikfaglige vurdering, at de alternative forslag  

 ikke er egnede til at sikre en hensigtsmæssig afvikling af trafikken i  

 området.
Forslagene om at flytte linjeføringen væsentligt længere  

 mod nord indebærer, at Vestskoven berøres i mindre omfang end det i  

 VVM-redegørelsen fremlagte hovedforslag.
Til gengæld vil den fredede Vestvold  

 øst for Motorring 3 og syd for Jyllingevej i højere grad blive berørt.
En  

 flytning af linjeføringen væsentligt længere mod nord vil desuden betyde et  

 større arealmæssigt indgreb i erhvervsområdet i Rødovre nord for Jyllingevej  

 og  

 langs vestsiden af Motorring 3.
Albertslund og Glostrup Kommuner har ved Rambøll Nyvig A/S  

 den 30. april 2004 fremsat tre alternative forslag til en 1. etape af  

 Frederikssundmotorvejen.
Projektet, som omfatter to motorvejsløsninger og en  

 motortrafikvejsløsning,  

 er udarbejdet som alternativ til Vejdirektoratets hovedforslag i  

 VVM-redegørelsen  

 med det formål at undgå indgreb i Vestskoven.
Fælles for de tre forslag er, at den eksisterende del af  

 Jyllingevej, der i dag er en primær fordelingsvej, ombygges.
I forslagene er  

 vejanlægget gravet ca.  

 3 meter  

 ned på strækningen mellem tilslutningsanlægget ved Motorring 3 og Ring 3.  

 Dette  

 indebærer, at Ring 3 og Oxbjergvej, der føres over vejanlægget, skal hæves  

 ca.  

 3,5 meter.
De tre forslag adskiller  

 sig primært fra hinanden i udformningen af tilslutningen til Motorring 3 øst  

 for Oxbjergvej.
Vejdirektoratet har gennemgået de tre forslag og har  

 vurderet de trafiksikkerhedsmæssige, trafikafviklingsmæssige og miljømæssige  

 forhold.
De tre forslag har i forhold til VVM-forslaget den fordel, at  

 indgrebet  

 i Vestskoven i vid udstrækning undgås, og de støjmæssige konsekvenser i  

 Vestskoven er på visse delstrækninger mindre end i VVM-forslaget.  

 Vejdirektoratet vurderer imidlertid, at ingen af de tre forslag vil kunne  

 afvikle trafikken, og at de trafiksikkerhedsmæssigt er problematiske.
 Vejdirektoratet kan derfor ikke anbefale forslagene som et  

 alternativ til VVM-forslaget.
 Dette skyldes primært:
·  


  

 at de tre forslag ikke indeholder  

 tilstrækkelig kapacitet i forbindelsesanlægget ved Motorring 3 og for  

 motortrafikvejsløsningen endvidere heller ikke tilstrækkelig kapacitet i en  

 fordelerring og i vejnettet i erhvervsområdet vest for Motorring 3 ·  


  

 at de tre forslag indebærer en  

 væsentlig forringelse af tilgængeligheden til erhvervsområdet omkring Ejby  

 Industriområde  

 og Islevdalvej nord for Jyllingevej ·  


  

 at de tre forslag har en  

 afslutning og overgang til Jyllingevej ved Motorring 3, som  

 trafiksikkerhedsmæssigt  

 giver en stor risiko for uheld.
Tilsvarende gælder for to af forslagene, at  

 der  

 skal etableres signalregulerede kryds, som er trafiksikkerhedsmæssigt  

 problematiske ·  


  

 at der ikke længere er en  

 stiforbindelse langs Jyllingevej, hvorfor cyklister og gående i stedet er  

 henvist til at benytte stier i Vestskoven og gennem erhvervsområdet.
Dette  

 indebærer bl.a. på grund af omvejskørslen forringede forhold for cyklister og  

 gående.
 I forbindelse med fremsættelsen af L11 i oktober måned 2004  

 og den efterfølgende debat fremsatte William Pedersen, Grøn Trafik i  

 Bycirklen,  

 en række nye forslag til placeringen af motorvejen med henblik på at skåne  

 Vestskoven, der i lighed med William Pedersens oprindelige forslag  

 (William-modellen) tog udgangspunkt i Jyllingevej  den såkaldte Model 2  

 og  

 senest Model  

 2F.
Vejdirektoratet har påpeget, at der i vestgående retning  

 ikke er den fornødne plads mellem Motorring 3 og Ring 3 til de i Model 2  

 forudsatte indfletninger og under- og overføringer af forbindelsesramperne  

 ved  

 Jyllingevej.
Efter Vejdirektoratets vurdering indebærer udformningen af Model  

 2, at trafikken ikke kan afvikles på en glidende og trafiksikker måde.  

 Vejdirektoratet har på denne baggrund ikke kunnet anbefale de forskellige  

 Model  

 2-forslag.
 Flytningen af linjeføringen mod nord i Model 2-forslagene  

 medfører endvidere en række konsekvenser nord for Jyllingevej i form af et  

 større indgreb i erhvervsområdet og i boligbebyggelser langs Hvidsværmervej i  

 forhold til den af Vejdirektoratet foreslåede linjeføring, som blev lagt til  

 grund for L11.
Regeringen og forligspartierne besluttede i april 2005, at  

 der skulle gennemføres en teknisk-økonomisk analyse af den såkaldte  

 Jyllingevej-model.
Jyllingevej-modellen indebærer anlæg af en motorvej i  

 Jyllingevejs forløb og anlæg af en ny Jyllingevej gennem erhvervsområdet nord  

 for den nuværende Jyllingevej.
Analysen viste, at der med  

 Jyllingevej-modellen  

 bliver sparet en mindre del af Vestskoven i forhold til lovforslagets  

 løsning,  

 men at indgrebet i erhvervsområdet til gengæld bliver væsentligt større.
De  

 trafikale og trafiksikkerhedsmæssige kvaliteter i Jyllingevej-modellen er  

 sammenlignelige med lovforslagets løsning.
Jyllingevej-modellen er ved  

 analysen  

 vurderet at være ca. 840 mio. kr. dyrere (middelværdi i prisniveau 2005) end  

 lovforslagets  

 løsning.
Senest er fremkommet et forslag (jf.
Trafikudvalget,  

 2005-2006, alm. del  spm. 146), hvorefter Jyllingevej omlægges som to  

 ensrettede lokalveje udenpå Frederikssundmotorvejen mellem  

 Motorring 3 og  

 Ring 3 efter det samme princip som ved Helsingørmotorvejen fra Brogårdsvej og  

 ind mod København, hvor Lyngbyvej føres parallelt med motorvejen.
Den  

 vestgående del af Jyllingevej fastholdes i sin nuværende linjeføring, og den  

 samlede udbygning af vejanlægget sker mod syd ned i Vestskoven.
Det er  

 Vejdirektoratets vurdering, at forslaget af trafiksikkerhedsmæssige årsager  

 ikke kan anbefales som en alternativ løsning, da lokaltrafik blandes med  

 motorvejstrafik.
Forslaget er endvidere dyrere end lovforslagets projekt,  

 bl.a.  

 fordi Jyllingevej skal omlægges.
Forslaget medfører desuden et større omfang  

 af  

 ekspropriationer af bygningsanlæg end lovforslagets projekt og overholder  

 ikke  

 vejreglerne med hensyn til kurveradier, flettestrækninger m.m.
10. Økonomiske og administrative konsekvenser for  

 det offentlige Udgifterne er opgjort  

 for det foran beskrevne optimerede projekt for en 1. etape af  

 Frederikssundmotorvejen.
I det optimerede projekt er linjeføringen flyttet  

 længere mod nord, tættere på Jyllingevej, der er indarbejdet en række  

 miljøforbedringer, og flettestrækningen i østgående retning mellem Ring 3 og  

 Motorring 3 er blevet forlænget.
 Der blev i januar 2005  

 udarbejdet et skitseprojekt, jf. aktstykke 200 af 2. september 2004, for det  

 optimerede projekt på strækningen fra Motorring 3 til Ring 3.  

 De samlede udgifter til  

 projektering, tilsyn, administration, arealerhvervelse og anlæg af 1. etape  

 af  

 Frederikssundmotorvejen som beskrevet foran er anslået til 871 mio. kr.  

 (2005-priser).
 Anlægsoverslaget er  

 behæftet med usikkerhed, da udgifter til bl.a. ekspropriationer, jordarbejder  

 og bro- og asfaltarbejder ikke kan beregnes præcist på forhånd, idet  

 projektets  

 detaljerede linjeføring, mængder mv. først kendes på et senere tidspunkt.
Der knytter sig  

 herudover usikkerhedsfaktorer til budgettet, fordi et projekt vil strække sig  

 over en længere årrække.
Usikkerheden vedrører bl.a. markedsforhold,  

 råvarepriser, udviklingen i priserne på ejendomsmarkedet, nye krav til  

 anlæggets udformning (fx myndighedskrav og nye miljøkrav), uforudsete  

 anlægstekniske forhold, herunder bl.a. vejrlig og jordbundsforhold mv.
Vejdirektoratet  

 tilstræber ved anvendelsen af risikoanalyser at indregne disse  

 usikkerhedsfaktorer.
Metoden indebærer, at der foretages en vurdering af  

 sandsynligheden for budgetoverholdelse ved forskellige budgetniveauer efter  

 Successiv Princippet.
Usikkerhedsanalyserne afgrænses af Vejdirektoratet  

 fra større udefra kommende ændringer.
Det vil bl.a. sige, at  

 force majeure-begivenheder,  

 politisk besluttede udvidelser af projektet, i dag ukendte miljøkrav og andre  

 myndighedskrav over 10 mio. kr. samt ændringer i konjunktur- eller  

 markedssituationen,  

 der samlet overstiger det forventede med 10 % eller mere, ikke er medtaget i  

 usikkerhedsanalysen.
 På basis af den i april  

 2005 gennemførte usikkerhedsanalyse, der er afgrænset som anført, fremkommer  

 middelværdien 871 mio. kr. med en tilknyttet usikkerhed, som indebærer, at  

 der  

 er 50 % sandsynlighed for, at anlægsudgifterne bliver mindre end det anførte,  

 og 50 % sandsynlighed for, at udgiften bliver større end det anførte.
Der forudsættes, at  

 Vejdirektoratet i forlængelse af anlægsprojektet og dertil knyttede  

 ekspropriationer i overensstemmelse med sædvanlig praksis kan oppebære  

 indtægter fra salg af ejendomme og grunde.
Denne indtægt indgår i  

 anlægsoverslaget  

 og bogføres i projektregnskabet.
Der er beregnet en intern  

 rente for projektet på ca. 9 % og en netto nutidsværdi på ca. 730 mio. kr.
I  

 beregningen indgår trafikanternes besparelser og kørselsomkostninger,  

 uheldsomkostninger, trafikstøj, barrierevirkning og oplevet risiko, lokal og  

 regional luftforurening samt vejvedligeholdelse.
 Anlæg af 1. etape af  

 Frederikssundmotorvejen påregnes gennemført som et samlet projekt med åbning  

 i  

 2012.
 Tidsplanen for 1. etape  

 af Frederikssundmotorvejen koordineres med Motorring 3-projektets etape 3,  

 der  

 blev sat i bero med henblik på at sikre koordineringen jf. også transport- og  

 energiministerens orientering af 3. juni 2004 til Folketingets Trafikudvalg.
Der er blandt partierne  

 bag trafikaftalen fra november 2003 enighed om, at der skal ske udlægning af  

 skov med udgangspunkt i Vestskoven, som erstatning for den skov, der  

 inddrages  

 i forbindelse med vejanlægget, ligesom der, for at mindske støjudbredelsen  

 fra  

 vejanlægget, skal anvendes en særlig støjdæmpende asfalt.
Disse ændringer vil  

 medføre yderligere udgifter på ca. 10 mio. kr.
Middelværdien på 871  

 mio. kr. indeholder ikke de 10 mio. kr. til mindre støjende asfaltbelægninger  

 og til etablering af erstatningsskov i Vestskoven.
Når disse indregnes, fås  

 en  

 middelværdi på ca. 881 mio. kr. (2005-priser). Ved regulering med  

 byggeomkostningsindekset  

 svarer middelværdien til 895 mio. kr. i 2006-priser.
 Udgifterne (2006-priser)  

 forventes at fordele sig som følger:
 2004:
 3  

 mio. kr.
 2005:
 8  

 mio. kr.
 2006:
 42  

 mio. kr.
 2007:
 72  

 mio. kr.
 2008:
 90  

 mio. kr.
 2009:
 105  

 mio. kr.
 2010:
 235  

 mio. kr.
 2011:
 162  

 mio. kr.
 2012:
 154  

 mio. kr.
 2013:
 14  

 mio. kr.
 2014:
 10  

 mio. kr.
 I alt:
 895  

 mio. kr.
 I forbindelse med ovenstående anlægsbevilling skal det  

 bemærkes, at den fremtidige budgettering af anlægsprojekter i øjeblikket  

 drøftes i et udvalgsarbejde mellem Finansministeriet og Transport- og  

 Energiministeriet.
 Anlægsarbejdet forestås af Vejdirektoratet og har således  

 primært økonomiske og administrative konsekvenser for Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres, dokumenteres og evalueres, og den nødvendige information  

 formidles til trafikanter og naboer.
Trafikafviklingen skal overvåges, og den  

 nødvendige information formidles til trafikanter og naboer.
Endelig skal  

 trafiksikkerhedsmæssige og arbejdsmæssige indsatser gennemføres.
 Af den samlede udgift  

 er budgetteret med ca. 17 % (middelværdi) til projektering, tilsyn og  

 administration.  

 Heraf er der som forudsætning for totaludgiften forudsat en fordeling med 4,6  

 %  

 lønninger til Vejdirektoratets eget personale, 7,4 % omkostninger til  

 eksterne  

 rådgivere og 5 % øvrige driftsudgifter.
11. Økonomiske konsekvenser for erhvervslivet Lovforslaget skønnes at medføre en mindre positiv afledt  

 konsekvens i form af øget direkte og indirekte beskæftigelse på ca.  

 1.500-2.000  

 mandår i forbindelse med anlægsarbejdet.
Samtidig har lovforslaget en  

 begrænset  

 strukturel virkning for erhvervslivet, da transportforholdene forbedres ved  

 en  

 bedre infrastruktur.
12. Administrative konsekvenser for erhvervslivet Lovforslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget medfører  

 administrative  

 konsekvenser for erhvervslivet.
Forslaget skal derfor ikke forelægges  

 Økonomi-  

 og Erhvervsministeriets virksomhedspanel.
13. Konsekvenser for borgerne Det færdige anlæg vil samlet set forbedre fremkommeligheden  

 og miljøforholdene for borgerne i området, men berører samtidig direkte og  

 indirekte en del naboer bl.a. i form af ekspropriationer.
 I det videre forløb i anlægsprocessen vil borgerne i  

 området bl.a. på  

  

 www.vejdirektoratet.dk  

 løbende blive informeret om vejarbejdets  

 karakter og tidsplan, og ejerne af de berørte ejendomme vil blive inddraget  

 direkte ved breve fra og møder med Vejdirektoratet og  

 ekspropriationsmyndighederne.
 Vejdirektoratet vil gennem brugerundersøgelser måle naboers  

 og lodsejeres tilfredshed med Vejdirektoratets kommunikation.
14. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 nr.
L 175, side 40) som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5).
15. Høring over lovforslaget Det oprindeligt fremsatte lovforslag blev sendt i høring  

 hos Hovedstadens Udviklingsråd, Københavns Amt, Frederiksborg Amt samt  

 Rødovre,  

 Glostrup, Albertslund og Frederikssund Kommuner.
 Høringssvarene blev med brev af 22. oktober 2004 fremsendt  

 til Trafikudvalget, ledsaget af de kommentarer, som udtalelserne gav  

 anledning  

 til.
Der er foretaget en fornyet høring over dette lovforslag  

 hos de samme myndigheder.
Høringssvarene vil blive sendt til Folketingets  

 Trafikudvalg, ledsaget af de kommentarer, som høringssvarene måtte give  

 anledning  

 til.
Samlet  

 vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Mindre udgifter for stat, kommuner og amtskommuner som  

 følge af færre trafikuheld Udgift for staten på 895 mio. kr. (2006-priser) Begrænsede merudgifter til drift og vedligehold af veje Administrative konsekvenser for stat, kommuner og  

 amtskommuner Ingen Meradministration for Vejdirektoratet i anlægsfasen Økonomiske konsekvenser for erhvervslivet Forventes at forbedre trafikafviklingen og derved  

 reducere transportudgifterne Ingen Administrative konsekvenser for erhvervslivet Ingen Ingen Miljømæssige konsekvenser Antallet af støjbelastede ejendomme med støj over 55 dB  

 reduceres.
Ændrer naturområder og giver en barriere og en ny  

 støjkilde i Vestskoven.
Den samlede luftforurening og CO2  

 -  

 emission  

 bliver lidt forøget Administrative konsekvenser for borgerne Forbedring af trafik- og miljøforhold for borgerne i området.
 En mindre gruppe borgere vil blive berørt direkte af  

 anlægget, bl.a. i form af ekspropriation.
Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet.
Bemærkninger til lovforslagets enkelte bestemmelser Til § 1 Bestemmelsen omfatter en bemyndigelse til at anlægge en ca.  

 1,5 km  

 lang  

 motorvej mellem Motorring 3 og Ring 3 i forlængelse af den nuværende  

 Frederikssundmotorvej og til at udbygge Frederikssundmotorvejen mellem Ring 3  

 og Motorring 4 fra de nuværende 4 til 6 spor.
Bestemmelsen indeholder  

 endvidere  

 en bemyndigelse til at udbygge rundkørslen i krydset Frederikssundsvej og  

 J.F.  

 Willumsens Vej i Frederikssund.
 Som en konsekvens af bestemmelsen i nr. 1 foreslås i nr. 4  

 en bemyndigelse til transport- og energiministeren til at nedklassificere  

 strækningen af den nuværende hovedlandevej 112, Jyllingevej, mellem Ring 3 og  

 Motorring 3, der vil blive afløst af den i nr. 1 nævnte  

 hovedlandevejsstrækning,  

 til kommunevej.
Til § 2 VVM-redegørelsen, der ligger til grund for dette  

 lovforslag, omfatter hele strækningen mellem Motorring 3 og Frederikssund.  

 Redegørelsen belyser to hovedforslag, henholdsvis Hovedforslag 1  

 (åben-land-løsningen) og Hovedforslag 2 (bymotorvejsløsningen gennem Stenløse  

 og Ølstykke). De to hovedforslag er optaget på vejplanen for hovedlandeveje,  

 jf. § 26 i lov om offentlige veje.
Redegørelsen indeholder bl.a. en  

 række  

 kort og visualiseringer, der viser, hvordan en motorvej i hvert af de  

 undersøgte hovedforslag kan indpasses i landskabet og gennem byområderne.  

 VVM-redegørelsen giver dermed en relativ klar indikation af, hvordan en  

 motorvej  afhængig af, hvilken løsning der vælges  vil gribe ind  

 i de  

 ejendomme, der er beliggende i de områder, som de to hovedforslag  

 gennemløber.
Med dette lovforslag fastlægges den overordnede linjeføring  

 på strækningen mellem Motorring 3 og Motorring 4, hvor de to hovedforslag er  

 sammenfaldende.
Af den politiske aftale af 5. november 2003 fremgår, at  

 projektet gennemføres i perioden 2006-2012. Af hensyn til koordinering med  

 Motorring 3 er projekteringen påbegyndt i 2004, jf. afsnit 10. For  

 strækningen  

 vest for Motorring 4 fra Motorring 4 til Frederikssund er det besluttet, at  

 der  

 skal gennemføres yderligere undersøgelser af en udbygning af  

 Frederikssundsvej,  

 inden der senere kan træffes endelig beslutning om vejforløbet videre mod  

 vest.  

 For begge hovedforslag samt en evt. udbygning af Frederikssundsvej gælder, at  

 den helt præcise fastlæggelse af linjeføring fastlægges af  

 ekspropriationskommissionen som led i dennes prøvelse af projektet, jf. lov  

 om  

 fremgangsmåden ved ekspropriation vedrørende fast ejendom (lovbekendtgørelse  

 nr. 672 af 19. august 1999). Prøvelsen sker på grundlag af et projekt  

 udarbejdet af Vejdirektoratet efter vedtagelse af en anlægslov.
Når  

 linjeføringerne er fastlagt ved en besigtigelsesforretning, udfærdiger  

 Vejdirektoratet en ekspropriationsplan med fortegnelse over alle ejere og  

 brugere, der vil blive berørt af de for anlægget nødvendige ekspropriationer.  

 Planen danner grundlag for ekspropriationskommissionens bestemmelser om,  

 hvordan projektet og ekspropriationerne nærmere skal gennemføres.
 Det forhold, at VVM-redegørelsen på den ene side viser,  

 hvordan en motorvej i henholdsvis Hovedforslag 1 (åben land-løsningen) eller  

 Hovedforslag 2 (bymotorvejsløsningen) vil kunne forløbe gennem landskabet og  

 byområderne sammenholdt med på den anden side, at omfanget af nødvendige  

 ekspropriationer først vil kunne fastlægges endeligt af  

 ekspropriationskommissionen  

 på et senere tidspunkt, indebærer, at nogle af de berørte grundejere i den  

 mellemliggende periode kan komme ud for, at de, på grund af vejplanerne, ikke  

   

 eller kun med betydeligt økonomisk tab  kan sælge deres ejendomme.  

 Problemstillingen synes mest udtalt i forhold til de formentlig få  

 grundejere,  

 der ufrivilligt bliver bragt i en situation, hvor afhændelse af vedkommendes  

 ejendom, inden der sker endelig fastlæggelse af linjeføringen, er en  

 forudsætning for, at den pågældende kan komme videre i sin tilværelse på en  

 rimelig  

 måde.
 For at sikre, at anlægget af 1. etape af  

 Frederikssundmotorvejen ikke fører til urimelige vilkår for de berørte  

 grundejere, foreslås en bestemmelse, der giver transport- og energiministeren  

 mulighed for, på begæring af ejeren, forlods at erhverve en ejendom, der  

 berøres særligt indgribende af planerne om en motorvej mellem Motorring 3 og  

 Frederikssund, når ejeren af særlige personlige grunde ønsker at afstå  

 ejendommen før det tidspunkt, hvor der kan foretages ekspropriation.  

 Bestemmelsen giver ikke grundejeren et retskrav på at få deres ejendom  

 overtaget, men er en mulighed, der kan bruges til at hjælpe grundejere i  

 særlige tilfælde.
Ved »særligt indgribende« sigtes til en situation, hvor  

 anlægsmyndigheden (Vejdirektoratet) vurderer, at den pågældende ejendom vil  

 blive totaleksproprieret i forbindelse med projektets gennemførelse.
Der må  

 på  

 det tidspunkt, hvor anmodningen om overtagelse fremsættes, foretages en  

 konkret  

 vurdering af projektets betydning for den pågældende ejendom, baseret på den  

 viden Vejdirektoratet har om linjeføringen ud fra den foretagne projektering  

 på  

 dette tidspunkt.
 Overtagelse kan ske af ejendomme, der berøres særligt  

 indgribende af enten Hovedforslag 1 eller Hovedforslag 2 for en motorvej fra  

 Motorring 3 til Frederikssund, der er belyst i VVM-undersøgelsen fra 2002.  

 Hvis  

 det senere besluttes at opgive en af disse linjer eller dem begge som  

 konsekvens af de supplerende undersøgelser af en udbygning af  

 Frederikssundsvej,  

 der er besluttet som led i trafikaftalen af 5. november 2003, vil muligheden  

 for at overtage ejendomme, som berøres af den eller de opgivne linjer,  

 ophøre,  

 da den opgivne linje herefter ikke er en del af statens vejplaner.
 »Særlige personlige grunde« vil f.eks. foreligge, hvor en  

 grundejer på grund af sygdom, alder, familiemæssige eller af andre sociale  

 grunde ønsker at afhænde ejendommen for at flytte til et andet sted.
 Overtagelsessummen fastsættes efter stk. 2 af de  

 ekspropriations- og taksationskommissioner, der er nedsat i henhold til lov  

 om  

 fremgangsmåden ved ekspropriation vedrørende fast ejendom, jf.  

 lovbekendtgørelse nr. 672 af 19. august 1999.
 Udgifterne til forlodsovertagelser på strækningen Motorring  

 4-Frederikssund, hvor der endnu ikke er truffet beslutning om linjeføring  

 mv.,  

 afholdes af den på finansloven hertil afsatte bevilling under konto  

 28.21.20.50. Anlæg af hovedlandeveje m.v. (forlodsovertagelser). Udgifterne  

 til  

 forlodsovertagelser på strækningen Motorring 3-Motorring 4 afholdes af  

 anlægsbevillingen.
Ejendomme, der måtte være overtaget forlods, kan senere  

 afhændes efter de almindelige regler for salg af statens ejendomme, hvis det  

 måtte vise sig, at ejendommen alligevel ikke skal anvendes til vejformål.
For  

 så vidt at der er tale om forlodsovertagelse af landbrugsejendomme, kan  

 ejendommens jord eventuelt anvendes som led i en jordfordeling i forbindelse  

 med et kommende vejanlæg.
Til § 3 Bestemmelsen udvider muligheden for at pålægge byggelinjer  

 efter § 34 i lov om offentlige veje på Motorring 3 i forbindelse med  

 tilslutning af Frederikssundmotorvejen, således at Vejdirektoratet får  

 mulighed  

 for at pålægge byggelinjer med en indbyrdes afstand på op til  

 120 m.
 Begrundelsen for at udvide byggelinjernes maksimumafstand  

 er, at de almindelige bestemmelser i lov om offentlige veje, hvorefter  

 hovedlandeveje kan pålægges byggelinjer på begge sider af vejen med en  

 indbyrdes afstand af  

 100 meter,  

 ikke vurderes at være tilstrækkelige i dette tilfælde.
 Ved pålæg af byggelinjerne finder reglerne i lov om  

 offentlige veje i øvrigt anvendelse.
Til § 4 Det foreslås, at loven træder i kraft dagen efter  

 bekendtgørelsen i Lovtidende.
Til § 5 Ved § 1, nr. 4, i lov nr. 238 af 7. juni af 1968 om  

 visse hovedlandevejsstrækninger blev ministeren for offentlige arbejder  

 bemyndiget  

 til at anlægge en hovedlandevej som motorvej fra Motorring 3 ved dennes  

 skæring  

 med Jyllingevej til Ballerupvej med tilslutning til den i lovens § 1,  

 nr.  

 2, nævnte motorvejsstrækning (Motorring 4). Vejen er anlagt på strækningen  

 fra  

 Ring 3 til Motorring 4.
 Som konsekvens af bestemmelsen i § 1, nr. 1, foreslås  

 § 1, nr. 4, i lov nr. 238 af 7. juni af 1968 om visse  

 hovedlandevejsstrækninger  

 ophævet.
