Nr BSF 48 Forslag til folketingsbeslutning om en produktionsfond for novellefilm Fremsat af Birte Weiss (S) Helge Mortensen (S) Jimmy Stahr (S) Pernille  

 Frahm (SF) Birthe Hansen (SF) Ole Vig Jensen (RV) Marianne Jelved (RV) den 18. december 1992 Folketinget opfordrer regeringen til at fremsætte lovforslag, der skaber de formelle rammer for statens deltagelse i en produktionsfond for danske novellefilm.
Fondens midler indskydes een gang årligt af Danmarks Radio, TV 2, Det Danske Filminstitut og Statens Filmcentral i forholdet 2: 2: 1: 1. Staten indskyder et beløb svarende til de øvrige parters samlede indskud, i 1994 maksimalt 12 mio. kr.
Bemærkninger til forslaget Formålet med produktionsfonden er at sikre novellefilmens overlevelse som  

 kunstart.
Herigennem kan nye talenter opnå erfaring som filmmagere, og  

 Danmarks Radio og TV 2 kan ad denne vej for beskedne midler få adgang til  

 kunstnerisk bearbejdede danske udsendelser.
Produktionsfonden skal ledes af en styregruppe med repræsentation af de  

 involverede institutioner.
Derudover udpeger kulturministeren et medlem af  

 styregruppen.
 Den daglige drift forestås af en konsulent og en produktionsleder efter  

 samme principper, som kendes fra anden kunstlovgivning.
 Loven skal træde i kraft den 1. januar 1994. Oprettelsen af  

 novellefilmfonden influerer ikke på fastsættelsen af licensen.
