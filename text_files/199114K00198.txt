Nr BTL 198 Betænkning over Forslag til lov om opdræt af vildt og ræve   

 Nr L 198 1991-92, 1. samling Afgivet af Landbrugs- og Fiskeriudvalget Afgivet: 19920422 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
Nogle af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Danmarks Hareavlerforening, Dansk Ornitologisk Forening, Dansk Pelsdyravlerforening, Dansk Skovforening, Foreningen til Dyrenes Beskyttelse i Danmark, Friluftsrådet, Jysk Hareeksportforening og Landsforeningen af Danske Hjorteavlere.
 Der er af landbrugsministeren og af nogle mindretal stillet  

 ændringsforslag, hvorom henvises til de ledsagende bemærkninger.
 Et mindretal (Socialdemokratiets og Socialistisk Folkepartis medlemmer af  

 udvalget) udtaler, at mindretallet er godt tilfreds med, at  

 landbrugsministeren nu vil forbyde opdræt af harer i bur, ligesom  

 mindretallet af hensyn til dyrenes velfærd er tilfreds med, at ministeren  

 foreslår en kort overgangsperiode på et år, inden for hvilken de eksisterende  

 opdræt af harer i bur skal afvikles.
 Herefter indstiller et mindretal (Det Konservative Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med de under nr. 9 og 12  

 stillede ændringsforslag og bemærker:
 Mindretallet støtter med henvisning til svaret på spørgsmål 24, at  

 landbrugsministeren kan forlænge afviklingsperioden i op til 2 år.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de under nr. 3, 5, 7, 9, 11  

 og 12 stillede ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de under nr. 1,  

 3, 5, 7, 8, 9, 10, 11 og 12 stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 2, 4, 6 og 12  

 stillede ændringsforslag og udtaler:
Lov om opdræt af vildt og ræve er en følge af beslutningsforslag nr.
B 58  

 om lovgivning på vildtområdet af 30. maj 1990.
 Det viser sig igen at være et af de forslag, som forskellige  

 miljøorganisationer kan presse igennem på et usagligt og et fuldstændig  

 udokumenteret grundlag.
I Landbrugsministeriets redegørelse vedrørende opdræt af vildt står der  

 for rævenes vedkommende: ». . . dyrenes vanskelige tilpasning og snævre  

 fangenskab samt de anvendte bursystemers utilstrækkelige beskyttelse for  

 kulde og træk.« Rådet konkluderer, at der endnu ikke er udviklet burmiljøer eller  

 alternative systemer, som sikrer, at dyrene ikke påføres urimelige ulemper,  

 fysisk såvel som mentalt.
En sådan påstand er både grov og urimelig og  

 fuldstændig udokumenteret.
Rævene burde under ingen omstændigheder være taget med i lovforslaget, da  

 de ikke hører til vildtgruppen eller har oprindelse i den danske fauna.
Alle  

 farmræve og mutationer af disse er importeret til Danmark og har været i  

 fangenskab i over 100 år.
Hermed kan de under ingen omstændigheder betragtes  

 som vildt, men bør som hidtil sidestilles og ligestilles med andre husdyr.
Ligeledes nævner man i redegørelsen, at BØR-infektion udgør et stort  

 problem i flere rævefarme, og at infektionen i de fleste tilfælde skyldes  

 dårlig hygiejne i forbindelse med brunstmåling.
Det er en komplet  

 udokumenteret og igen en usaglig påstand, som Landbrugsministeriet ikke burde  

 lægge navn til.
Endvidere lægger landbrugsministeren op til, at hareavl skal forbydes i  

 Danmark.
Hvis man ud fra dette må drage den konklusion, at hareproduktion og  

 hareavl i fangenskab er etisk uforsvarligt, må man yde den erstatning, som  

 de, der har etableret harefarme, under alle omstændigheder må have krav på.  

 Hareavlerne har gjort det i tillid til, at der her var en nicheproduktion med  

 et lille afkast ved siden af den produktion, de f.eks. måtte have i  

 landbruget.
Det er en ganske uacceptabel løsning blot at forlange, at  

 hareproduktionen skal afvikles uden nogen form for erstatning.
 Hvis der ikke samles flertal for mindretallets ændringsforslag, kan  

 mindretallet tilslutte sig, at hareavlerne får en 2-årig afviklingsperiode.
Ændringsforslag Af et mindretal (SF):
Til titlen 1) Titlen affattes således:
»Forslag til Lov om opdræt af vildt m.v.« Af et mindretal (FP):
 2) I titlen udgår ordene »og ræve«.
Til § 1 Af et mindretal (SF), tiltrådt af et mindretal (S):
 3) Paragraffen affattes således:
 »§ 1. Opdræt af vildt er ikke tilladt.
Stk. 2. Landbrugsministeren kan dog efter forhandling med  

 justitsministeren, miljøministeren og de organisationer, der efter  

 landbrugsministerens skøn særligt berøres, tillade opdræt af nærmere bestemte  

 arter af vildt.
Der kan dog ikke tillades opdræt af harer.
Stk. 3. Landbrugsministeren kan forbyde indførsel til  

 opdrætsformål af dyr eller avlsmateriale af bestemte arter af vildt.« Af et mindretal (FP):
 4) Stk. 2 udgår.
 Stk. 3 bliver herefter stk. 2.
Til § 2 Af et mindretal (SF), tiltrådt af et mindretal (S):
 5) Paragraffen udgår.
 Af et mindretal (FP):
 6) Efter stk. 2 indsættes som nyt stykke:
»Stk. 3. Såfremt der nedlægges forbud i henhold til stk. 1,  

 kan landbrugsministeren fastsætte regler om udbetaling af kompensation til  

 hel eller delvis dækning af det økonomiske tab, som forbudet påfører  

 opdrætterne.« Til § 4 Af et mindretal (SF), tiltrådt af et mindretal (S):
 7) I stk. 1 udgår »fjervildt«, og i stedet  

 indsættes: »fugle«.
 Af et mindretal (SF):
 8) Efter stk. 1 indsættes som nyt stykke:
» Stk. 2 . Anvendelse af sonder til at konstatere hunræves  

 brunst er ikke tilladt.« Stk. 2-4 bliver herefter stk. 3-5.
 Af landbrugsministeren , tiltrådt af et flertal (udvalget  

 med undtagelse af FP):
 9) I stk. 4, nr. 1 , indsættes efter  

 »tilgodeses«: »i overensstemmelse med anerkendte praktiske og  

 videnskabelige erfaringer«.
 Af et mindretal (SF):
Til § 7 10) Stk. 2 affattes således:
»Stk. 2. Landbrugsministeren kan fastsætte regler om  

 ejendomsretten til opdrættet vildt, som undslipper fra bedrifter.« Til § 15 Af et mindretal (SF), tiltrådt af et mindretal (S):
 11) I stk. 1, nr. 2 , udgår »§§ 2 og 9«, og i  

 stedet indsættes: »§ 1, stk. 3, og § 9«.
 Af landbrugsministeren , tiltrådt af udvalget :
 12) I stk. 4 indsættes efter »andelsselskaber«:  

 », anpartsselskaber«.
Bemærkninger Til nr. 1 Ændringsforslaget er en konsekvens af, at alle arter, der lever vildt i  

 Danmark, bør betragtes som vildt, således også ræve.
Til nr. 2 og 4 Hensigten med ændringsforslagene er, at ræve ikke skal være omfattet af  

 lovforslaget, idet den ræveart, der opdrættes i Danmark, importeres fra  

 Canada, og således ikke tilhører den danske vildtfauna.
Til nr. 3 Med ændringsforslaget sikres en konkret vurdering af og forhandling om  

 tilladelse til opdræt af hver enkelt vildtart.
På grund af særlige dyrevelfærds- og etiske grunde er haren ikke omfattet  

 af landbrugsministerens bemyndigelse.
Haren er således omfattet af forbudet i  

 stk. 1.
Til nr. 5 og 11 Ændringsforslagene er en konsekvens af ændringsforslag nr. 3.
Til nr. 6 Bestemmelsen åbner mulighed for at udstede regler om, at der af  

 statskassen ydes økonomisk kompensation for investeringer m.v. til  

 opdrættere, der har etableret sig før et forbuds ikrafttræden.
Bestemmelsen  

 vil finde anvendelse, såfremt der nedlægges forbud mod opdræt af harer i bur.  

 Eventuelle udgifter til udbetaling af erstatning vil blive søgt ved  

 forelæggelse af aktstykke for Finansudvalget.
Til nr. 8 Bestemmelsen tilsigter at undgå gentagne, unødvendige gener for rævene,  

 hvis brunst også kan konstateres på anden vis uden gener.
Til nr. 9 Med ændringsforslaget præciseres, at dyrenes behov skal fastlægges ud fra  

 anerkendte praktiske og videnskabelige erfaringer.
Til nr. 12 Justitsministeriet har efter fremsættelsen af lovforslaget henstillet, at  

 der foretages en præcisering af lovforslagets straffebestemmelse, hvorved  

 bestemmelsen udvides til udtrykkeligt også at omfatte anpartsselskaber.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Jens Thoft (SF) Rønholt (KF) Grove (KF) Mejdahl  

 (V) Sønderby (V) fmd.
Svend Heiselberg (V) Aage Brusgaard (FP)  

 Marianne Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
Bilag Nogle af udvalgets spørgsmål til landbrugsministeren og dennes besvarelse  

 heraf:
 Spørgsmål 23:
»Hvor mange har hareopdræt som fuldtidsbeskæftigelse?» Svar:
Der eksisterer ikke nogen offentlig registrering af hareopdræt.
Ifølge  

 tidligere indhentede oplysninger fra Danmarks Hareavlerforening findes der i  

 Danmark ca. 400 harefarme med i alt 3.000 avlspar.
Der er efter det  

 foreliggende overvejende tale om hobbyerhverv.
Jeg er ikke bekendt med, om  

 der er producenter og i givet fald hvor mange, der er fuldtidsbeskæftigede  

 med hareopdræt.
 Spørgsmål 24:
»I forlængelse af ministerens svar på spørgsmål 14 udbedes  

 ministerens kommentar til en bestemmelse, som sikrer hareavlerne yderligere  

 en avlssæson - altså to års afviklingsperiode efter lovens  

 ikrafttræden.« Svar:
Ved fastlæggelse af længden på overgangsperioden, inden for hvilken de  

 eksisterende opdræt af harer i bur skal afvikles, må der tages hensyn såvel  

 til opdrætterne som til de dyrevelfærdsmæssige aspekter.
Jeg vil efter  

 omstændighederne ikke have indvendinger over for at etablere en 2-årig  

 afviklingsperiode for de eksisterende opdræt af harer.
 Spørgsmål 14:
»Ministerens kommentar udbedes til udtalelsen fra Det Veterinære  

 Sundhedsråd, jf.
L 198 - bilag 18.« Svar:
 Det fremgår af Det Veterinære Sunhedsråds udtalelse, at rådet har  

 indhentet en række oplysninger til belysning af de velfærdsmæssige aspekter  

 ved hold af harer i bure, og at medlemmer af rådet desuden har besigtiget  

 opdrætsanlæg på Forskningscenter Foulum samt fem produktionsfarme.
På baggrund af disse undersøgelser konkluderer rådet, at hold af harer i  

 bure indebærer forhold, der er stærkt betænkelige i dyreværnsmæssig  

 henseende.
Rådet finder, at harehold i bure ikke tilgodeser dyrenes  

 fysiologiske, adfærdsmæssige og sundhedsmæssige behov, jf. dyreværnslovens §  

 2 og § 4, stk. 4, i forslaget til lov om opdræt af vildt og ræve.
Rådet  

 anfører samtidig, at det er rådets opfattelse, at der ikke inden for en  

 overskuelig årrække vil kunne tilvejebringes forhold, der gør burharehold  

 ubetænkeligt i dyreværnsmæssig henseende.
Rådet foreslår derfor, at  

 burharehold forbydes i henhold til § 2, stk. 1, i lovforslaget.
Lovforslagets § 2, stk. 1, åbner mulighed for at forbyde opdræt af  

 bestemte arter af vildt.
I lyset af Det Veterinære Sundhedsråds udtalelse  

 samt af de i lovforslaget nævnte tidligere afgivne udtalelser fra Det  

 Veterinære Sundhedsråd og Det Etiske Råd vedrørende Husdyr er det min hensigt  

 at udarbejde regler, hvorefter ny opdræt af harer i bure forbydes, så længe  

 det ikke kan ske under forhold, der gør det ubetænkeligt i dyreværnsmæssig  

 henseende, og hvorefter opdræt af harer i bure, der er etableret, skal være  

 afviklet senest 1 år efter lovens ikrafttræden.
