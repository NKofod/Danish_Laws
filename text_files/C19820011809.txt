(Ophævelse af beskatningen af  

 fortjeneste og tab ved afståelse af goodwill m.m.) I dette cirkulære omtales de ændringer og tilføjelser, der er gennemført  

 ved lov nr. 248 af 9. juni 1982 om ændring af lov om særlig indkomstskat m.v.  

 og lov om indskud på etableringskonto (Ophævelse af beskatningen af  

 fortjeneste og tab ved afståelse af goodwill m.m.).
1. Efter de hidtidige regler i lov om særlig  

 indkomstskat m.v. skulle fortjeneste eller tab ved afståelse af goodwill  

 medregnes ved opgørelsen af den særlige indkomst.
Hvis afståelsen skete i  

 spekulations- eller næringshensigt, skulle fortjenesten eller tabet dog  

 medregnes ved opgørelsen af den almindelige indkomst.
Efter de nye regler medregnes fortjeneste og tab ved afståelse af goodwill  

 ikke længere ved opgørelsen af den særlige indkomst.
Hvor afståelsen er sket  

 i spekulations- eller næringshensigt, gælder dog de samme regler som hidtil.
 Afståelse omfatter også overdragelse ved gave samt udlæg fra et dødsbo,  

 når der ikke sker succession.
 Er der i forbindelse med afståelsen af goodwill ydet en gave, skal der som  

 hidtil betales gaveafgift eller indkomstskat.
2. Anskaffelsessummen for goodwill kunne efter de  

 hidtidige regler afskrives over den skattepligtige indkomst med 15 pct.  

 årlig.
De nye regler ophæver denne afskrivningsadgang.
Dette gælder også i  

 tilfælde, hvor goodwillen er erhvervet som led i næringsvejen eller i  

 spekulationsøjemed.
3. De nye regler vil i almindelighed ikke kunne  

 antages at medføre forskydninger i fordelingen af vederlaget på goodwill og  

 på de øvrige aktiver, der er omfattet af en overdragelse af en virksomhed.  

 Hvor der er et interessesammenfald mellem sælger og køber, f.eks. ved handel  

 mellem nærtpårørende, ved hovedaktionærforhold og ved koncernforbundne  

 selskaber, vil der dog kunne være tilfælde, hvor den aftalte fordeling af  

 vederlaget står i misforhold til værdien af de enkelte aktiver.
Det samme vil  

 kunne være tilfældet, hvor kun den ene part har en skattemæssig interesse i  

 fordelingen.
Ligningsmyndighederne må være opmærksomme herpå, således at man  

 ændrer fordelingen, når misforholdet er åbenbart.
4. De nye regler har virkning for goodwill, der afstås  

 eller erhverves den 1. juli 1982 eller senere.
Er afståelsen eller  

 erhvervelsen sket før dette tidspunkt, gælder de hidtidige regler.
Afgørende for, hvornår de nye regler får virkning, er det tidspunkt, hvor  

 selve aftalen om overdragelsen af goodwill er indgået.
Tidspunktet for den  

 faktiske overtagelse af goodwillen samt betalingstidspunktet har således  

 ingen betydning.
Hvor en aftale om overdragelse af goodwill f.eks. er indgået  

 før den 1. juli 1982, men således at den faktiske overtagelse og betaling  

 først sker efter dette tidspunkt, gælder de hidtidige beskatnings- og  

 afskrivningsregler.
Afstås goodwill i forbindelse med, at en personlig drevet virksomhed  

 indskydes ved stiftelsen af et aktie- eller anpartsselskab, hvori indehaveren  

 bliver hovedaktionær/-anpartshaver, finder de nye regler anvendelse, hvis  

 selskabet er stiftet ved stiftelsesoverenskomst den 1. juli 1982 eller  

 senere.
Dette gælder, uanset om selskabets åbningsstatus ligger indtil 6  

 måneder forud for stiftelsesoverenskomstens dato.
5. Efter de hidtil gældende regler i  

 etableringskontoloven kunne indskud på etableringskonto blandt andet frigives  

 til anskaffelse af goodwill.
Når et sådant indskud blev frigivet til  

 erhvervelse af goodwill, skulle det anvendes til forlods afskrivning på  

 anskaffelsessummen for goodwill.
Efter de nye regler kan indskud på  

 etableringskonto ikke længere frigives til anskaffelse af goodwill, og der  

 kan derfor heller ikke længere foretages forlods afskrivning på goodwill.
 Disse regler gælder som hovedregel for erhvervelse af goodwill den 1. juli  

 1982 eller senere, jfr. dog bemærkningerne under pkt. 6.
Hvis en skattepligtig inden denne dato har foretaget indskud på  

 etableringskonto med henblik på at erhverve goodwill, kan der gives  

 tilladelse til, at det indskudte beløb frigives, uden der foreligger  

 etablering.
Ansøgning om frigivelse skal stiles til det pågældende  

 amtsskatteinspektorat, for Københavns og Frederiksberg kommuners vedkommende  

 dog de pågældende skattedirektorater.
Det frigivne indskudsbeløb medregnes  

 ved opgørelsen af den skattepligtige indkomst efter de almindelige regler i  

 etableringskontolovens § 9, stk. 2 og 3.
 6. Efter ændringslovens § 4, stk. 2, beskattes og  

 afskrives vederlag for goodwill, der overdrages i tiden 1. juli 1982 - 1.  

 januar 1987, efter de hidtil gældende regler, hvis vederlaget er fastsat i en  

 bindende aftale, som er indgået inden den 1. juni 1982.
Bestemmelsen finder f.eks. anvendelse, når det i en  

 interessentskabskontrakt er aftalt, at en deltager, der udtræder, skal sælge  

 sin goodwill til de øvrige deltagere for et vederlag, der er endeligt fastsat  

 i kontrakten.
Tilsvarende aftaler kan også forekomme i andre  

 kontraktsforhold.
En ansat kan således have forpligtet sig til at erhverve  

 arbejdsgiverens goodwill for et bestemt vederlag, hvis han på et senere  

 tidspunkt ønsker at overtage virksomheden efter arbejdsgiveren.
Det er en betingelse for at anvende bestemmelsen, at overdragelsen af  

 goodwill efter den bindende aftale sker i tiden 1. juli 1982 - 1. januar 1987  

 (begge datoer inclusive). Hvis overdragelsen er sket tidligere, beskattes og  

 afskrives vederlaget efter de hidtil gældende regler.
Hvis aftalen indgås  

 senere, beskattes vederlaget ikke, og erhververen kan ikke afskrive herpå.  

 Dette følger af den almindelige ikrafttrædelsesbestemmelse i § 3.
 I de tilfælde, hvor erhververen kan afskrive efter bestemmelsen, kan der  

 også frigives indskud på etableringskonto til erhvervelsen af goodwillen.
7. For at vederlaget kan anses for fastsat i aftalen,  

 er det ikke nødvendigt, at vederlaget er fikseret til et bestemt beløb.
Det  

 kan også være fastsat til en bestemt procentsats af overskuddet eller  

 omsætningen i et eller flere regnskabsår.
Vederlaget kan derimod ikke anses  

 for fastsat, hvis det i aftalen kun er bestemt, at vederlaget ikke kan  

 overstige et vist maksimumbeløb, eller at vederlagets størrelse kan reguleres  

 under hensyn til f.eks. markedsforholdene.
8. Hovedprincippet efter de nye regler er, at der ikke  

 ved opgørelse af den særlige indkomst skal tages hensyn til fortjeneste og  

 tab ved afståelse af goodwill den 1. juli 1982 eller senere.
Efter  

 ændringslovens § 4, stk. 3, kan tab ved afståelse af goodwill dog trækkes fra  

 i visse tilfælde.
Hvis goodwill, der er erhvervet inden den 1. juli 1982, og som derfor kan  

 afskrives efter de hidtil gældende regler, afstås med tab, kan tabet trækkes  

 fra ved opgørelsen af den særlige indkomst.
Tabet opgøres som forskellen  

 mellem på den ene side salgssummen reguleret med evt. kursnedskrivning,  

 salgsomkostninger m.v. og på den anden side den oprindelige købesum med  

 fradrag af de beløb, som er afskrevet over den skattepligtige indkomst.
Det  

 er en betingelse for at få tabsfradrag, at goodwillen afstås og tabet  

 konstateres før den 1. juli 1989.
Tab kan ligeledes trækkes fra, når goodwill, der erhverves efter en  

 bindende aftale som nævnt i ændringslovens § 4, stk. 2, jfr. pkt. 6, afstås  

 med tab.
I disse tilfælde er det en betingelse, at goodwillen afstås og tabet  

 konstateres før den 1. januar 1994.
 Hvis den særlige indkomst bliver negativ som følge af tabsfradraget, kan  

 et til den negative særlige indkomst svarende beløb fradrages ved opgørelsen  

 af den almindelige indkomst efter de almindelige regler herom i § 9, stk. 3,  

 i lov om særlig indkomstskat.
 9. Efter ændringslovens § 5, stk. 1, kan et  

 skattepligtigt dødsbo afskrive videre på goodwill, afdøde kunne afskrive på.  

 Dette gælder således goodwill, afdøde har erhvervet før den 1. juli 1982,  

 samt goodwill, som afdøde erhverver i tiden 1. juli 1982 - 1. januar 1987  

 efter en aftale som nævnt i ændringslovens § 4, stk. 2.
Udlægges goodwill med fortjeneste fra et skattepligtigt dødsbo, og kræver  

 boet, at arvingen, den efterlevende ægtefælle eller legataren ikke indtræder  

 i boets skattemæssige stilling, bliver fortjenesten beskattet i boet, hvis  

 udlægget sker før den 1. juli 1982. Sker udlægget den 1. juli 1982 eller  

 senere, skal boet ikke beskattes.
Udlægges goodwillen med tab, kan boet  

 trække tabet fra, hvis udlægget sker før den 1. juli 1989; i de tilfælde, der  

 er omfattet af ændringslovens § 4, stk. 2, dog før den 1. januar 1994. Tab,  

 der konstateres efter de nævnte tidspunkter, kan ikke trækkes fra i boet.
Indtræder arvingen, ægtefællen eller legataren efter de almindelige regler  

 i kildeskatteloven i boets skattemæssige stilling med hensyn til goodwill,  

 kan de afskrive videre på goodwill, som dødsboet kunne afskrive på.
Afstår de  

 denne goodwill med tab, kan tabet trækkes fra ved opgørelsen af den særlige  

 indkomst.
Dette gælder dog kun, hvis tabet konstateres inden de tidspunkter,  

 der er nævnt i ændringslovens § 4, stk. 3.
 10. Ved ligningsmyndighedernes efterprøvelse af  

 værdiansættelser af goodwill, der er omfattet af overgangsbestemmelserne i §  

 5, stk. 1 og 2, vil der i almindelighed ikke være anledning til at ændre  

 boets værdiansættelse til en værdi, der er lavere end anskaffelsessummen med  

 fradrag af de foretagne afskrivninger.
11. I de tilfælde, hvor den længstlevende ægtefælle  

 indtræder i førstafdødes skattemæssige stilling efter kildeskattelovens § 29  

 (uskiftet bo, udsættelse med arveafgiftspligtens indtræden efter  

 arveafgiftslovens § 14A og udlæg efter skiftelovens § 57, stk. 1,) kan  

 længstlevende fortsætte førstafdødes afskrivninger.
Længstlevende vil således  

 kunne afskrive på goodwill, afdøde har erhvervet før den 1. juli 1982, samt  

 goodwill, som afdøde har erhvervet i tiden 1. juli 1982 - 1. januar 1987  

 efter en aftale som nævnt i ændringslovens § 4, stk. 2.
Hvis længstlevende konstaterer et tab ved afståelse af goodwill, kan tabet  

 trækkes fra ved opgørelsen af den særlige indkomst.
Det er dog også her en  

 betingelse, at tabet konstateres inden de tidspunkter, der er nævnt i  

 ændringslovens § 4, stk. 3.
Skattedepartementet, den 29. juni 1982 P.
Bruun Nielsen / H.
Michelsen Ingen.
