Skriftlig fremsættelse (2. december  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af lov om en  

 arbejdsmarkedsfond, kildeskatteloven, ligningsloven og lov om  

 Arbejdsmarkedets Tillægspension. (Ophævelse af arbejdsgivernes  

 eget arbejdsmarkedsbidrag m.v.).
(Lovforslag nr.
L 122).
 Lovforslaget, der fremsættes som led i  

 udmøntningen af finanslovaftalen for 1999 mellem regeringen, Venstre,  

 Det Konservative Folkeparti, Centrum-Demokraterne og Kristeligt Folkeparti,  

 indebærer, at arbejdsgivernes eget arbejdsmarkedsbidrag ophæves  

 med virkning fra 2000.
Ud over at medføre en økonomisk lettelse for  

 erhvervslivet på knap 200 mill. kr. årligt fra og med 2000,  

 indebærer afskaffelsen af arbejdsgiverbidraget ganske mærkbare  

 administrative lettelser for arbejdsgiverne.
Netop ophævelse af  

 arbejdsgiverbidraget  har gentagne gange været højt prioriteret  

 i erhvervsorganisationernes ønsker og forslag til administrative  

 lettelser for virksomhederne.
Lovforslaget er derfor udtryk for en  

 væsentlig imødekommelse af erhvervslivets krav og ønsker  

 om administrative forenklinger.
 Herudover foreslås, at Arbejdsmarkedsfonden fra og  

 med 2000 tilføres indtægter gennem en særlig  

 statsoverførsel på i størrelsesordenen godt 3 mia. kr.  

 svarende til de 0,53 pct. af bidragsgrundlaget for arbejdsgivere, som skulle  

 have været opkrævet hos arbejdsgiverne, såfremt  

 opkrævningen ikke var blevet berostillet som kompensation for  

 grønne afgifter på erhvervene.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets hurtige og  

 velvillige behandling.
