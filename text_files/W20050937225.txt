Landsskatteretskendelse vedr. tilbagekaldelse af tilladelse  

 af skattefri tilførsel af aktiver Der klages over, at tilladelse til  

 skattefri tilførsel af aktiver er tilbagekaldt, idet en foretagen  

 udbytteudlodning  

 på baggrund af 1. regnskabsår er anset i strid med forbuddet om kontant  

 vederlag i fusionsskattelovens § 15 c, stk. 1. Den foretagne tilførsel af  

 aktiver er herved anset for skattepligtig.
Landsskatterettens afgørelse Tilladelse til skattefri tilførsel af  

 aktiver tilbagekaldt.
 Landsskatteretten stadfæster Told- og  

 Skattestyrelsens afgørelse.
Sagens oplysninger A A/S  

 blev stiftet den 1. januar 1997.
Ved brev af 29. marts 1999 anmodede  

 selskabet Told- og Skattestyrelsen om tilladelse til skattefri tilførsel af  

 aktiver til et nystiftet aktieselskab.
Ved tilførslen ønskedes hele  

 driftsaktiviteten  

 i det indskydende selskab overført til modtagende nystiftede selskab.
Alene  

 en  

 likvid beholdning på 500.000 kr. forblev tilbage i det indskydende selskab.  

 Selskabets aktivitet bestod af bioteknologisk virksomhed, hvor  

 hovedaktiviteten  

 er fremstilling og salg af 2 produkter.
 I ansøgningen fremgår følgende omkring  

 formålet med tilførslen:
Formålet med tilførslen er at skabe en  

 selskabsstruktur med et holdingselskab, hvorved der sker en risikoadskillelse  

 mellem drift og holding, og hvor der kan udloddes udbytte fra driftselskabet  

 til holding, således at de modtagne udbytter kan anvendes til iværksættelse  

 af  

 andre forretningsaktiviteter.
Afgørende for omstruktureringen er, at der  

 herved  

 skabes et datterselskab, hvor det vil være muligt at optage en kapitalstærk  

 partner.
Yderligere kapital er en forretningsmæssig nødvendighed, hvis  

 virksomheden skal udvikle og styrke sin position inden for de førnævnte  

 forretningsområder. Af ansøgningen fremgår endvidere:
Det er tanken, at et canadisk  

 børsnoteret selskab med aktiviteter inden for sundhedsområdet efter en  

 gennemførelse af en tilførsel af aktiver, vil stille kapital til rådighed for  

 virksomheden i form af en kapitalforhøjelse i driftsselskabet.
Der drøftes en  

 kapitaludvidelse på ca. 63 mio. kr., hvor ca. 41. mio. kr. tegnes i løbet af  

 1999, mens restbeløbet tegnes senest 18 måneder senere, hvorved det canadiske  

 selskab opnår en ejerandel på 50 pct.
Det er i forbindelse med  

 prisfastsættelsen  

 aftalt som vilkår, at det canadiske selskab først får mulighed for at modtage  

 udbytte, når der er udloddet udbytte svarende til 4 mio.
CAD (ca. 18 mio.  

 kr.). Den 3. juni 1999 meddelte Told- og  

 Skattestyrelsen på vegne Ligningsrådet tilladelse til skattefri tilførsel af  

 aktiver uden fastsættelse af særlige vilkår.
Ved brev af 17. juni indsendte  

 selskabets repræsentant de endelige dokumenter i forbindelse med tilførslen,  

 og  

 den 24. juni 1999 meddelte Told- og Skattestyrelsen endelig tilladelse til  

 den  

 skattefri tilførsel af aktiver.
Den 8. juni 1999 overdrog selskabet  

 aktiviteten i selskabet til B A/S ved skattefri tilførsel af aktiver med  

 virkning fra 1. januar 1999, jf. tilladelsen af 3. juni 1999 fra Told- og  

 Skattestyrelsen.  

 Ved den skattefri tilførsel af aktiver blev der tilført aktiver og passiver  

 til  

 en samlet værdi af 3.917.343 kr., og overkursen ved tilførslen udgjorde  

 3.417.343 kr.
Af åbningsbalancen pr. 1. januar 1999 fremgår goodwill med  

 240.000 kr.
 Efter anmodning om bindende  

 forhåndsbesked af 26. juni 1999, svarende Ligningsrådet ved bindende  

 forhåndsbesked af 7. september 1999, at en kapitalforhøjelse i B A/S ikke  

 ville  

 indebære en afståelse af de aktier i selskabet, som B A/S erhvervede ved  

 skattefri tilførsel af aktiver.
Ved brev af 8. juli 1999 forespurgte  

 selskabets repræsentant Told- og Skattestyrelsen, om det ville have betydning  

 for tilladelse til skattefri tilførsel af aktiver, at det modtagende selskab  

 omlagde regnskabsåret, således at første regnskabsperiode ville gå fra 1.  

 januar 1999 til 30. september 1999, og at anden regnskabsperiode dermed  

 startede den 1. oktober 1999. Formålet med den påtænkte omlægning var at  

 tilpasse selskabets regnskabsår med regnskabsåret for det canadiske selskab,  

 som forventedes at indtræde som aktionær i det modtagende selskab.
Told- og  

 Skattestyrelsen  

 meddelte ved brev af 8. juli 1999, at regnskabsomlægningen ikke ville få  

 konsekvenser for den tidligere meddelte tilladelse til skattefri tilførsel af  

 aktiver.
Der er fremlagt betinget aftale om  

 kapitalforhøjelse af 10. maj 1999 vedrørende aktier i B A/S.
Af den betingede  

 aftale fremgår det bl.a., at aftalen er betinget af, at selskabet får  

 tilladelse til skattefri tilførsel af aktiver.
Der er endvidere fremlagt  

 betinget aktionæroverenskomst af 10. maj 1999, hvor det vedrørende udbytte i  

 pkt.  

 10 Dividend Policy fremgår følgende:
The dividend policy of B shall be directed by the Board of Directors  

 form time to time on the basis of the profits, capital, cash flow  

 requirements  

 and future investment need of B. Den 20. juli 1999 blev der foretaget en  

 kapitaludvidelse i B A/S med nom. 499.000 kr. ved indskud af 9 mio. canadiske  

 dollars fra det canadiske selskab C Inc. til kurs 8.661,6, således at  

 overkursen  

 udgjorde 42.723.000 kr.
C Inc. opnåede  

 ved kapitaludvidelsen 49,95 % ejerskab til B A/S.
 Der er fremlagt referat af ekstraordinær  

 generalforsamling i B A/S den 20. juli 1999, hvoraf det fremgår, at  

 kapitalforhøjelsen  

 blev vedtaget, og at der i konsekvens heraf blev vedtaget følgende ordlyd i  

 vedtægternes § 4:
Selskabets aktiekapital udgør kr.  

 999.000, fordelt på aktier a´ kr. 1000 eller multipla heraf.
Af  

 aktiekapitalen  

 er kr. 500.000 A-aktier og kr. 499.000 B-aktier.
Eneste forskel på A-aktierne  

 og B-aktierne er, at B-aktierne ikke modtager udbytte, førend udbytte er  

 udbetalt til A-aktierne med et samlet beløb svarende til modværdien af CAD 4  

 mio., opgjort efter den af Nationalbanken fastsatte valutakurs som middelkurs  

 på tidspunktet for udbetaling af udbytte. Den 19. januar 2001 blev der foretaget  

 en yderligere kapitaludvidelse i B A/S med nom. 1.000 kr. ved indskud af 5  

 mio.  

 canadiske dollars fra C Inc. med en overkurs på 26.217.000 kr.
C Inc. havde  

 ved  

 foretagelse af den første kapitaludvidelse den 20. juli 1999 forpligtet sig  

 til  

 at foretage denne kapitaludvidelse senest 18 måneder efter den første  

 kapitaludvidelse.
 Ifølge fremlagt regnskab for B A/S  

 udgjorde årets resultat efter skat i dette selskabs første regnskabsår  

 1.831.357 kr.
På generalforsamling den 23. december  

 1999 i B A/S blev det besluttet, at udlodde et beløb på 19.265.200 kr. til  

 det  

 indskydende selskab.
Det fremgår af B A/S´s regnskab pr. 31. oktober 1999, at  

 der fra overkursen ved kapitalforhøjelsen er overført 19.265.200 kr. til  

 andre  

 reserver, hvilket beløb udloddes til det indskydende selskab i tilførslen, A  

 A/S.
Told- og Skattestyrelsens afgørelse Den foretagne udbytteudlodning på  

 19.265.200 kr. foretaget på baggrund af det modtagende selskabs første  

 regnskabsår er i strid med forbuddet mod kontant vederlæggelse i  

 fusionsskattelovens § 15 c, stk. 2. Den foretagne tilførsel af aktiver er  

 derfor at betragte som en skattepligtig virksomhedsoverdragelse.
Ved afgørelsen er der lagt vægt på, at  

  

 der er nøje tidsmæssig  

 sammenhæng mellem opnåelse af tilladelse til og gennemførelse af den  

 skattefri  

 tilførsel af aktiver og den efterfølgende udlodning, hvorved det indskydende  

 selskab i tilførslen modtager et udbytte på 19.265.200 kr., at  

  

 det udloddede beløb i  

 betydelig grad overstiger det regnskabsmæssige resultat i B A/S i 1999 på  

 1.831.357 kr., at  

  

 udlodningen relaterer sig til de  

 ved den skattefri tilførsel af aktiver indskudte aktiver når henses til den  

 tilførte goodwill, at  

  

 det indskydende selskab som  

 følge af udbytteudlodningen får tilført midler, som væsentligt overstiger  

 overskuddet  

 i det pågældende regnskabsår, og at  

  

 udbytteudlodningen reelt må  

 anses som kontant vederlag for den forudgående skattefri tilførsel af  

 aktiver.
Klagerens påstand og argumenter Selskabets repræsentant har fremsat  

 påstand om, at den gennemførte tilførsel af aktiver den 8. juni 1999 er  

 skattefri, jf. tilladelse af 3. og 24. juni 1999.
Det indskydende selskab har udelukkende  

 modtaget aktier i overensstemmelse med fusionsskattelovens § 15c, stk. 2, 1.  

 pkt.
Der er ikke sket kontantvederlæggelse ved virksomhedsoverdragelsen 8.  

 juni  

 1999. Registreret aktiekapital kan ikke i denne sag uden lovhjemmel eller  

 vilkår herom i tilladelsen efterfølgende skattemæssigt omkvalificeres til et  

 pengevederlag.
Det er ikke overkurs ved stiftelsen den  

 8. juni 1999, der efterfølgende udloddes, men værdier erhvervet ved  

 kapitalforhøjelse  

 fra C Inc. den 20. juli 1999. Uden kapitalforhøjelsen ville en udlodning ikke  

 kunne finde sted.
Det er ikke muligt at udlodde de skjulte reserver i form af  

 oparbejdet goodwill eller oparbejdet knowhow erhvervet ved tilførslen.
Uanset om fusionsskattelovens § 15 c,  

 stk. 2, 1. pkt., anses for overtrådt, er der ikke forvaltningsretlig hjemmel  

 til at tilbagekalde afgørelsen, som der er handlet i tillid til.  

 Et forlods  

 udbytte på CAD 4 mio. (svarende til 18-20 mio.
DKK) var forudsat og en  

 integreret  

 del af den samlede transaktion, og det var en forudsætning for optagelse af C  

 Inc. som aktionær i det modtagende selskab, at der skulle ske et forlods  

 udbytte til det indskydende selskab.
Dette var oplyst under sagsbehandlingen  

 om  

 tilladelse i foråret 1999 og i den efterfølgende anmodning om bindende  

 forhåndsbesked, uden at dette gav skattemyndighederne anledning til  

 fastsættelse af vilkår, bemærkninger eller spørgsmål.
Tværtimod fremgår det  

 af  

 et internt notat udarbejdet af Told- og Skatteregionen, at et efterfølgende  

 udbytte ikke vil være i strid med fusionsskattelovens § 15 c, stk. 2.  

 Størrelsen af udbyttet  CAD 4 mio.  er oplyst, og det er  

 åbenbart, at  

 fortrinsretten til udbytte ønskes udnyttet.
Hvis Told- og Skattestyrelsens  

 efterfølgende opfattelse og praksis havde været kendt af selskabet på  

 tidspunktet for beslutningen om udlodning, ville udlodningen under ingen  

 omstændigheder været foretaget.
Muligheden for forlods udbytte var  

 således gentagne gange og indgående behandlet af Told Skat.
Det vedtagne på  

 generalforsamlingen var tidligere fremlagt i udkast for skattemyndighederne i  

 forbindelse med den bindende forhåndsbesked, jf. anmodning af 17. juni 1999.  

 Indholdet i brev af 17. juni 1999 er helt i overensstemmelse med det  

 tidligere  

 oplyste i ansøgningen om skattefri tilførsel af aktiver af 29. marts 1999.  

 Ligeledes er den efterfølgende kapitalforhøjelse nævnt og lagt til grund i  

 Ligningsrådets svar på anmodning om aktieombytning af 12. maj 1999, og om  

 dette  

 faktum udtaler Ligningsrådet, at der ikke er tale om kontantvederlæggelse.  

 Kapitalforhøjelsen med forlods udbytte til de hidtidige aktionærer er tillige  

 behandlet af Told Skat i udtalelse af 25. februar 1999, hvor det hedder  

   

 Udover etableringen af aktiefordelingen skal transaktionerne medføre, at  

 holdingselskabet tilføres 4 mio. can. dollar. Den samme ret til forlods  

 udbytte er nævnt i brev af 19. februar 1999, og i den tidligere ansøgning af  

 6.  

 januar 1999 anføres det, at C skal tilføre holdingselskabet 4. mio. kr.  

 Endelig  

 anføres i ansøgning af 26. november 1998, at det er tanken, at  

 holdingselskabet  

 tilføres modværdien af CAD 4 mio.
Samtlige disse gentagne oplysninger om  

 forlods udbytte er en integreret og væsentlig del af sagsbehandlingen om  

 skattefri  

 tilførsel af aktiver, jf. udtalelse af 27. april 1999 fra X kommune.  

 I Told- og Skattestyrelsens opremsning af  

 materiale, der er indgået i sagsbehandlingen, jf. brev af 15. juli 2003 til  

 Landsskatteretten, er der imidlertid intet nævnt om materialet oplistet oven  

 for vedlagt X Kommunes udtalelse af 27. april 1999, og Told Skat har dermed  

 ikke taget det meget omfattende materiale i betragtning.
Dette viser, at  

 Told-  

 og Skattestyrelsen har truffet sin afgørelse på et forkert og ufuldstændigt  

 grundlag.
Hvis fusionsskattelovens § 15 c, stk.  

 2  

 anses for overtrådt, vil dette forhold  

 efter dansk rets almindelige regler om materiel retskraft ikke medføre  

 ugyldighed i forhold til tilladelsen af 3. juni 1999. Der henvises til notat  

 af  

 13. juni 2003 udarbejdet af en professor ved selskabets anmodning om en  

 forvaltningsretlig vurdering af sagen.
Af notatet fremgår det bl.a., at  

 professorem mener, at sagen må afgøres ud fra, om der foreligger en  

 indholdsmæssig overtrædelse af fusionsskattelovens § 15c, og om en eventuel  

 overtrædelse har ugyldighedsvirkning.
Hans konklusion er, at hvis § 15 c,  

 stk.  

 2 er overtrådt  hvilket han på ingen måde finder oplagt  vil  

 dette forhold  

 efter dansk rets almindelige regler om materiel retskraft ikke medføre  

 ugyldighed i forhold til tilladelsen af 3. juni 1999.
Told- og Skattestyrelsen har endvidere  

 ikke begrundet tilbagekaldelsen som krævet i forvaltningslovens §  

 24, idet  

 dansk rets almindelige regler om materiel retskraft hverken er inddraget i  

 prøvelsen eller begrundelsen.
Der er ikke foretaget en relevant  

 gyldighedsprøvelse  

 af tilladelsen af 3. juni 1999, hvorfor afgørelsen af 17. marts 2003 er  

 ugyldig.
Om seneste administrative praksis, jf.  

 Landsskatteretskendelsen SKM2003.228.LSR skal nævnes, at i nærværende sag  

   

 modsat Landsskatteretskendelsen  er det forlods udbytte oplyst på  

 forhånd og  

 indgående behandlet i forbindelse med ansøgning om tilladelse.
For det andet  

 lægger Landsskatteretten vægt på, at der er tale om disponering mellem  

 interesseforbundne  

 parter.
I nærværende sag er der tale om en situation med to aktionærer med  

 modstående interesser, hvorfor forlods udbytte er en aktionærrettighed i  

 henhold til vedtægterne (oplyst til skattemyndighederne før tilladelsen). For  

 det tredje lægger Landsskatteretten afgørende vægt på, at der sker udlodning  

 af  

 overkursen ved stiftelsen.
I nærværende sag sker der ingen udlodning af  

 overkursen ved stiftelsen.
Overkursen ved stiftelsen er ikke blot intakt  

 efter  

 udlodningen  såvel overkurs, egenkapital og markedsværdi af de modtagne  

 aktier  

 er mange gange større end på stiftelsestidspunktet.
Der er derfor intet i  

 faktum, der kan støtte et synspunkt om, at overkursen ved stiftelsen er  

 udloddet.
Vedrørende den tidsmæssige sammenhæng  

 mellem tilførslen og udlodningen fremgår det af oplysningerne til  

 skattemyndighederne  

 i foråret 1999, at parterne ønskede at udnytte retten til forlods udbytte,  

 som  

 ville blive etableret efter tilførslen som en aktierettighed i henhold til  

 vedtægterne.
Hvis selskabet havde haft den mindste fornemmelse af, at det  

 tidsmæssigt var et problem, ville udlodningen være udskudt.
Der er intet  

 oplyst  

 om betydningen af en tidsmæssig sammenhæng i forbindelse med tilladelsen til  

 skattefri tilførsel.
Der gør sig i denne sag det særlige  

 forhold gældende, at der sker en betydelig kapitaludvidelse fra en ekstern  

 investor og forretningspartner forinden udlodningen.
Det forekommer  

 ubegrundet,  

 at en udlodning skulle være i strid med fusionsskattelovens § 15 c, stk. 2,  

 l.  

 pkt., ud fra en tidsmæssig betragtning, ligesom det forekommer besynderligt,  

 at  

 administrativ praksis lægger vægt på, om udlodningen er sket før eller efter  

 l  

 ½ år efter tilførslen, jf. nærmere Michael Seerup i TfS 2002, 283 og TfS  

 2002,  

 859. EF-domstolen har i Leur-Bloom dommen slået fast, at hver enkelt sag skal  

 vurderes konkret, og at generelle tidsfrister ikke kan anvendes ved  

 bedømmelse  

 af om et forhold er omfattet af FUSL eller ej.
I forbindelse med forhandlingerne om  

 samarbejde og fælles ejerskab med C var det af afgørende betydning for ejerne  

 af selskabet, at C var indforstået med forlod udbetaling af udbytte.
Det  

 viste,  

 at C var seriøs og vitterlig ønskede et samarbejde og troede på det  

 fællesejede  

 selskab.
Hvis C som ny investor blot krævede at få aktier på lige fod med de  

 hidtidige ejere, og kapitalindskuddet udelukkende skulle gå til drift, ville  

 forpligtelsen og signalet om troen på det fælles projekt være mere begrænset.  

 Ejerne af selskabet var i tvivl om, hvorvidt de ville acceptere samarbejdet  

 og  

 havde også gerne fortsat alene eller med andre partnere, men netop muligheden  

 for forlods udbytte viste, at C var seriøs og fuld indstillet på at give  

 samarbejdet første prioritet.
Det skal tages i betragtning, at C er et stort  

 canadisk børsnoteret selskab med betydelige aktiviteter inden for  

 sundhedssektoren,  

 hvor der var forventninger om, at selskabet skulle indgå og udvikles som en  

 væsentlig del af C´s forretningsområde.
 Vedrørende det forhold at det udloddede  

 beløb overstiger årets resultat er det hverken i overensstemmelse med  

 Landsskatterettens praksis (SKM2003.228.LSR) eller tanken om, at der sker  

 tilbageførsel  

 af overkursværdi fra tilførslen ved udlodningen, når Told- og Skattestyrelsen  

 i  

 sin afgørelse lægger vægt på, at det udloddede beløb overstiger årets  

 resultat.
Kriteriet årets resultat har vel især  

 betydning, når aktionærkredsen er den samme på tilførsels- og  

 udlodningstidspunktet.
Tanken om omkvalifikation af aktievederlag til  

 kontantvederlag må nødvendigvis begrundes i, at en del af værdien på de  

 aktier,  

 der modtages som vederlag på tidspunktet for tilførslen, med oprindelig  

 virkning efterfølgende udbetales som penge til det indskydende selskab;  

 såkaldt  

 efterfølgende balancetilpasning.
Ved en efterfølgende balancetilpasning  

 opgøres  

 pengevederlaget således: (værdi af de modtagne aktier efter udlodning +  

 udlodning = den oprindelige værdi af de modtagne aktier på  

 tilførselstidspunktet),  

 hvor udlodningen er udtryk for pengevederlaget.
Er værdien intakt eller  

 steget  

 efter en udlodning i forhold til værdien på tilførselstidspunktet, er ingen  

 del  

 af værdien modtaget som aktievederlag på tilførselstidspunktet tilbageført  

 det  

 indskydende selskab.
Det er denne tankegang, som Landsskatteretten anvender i  

 SKM2003.228.LSR og som i øvrigt også er lagt til grund i administrativ  

 praksis  

 i øvrigt.
Der er derfor intet grundlag for at begrænse en tilladt udlodning  

 til  

 årets resultat.
Det afgørende er, som fastslået af Landsskatteretten, om der  

 sker udlodning af overkursen fra stiftelsen, hvilket ikke er tilfældet i  

 denne  

 sag.
Landsskatterettens bemærkninger og  

 begrundelse Der findes efter det oplyste ikke grundlag  

 for at anse Told- og Skattestyrelsens afgørelse af 17. marts 2003 behæftet  

 med  

 formalitetsmangler, som kan medføre afgørelsens ugyldighed.
Ifølge fusionsskattelovens § 15 c, stk.  

 2, forstås ved tilførsel af aktiver den transaktion, hvorved et selskab uden  

 at  

 være opløst tilfører den samlede eller en eller flere grene af sin virksomhed  

 til et andet selskab mod at få tildelt aktier eller anparter i det modtagende  

 selskabs kapital.
Definitionen er i overensstemmelse med artikel 2, litra c i  

 fusionsdirektiv 90/434/EØF.
Det lægges til grund, at den foretagne  

 udbytteudlodning på 19.265.200 kr. pr. 23. december 1999 ikke i det hele kan  

 henføres til årets overskud på 1.831.357 kr.
Endvidere lægges det jf. det  

 oplyste til grund, at der på ansøgningstidspunktet forelå  

 planer om en kapitaludvidelse på ca. 63 mio.  

 kr. i det modtagende selskab, at der indgås betinget aftale og  

 aktionærindkomst  

 pr. 10. maj 1999 vedrørende kapitalforhøjelse og udbytte, samt at endelig  

 aftale om kapitalforhøjelse og forlodsudbytte på 4 mio.
CAD indgås den 20.  

 juli  

 1999. Det bemærkes, at tilladelse til skattefri tilførsel af aktiver meddeles  

 den 3. juni 1999, og den skattefri tilførsel af aktiver vedtages i selskabet  

 den 8. juni 1999.
Henset hertil, herunder særligt den  

 tidsmæssige sammenhæng, må den foretagne udbytteudlodning anses for en  

 forudsat  

 og integreret del af den foretagne tilførsel af aktiver, således at værdien  

 af  

 den tilførte virksomhed inkl. goodwill væsentlig oversteg de regnskabsførte  

 værdier på 3.917.343 kr.
Den del af forlodsudlodningen på 19.265.200 kr., som  

 overstiger årets resultat på 1.831.357 kr., må herefter  

 betragtes som kontantvederlag til selskabet  

 for den pr. 1. januar 1999 foretagne tilførsel af aktiver, således at  

 udbytteudlodningen  

 pr. 23. december 1999 er i strid med fusionsskattelovens § 15 c.
Den  

 foretagne  

 transaktion er derfor ikke en tilførsel af aktiver i fusionsskattelovens  

 forstand, jf. fusionsskattelovens § 15 c, stk. 2.
Udbytteudlodningen pr. 23. december 1999  

 medfører derfor, at det er med rette, at Told- og Skattestyrelsens tilladelse  

 til skattefri tilførsel af aktiver er tilbagekaldt.
Den påklagede ansættelse  

 stadfæstes herved.
