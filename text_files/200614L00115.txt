Betænkning afgivet af Uddannelsesudvalget den 28. november  

 2006 Betænkning over Forslag til lov om ændring af lov om støtte  

 til folkeoplysende  

  

 voksenundervisning, frivilligt folkeoplysende foreningsarbejde og  

  

 daghøjskoler samt om Folkeuniversitetet (folkeoplysningsloven) (Fleksible tilrettelæggelsesformer) [af  

 undervisningsministeren (Bertel Haarder)] 1. Ændringsforslag Der er stillet 3 ændringsforslag til lovforslaget.
Undervisningsministeren  

 har stillet ændringsforslag nr. 2 og 3, og Dansk Folkepartis medlemmer af  

 udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 3. november 2006. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 11. september 2006 dette udkast  

 til udvalget, jf. (folketingsåret 2005-06), alm. del  bilag 478. Den 4.  

 oktober 2006 sendte undervisningsministeren de indkomne høringssvar samt et  

 notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Kulturelle Samråd i Danmark.
Spørgsmål Udvalget har stillet 8 spørgsmål til undervisningsministeren til  

 skriftlig besvarelse, som denne har besvaret.
 2 af udvalgets spørgsmål og undervisningsministerens svar herpå  

 er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF)  

 indstiller  

 lovforslaget til  

  

 vedtagelse  

  

 med de af  

 undervisningsministeren stillede ændringsforslag.
Flertallet vil stemme imod  

 det af Dansk Folkeparti stillede ændringsforslag.
 Et  

  

 mindretal  

  

 i  

 udvalget (DF) indstiller lovforslaget til  

  

 vedtagelse  

  

 med de stillede ændringsforslag.
Dansk Folkepartis medlemmer af udvalget ønsker at styrke  

 udviklingen af et aktivt medborgerskab inden for væsentlige  

 samfundsrelaterede  

 områder som f.eks. folkesundhed, forbrugeroplysning, borgerinddragelse og  

 integration  

 af etniske minoriteter.
Dansk Folkeparti støtter tanken om mere fleksibilitet  

 i  

 forløbene.
Dansk Folkeparti er dog samtidig skuffet over, at regeringen  

 ikke har tænkt sig at ændre den lempelige praksis med tildeling af midlerne i  

 kommunerne.
Det er ikke hensigtsmæssigt, at foreninger, hvor f.eks.  

 fremtrædende  

 medlemmer opfordrer til boykot af demokratiske valg, kan modtage støtte.
Det  

 er  

 afgørende for Dansk Folkeparti, at folkeoplysningsmidlerne ikke misbruges til  

 f.eks. massiv religiøs forkyndelse, da dette efter Dansk Folkepartis  

 opfattelse  

 ikke er alment dannende.
Dansk Folkeparti har derfor stillet et  

 ændringsforslag, som imødekommer denne bekymring.
Uanset om ændringsforslaget  

 bliver vedtaget, agter Dansk Folkeparti at støtte loven, da Dansk Folkeparti  

 grundlæggende støtter tankegangen om folkeoplysning i det danske samfund.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (DF):
 1)  

  

 I den under  

  

 nr. 6  

  

 foreslåede affattelse af  

  

 §  

 8, stk. 4,  

  

 indsættes efter 1. pkt. som nyt punktum:
»Reglerne skal indeholde bestemmelser om, at religiøse  

 foreninger, der direkte eller indirekte opfordrer sine medlemmer til åbenlyst  

 at arbejde imod demokratiet, f.eks. ved boykot af kommunale og landsdækkende  

 valg, eller hvis primære virke er religiøs mission i form af talrige daglige  

 bønnemøder,  

 herunder f.eks. fredagsbøn, ikke kan få tildelt midler i henhold til loven,  

 ligesom religiøse foreninger ikke kan få tildelt midler til  

 integrationsprojekter, såfremt disse foregår i forbindelse med eller i  

 forlængelse af religiøse aktiviteter.« [Indskrænkning af lovens anvendelsesområde] Af  

 	  

  

 undervisningsministeren,  

  

 tiltrådt af  

  

 udvalget:
 2)  

  

 I den under  

  

 nr. 7  

  

 foreslåede affattelse af  

  

 §  

 11, stk. 5, 4. pkt.,  

  

 ændres »1. pkt.« til: »3. pkt.«.
[Ændret henvisning] 3)  

  

 Efter nr. 9 indsættes som nyt  

 nummer:
»01.  

  

 I  

  

 § 43, stk. 2, 2. pkt.  


,  

  

 ændres »undervisningen og  

 studiekredsen« til: »undervisningen, studiekredsen og aktiviteten  

 tilrettelagt  

 som fleksibel tilrettelæggelsesform«.« [Lovteknisk konsekvensændring] Bemærkninger Til nr. 1 Ændringsforslaget skærper og præciserer retningslinjerne for  

 tildeling af folkeoplysningsmidler.
Forslagsstillerne anser det for  

 uholdbart,  

 at det i dag ikke er ulovligt at yde tilskud via folkeoplysningsloven til  

 foreninger, der direkte eller indirekte opfordrer deres medlemmer til at  

 boykotte demokratiske valg eller bruger størstedelen af deres virke  

 udelukkende  

 på religiøs mission og talrige daglige bønnemøder.
Flere kommuner er begyndt at udarbejde kommunale retningslinjer,  

 som imødekommer forslagsstillernes synspunkter.
Der er dog stadig væk  

 kommuner,  

 som økonomisk og aktivt støtter f.eks. religiøse foreninger, som ikke kan  

 anses  

 for at være alment dannende, herunder integrationsfremmende foreninger  

.  

  

 Det  

 er bl.a. hensigten med ændringsforslaget at forhindre tilskud til såkaldte  

 integrationsprojekter,  

 som foregår i forbindelse med eller i forlængelse af religiøse aktiviteter.  

 Med  

 indskrænkningerne af lovens anvendelsesområde er der ikke tilsigtet en  

 stramning over for f.eks. spejdere og andre foreninger, hvis primære virke  

 ikke  

 er religiøs mission i form af talrige daglige bønnemøder.
Til nr. 2 Ændringsforslaget er en korrektion af en fejlagtig henvisning i  

 den under § 1, nr. 7, i lovforslaget foreslåede affattelse af § 11, stk. 5.
Til nr. 3 Ændringsforslaget er en lovteknisk korrektion som konsekvens af  

 den under § 1, nr. 9, i lovforslaget foreslåede ændring.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Charlotte Dyremose (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 13 Bilagsnr.
Titel 1 Høringsnotat og høringssvar, fra undervisningsministeren 2 Henvendelse af 24/9-06 fra Kulturelle Samråd i Danmark,  

 København 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Ændringsforslag fra undervisningsministeren 6 1. udkast til betænkning 7 2. udkast til betænkning 8 3. udkast til betænkning Oversigt over spørgsmål og svar vedrørende L 13 Spm.nr.
Titel 1 Spm. om kommentar til henvendelse af 24/9-06 fra  

 Kulturelle Samråd i Danmark, til undervisningsministeren, og ministerens svar  

 herpå 2 Spm. om løsning af lokaleproblemer, til  

 undervisningsministeren, og ministerens svar herpå 3 Spm. om midler til den øgede bureaukratisering, som  

 lovforslaget medfører, til undervisningsministeren, og ministerens svar herpå 4 Spm., om ministeren vil udarbejde retningslinjer for  

 tildeling af midlerne, til undervisningsministeren, og ministerens svar herpå 5 Spm. om, hvornår kriterierne for udbud af fag i  

 aftenskoleregi sidst er blevet revideret, til undervisningsministeren, og  

 ministerens svar herpå 6 Spm. om nogle fags konkurrenceforvridning i forhold til  

 det private arbejdsmarked, til undervisningsministeren, og ministerens svar  

 herpå 7 Spm. om udarbejdelse af en ny revideret liste over de  

 fag, som kan udbydes i oplysningsforbundsregi, og som ikke vil være  

 konkurrenceforvridende, til undervisningsministeren, og ministerens svar  

 herpå 8 Spm. om grænsedragning mellem fag, der ikke er  

 gråzonefag, og alment dannende fag, til undervisningsministeren, og  

 ministerens svar herpå Bilag 2 2 af udvalgets spørgsmål og  

 undervisningsministerens svar herpå Spørgsmål 4 og 5 og undervisningsministerens svar herpå er  

 optrykt efter ønske fra DF.
 Spørgsmål 4:
Agter ministeren at udarbejde retningslinjer for tildeling af  

 midlerne, således at foreninger, der aktivt modarbejder integration,  

 demokratiet eller har tilknytning til personer, der aktivt modarbejder  

 demokrati og de grundlæggende demokratiske principper i det danske samfund,  

 ikke kan modtage offentlige folkeoplysningsmidler? Svar:
Den frie folkeoplysende virksomhed efter folkeoplysningsloven  

 skal være etableret af en folkeoplysende forening med vedtægt for at være  

 tilskudsberettigende eller kunne få anvist offentlige lokaler.
Foreningens  

 virksomhed skal ligge inden for lovens overordnede formålsbestemmelse samt  

 formålsbestemmelserne  

 for folkeoplysende voksenundervisning og frivilligt folkeoplysende  

 foreningsarbejde.
 Formålsbestemmelserne sætter folkeoplysningen ind i en  

 overordnet samfundsmæssig, historisk, kulturel og social sammenhæng, hvor  

 grundelementerne i det folkeoplysende − demokratiforståelse og aktivt  

 medborgerskab,  

 hvor den enkelte føler sig forpligtet over for andre borgere og over for  

 fællesskabet og forholder sig aktivt til andre − trækkes frem.
 Formålene og foreningsbegrebet giver foreninger,  

 folkeoplysningsudvalget og kommunalbestyrelsen et redskab, der gør dem i  

 stand  

 til at sætte rammer for, hvad der kan godkendes som støtteberettigende  

 virksomhed,  

 og hvoraf det fremgår, at ikke al mellemmenneskelig aktivitet nødvendigvis er  

 støtteberettigende som folkeoplysning efter folkeoplysningsloven.
Der må ikke ske diskrimination på grund af etnisk baggrund,  

 religion, politisk tilhørsforhold eller andre lignende forhold, og der ydes  

 ikke tilskud til folkeoplysende voksenundervisning, hvis formålet er f.eks.  

 agitation eller forkyndelse.
Aktiviteter for børn og unge af idébestemt,  

 politisk og religiøs art skal sidestilles med anden folkeoplysende aktivitet  

 for børn og unge.
Folkeoplysningsudvalget afgør, om en forening opfylder  

 tilskudsbetingelserne, om foreningens virksomhed er folkeoplysende virksomhed  

 omfattet af loven, og påser, at tilskud anvendes i overensstemmelse med  

 gældende regler.
Folkeoplysningsudvalget/kommunalbestyrelsen kan ud fra  

 lokale  

 hensyn udøve et vidtgående skøn ved afgørelsen af, hvilke aktiviteter eller  

 undervisningsformer  

 der anses for folkeoplysende virksomhed og dermed tilskudsberettigede.
Loven indeholder efter min opfattelse tilstrækkelige redskaber  

 til, at foreninger, folkeoplysningsudvalg og kommunalbestyrelser i de  

 konkrete  

 tilfælde kan definere og afgrænse den støtteberettigende virksomhed.
Jeg  

 agter  

 derfor ikke at fastsætte yderligere retningslinjer for kommunernes tildeling  

 af  

 folkeoplysningsmidler.
 Spørgsmål 5:
Hvornår er kriterierne for, hvilke fag der kan udbydes i  

 aftenskoleregi, sidst nøje blevet revideret? Svar:
Ved lovrevisionen i 2000 blev undervisningsministerens  

 bemyndigelse til at afgrænse emner og aktiviteter fastholdt, men som det  

 bl.a.  

 fremgår af bemærkningerne til lovforslaget, var det ikke tanken at udnytte  

 bemyndigelsen til at fastsætte en egentlig negativliste som tidligere.  

 Vanskelighederne ved at fastsætte en negativliste på dette lovområde er bl.a.  

 at sikre, at listen bliver så udtømmende og afklarende som muligt for at  

 undgå  

 fortolkningstvivl.
Lovens formålsbestemmelser og krav om foreningsdannelse  

 giver initiativtagerne, foreningerne, kommunalbestyrelsen og  

 folkeoplysningsudvalget  

 et arbejdsredskab, der tilsigter at skabe en afgrænsning af de  

 tilskudsberettigende folkeoplysende aktiviteter, som forventes at kunne  

 administreres uden en centralt fastsat negativliste.
I overensstemmelse bemærkningerne er det i  

 folkeoplysningsbekendtgørelsens § 3 bl.a. fastsat, at foreningen inden for  

 folkeoplysningslovens §§ 1 og 7 træffer beslutning om valg af emner, og at  

 der  

 ikke ydes tilskud til undervisning m.v., hvis formålet er agitation,  

 behandling, underholdning, forkyndelse eller udbredelse af overtro.  

 Der kan ikke ydes tilskud til  

 undervisning i spil, idræt og sports- og konkurrencepræget virksomhed,  

 hverken  

 i teori eller praksis.
Kommunalbestyrelsen kan efter høring af  

 folkeoplysningsudvalget fravige de nævnte begrænsninger.
