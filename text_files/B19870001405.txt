 I medfør af § 5, stk. 3, i lov om køb på kredit, jfr. lovbekendtgørelse  

 nr. 585 af 1. september 1986, fastsættes:
 § 1.  Loven finder ikke anvendelse på køb på kredit,  

 såfremt købet vedrører en aftale om levering af elektricitet, vand, gas og  

 fjernvarme.
 Stk. 2.  Loven finder endvidere ikke anvendelse på køb  

 på kredit af aktier, obligationer (bortset fra præmieobligationer),  

 sparekassers garantbeviser, beviser for ansvarlig indskudskapital i  

 pengeinstitutter, beviser udstedt af investeringsforeninger under tilsyn  

 eller lignende værdipapirer.
 Stk. 3.  Lovens § 35 c finder ikke anvendelse på  

 kontoaftaler om forbrugerkøb af fyringsolie.
 § 2.  Ved aftaler om køb, som er omhandlet i § 10 i  

 lov nr. 139 af 29. marts 1978 om visse forbrugeraftaler (postordresalg), og  

 som er omfattet af lov om køb på kredit, fraviges tidspunktet for meddelelse  

 af oplysninger efter § 8 således, at sælgeren i stedet for ved aftalens  

 indgåelse skriftligt skal give køberen de i § 8, stk. 1, nævnte oplysninger  

 ved fremsendelsen af varen til køberen.
 § 3.  Auktionskøb, der er omfattet af lov om køb på  

 kredit, undtages fra reglerne i lovens § 8.
 § 4.  Bekendtgørelsen træder i kraft den 26. januar  

 1987.
 Stk. 2.  Samtidig ophæves bekendtgørelse nr. 112 af 21.  

 marts 1983 om undtagelser og fravigelser fra lov om køb på kredit.
