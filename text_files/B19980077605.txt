Bekendtgørelse om Tempo-100-godkendelse  

 af busser I medfør af tekstanmærkning nr. 90, ad § 28.22.22  

 på finansloven for 1998 fastsættes:
 § 1. Ved Tempo-100-godkendelse forstås en af  

 Statens Bilinspektion meddelt godkendelse, der attesterer, at en bus opfylder  

 de særlige tyske krav til busser med henblik på, at der af tyske  

 myndigheder kan meddeles tilladelse til i Tyskland på motorvej og  

 motortrafikvej at køre under en speciel hastighedsgrænse  

 på 100 km/t.
 Stk. 2. En Tempo-100-godkendelse skal forlænges  

 årligt efter kontrol af, om bussen fortsat er i overensstemmelse med en  

 meddelt Tempo-100-godkendelse.
 § 2. De i § 1, stk. 1, nævnte krav til busser  

 fremgår af Færdselsstyrelsens meddelelse om Tempo-100-godkendelse  

 af danske busser.
 § 3. For en Tempo-100-godkendelse betales 520 kr.
 Stk. 2. For forlængelse af en Tempo-100-godkendelse  

 betales 200 kr.
 § 4. Bekendtgørelsen træder i kraft den 1.  

 november 1998.
