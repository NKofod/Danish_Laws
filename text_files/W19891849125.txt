 Da lejeværdien for en anpartsbolig skal fastsættes skønsmæssigt efter  

 statsskattelovens § 4, kan reglerne i ligningslovens § 15 G, stk. 4, om  

 nedsat lejeværdi for pensionister, ikke finde anvendelse.
 Overskud af en sådan anpart i en ejendom er personlig indkomst, jf.
 personskattelovens § 3, og ikke kapitalindkomst.
 A klagede for indkomståret 1987 over, at ligningskommissionen havde  

 forhøjet hans kapitalindkomst med 1.002 kr. under henvisning til, at  

 lejeværdien af klagerens anpartsbolig var ansat skønsmæssigt i henhold til  

 statsskattelovens § 4. Ligningslovens regler om nedsat lejeværdi for  

 pensionister var derfor ikke bragt i anvendelse.
Klagen til Landsskatteretten over ligningskommissionens ansættelse var  

 indgivet under henvisning til bestemmelserne i frikommuneregulativ nr. 9 for  

 X kommune, jf.
Skatteministeriets bekendtgørelse nr. 509 af 15. august 1988.
Det fremgik af sagens oplysninger, at klageren, der var pensionist,  

 beboede en anpartsbolig i X.
Klageren påstod, at reglerne om nedsat lejeværdi  

 i ligningslovens § 15 G, stk. 4, måtte være gældende vedrørende beregningen  

 af lejeværdien af hans anpartslejlighed.
Efter det oplyste måtte det lægges til grund, at lejeværdi af  

 anpartslejligheder skal fastsættes efter statsskattelovens regler.
Retten var  

 endvidere enig i, at lempelsesreglerne i ligningslovens § 15 G, stk. 4, om  

 nedsat lejeværdiberegning for pensionister ikke kunne finde anvendelse ved  

 ansættelsen af en lejeværdi, der var ansat efter statsskattelovens § 4.
 Den påklagede ansættelse blev herefter stadfæstet for så vidt angik  

 forhøjelsen, men da overskuddet af klagerens anpart af ejendommen retteligt  

 skulle beskattes som personlig indkomst, jf. personskattelovens § 3, blev  

 hele overskuddet, incl. forhøjelsen, oveført til den skattepligtige  

 personlige indkomst.
 LV 1988, G 4.5.
