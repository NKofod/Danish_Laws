Skriftlig fremsættelse (31. januar 2007) Socialministeren  

  

 (Eva Kjer Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om social service og lov om tilbageholdelse af stofmisbrugere  

 i  

 behandling (Forbedret indsats for udsatte børn og unge samt tilbageholdelse  

 af  

 gravide stofmisbrugere i behandling m.v.) (Lovforslag nr.
L 135).
Det foreliggende lovforslag om ændring af lov om social service  

 og lov om tilbageholdelse af stofmisbrugere i behandling består af tre dele,  

 der hver især udmønter en del af satspuljeaftalen for 2007. Helt overordnet  

 har  

 lovforslaget til formål at forbedre indsatsen over for de mest udsatte børn,  

 unge og familier.
Dels ved at styrke den meget tidlige indsats   

 indsatsen  

 under graviditeten.
Dels ved at styrke børn og unges retssikkerhed ved at  

 give  

 dem ret til selv at medbringe en bisidder.
For det første er der tale om en udvidelse af anvendelsesområdet  

 for de såkaldte børneregler i serviceloven.
Det medfører, at der i højere  

 grad  

 kan sættes ind med hjælp til vordende forældre, som er i en udsat situation.  

 Formålet er dels at forebygge og dels at opkvalificere den hjælp, barn  

 formodes  

 at få brug for lige efter fødsel.
For det andet en forbedring af mulighederne for at fastholde  

 gravide stofmisbrugere i behandling under graviditeten.
Forslaget til ændring  

 af lov om tilbageholdelse af stofmisbrugere i behandling har til formål, at  

 gravide stofmisbrugere, der er visiteret til døgnbehandling, får tilbudt en  

 kontrakt og dermed mulighed for tilbageholdelse for at undgå, at deres børn  

 fødes med stofabstinenser eller skader som følge af stofmisbruget.
Endelig indførelse af en klar ret for børn og unge til selv at  

 medbringe en bisidder til møder med kommunen.
Der har været tvivl om,  

 hvorvidt  

 børn og unge havde en ret på samme måde som deres forældre efter  

 forvaltningsloven til at medtage en bisidder til møder i kommunen.
Denne  

 tvivl  

 fjernes med dette forslag, så barnet eller den unge kan tage en person med  

 til  

 møderne, som han eller hun nærer tillid til.
For så vidt angår forslagets økonomiske konsekvenser for det  

 offentlige medfører forslagene kommunale merudgifter.
Den samlede økonomiske  

 udgift beløber sig til 16,4 mio. kroner årligt fra 2008, og halvdelen for  

 2007,  

 da der regnes med halvårseffekt.
Midlerne er fundet som en del af  

 satspuljeforliget for 2007.
 Det foreslås, at loven træder i kraft den 1. juli 2007.
 Med disse bemærkninger skal jeg indstille lovforslaget til  

 Folketingets velvillige behandling.
