 Henset  

 til den begrænsede mulighed for bevisførelse for Pressenævnet kunne nævnet  

 ikke  

 tage stilling til, om klager havde sager som anført i artiklen til behandling  

 hos provsten eller om den nærmere baggrund for oplysningernes fremkomst.
 Artiklen  

 fremstod som en bredt formuleret beskrivelse af provstens arbejde og fritid.  

 Pressenævnet fandt, at en omtale af klager ved navns nævnelse ikke kunne  

 anses  

 nødvendig for at få artiklens budskab frem, men at omtalen dog ikke var af en  

 sådan karakter, at den var skadelig, krænkende eller agtelsesforringende,  

 eller  

 at den på anden måde var i strid med de vejledende regler om god presseskik.  

 Pressenævnet  

 fandt, at der derfor ikke var grundlag for at udtale kritik.
Kendelse  

 fra Pressenævnet i sag 2005-6-230 [K] har klaget til Pressenævnet over en artikel i Fyens  

 Stiftstidende den 11. september 2005, idet hun finder, at god presseskik er  

 tilsidesat.
 Artiklen har følgende ordlyd:
  

  

 Forkyndelsen er vigtigst 50 ÅR: Sognepræst Lone Wellner Jensen var kun 42 år, da hun blev  

 udnævnt til den første kvindelige provst på Fyn Hun var både den første kvinde og den hidtil yngste til at  

 trække i provstekjolen på Fyn.
Efter at have været sognepræst i Skellerup og  

 Ellinge siden 1986 blev Lone Wellner Jensen i 1998 udnævnt til provst for  

 Kerteminde  

 Provsti.
Nu er det rundt regnet otte år siden.
Dengang var Lone Wellner  

 Jensen kun 42 år.
Torsdag runder hun de 50.
 SELV BETRAGTER Lone Wellner Jensen det fortsat som lidt af en  

 tilfældighed, at hun skulle blive den første kvindelige provst i Fyens Stift.  

 Hun søgte og fik jobbet, forbi hun var kvalificeret til det.
 Hverken mere eller mindre og slet ikke noget i retning af rødstrømpehalløj.  

 Alligevel synes Lone Wellner Jensen ganske godt tilfreds med, at hun ikke  

 længere er ene høne i kurven.
 Andre steder i landet har der i årevis været provster af hunkøn.  

 Foreløbig kan hun på Fyn danne en slags trekløver med kollegerne i  

 provstierne  

 Bogense og Ringe.
OPRINDELIGT stammer Lone Wellner Jensen fra landsbyen Thorsted  

 på Skanderborgkanten.
I barndomshjemmet med klaver lå det lige for, at den  

 lille Lone skulle lære at spille.
Det gjorde hun så godt, at hun tjente til  

 lommepengene  

 ved at være organist i tre af egnens kirker.
Samtidig modnedes tanken om at blive præst.
Lone Wellner Jensen  

 er student fra Horsens og blev teolog fra universitetet i Århus i 1985.
Da eksamen var i hus, ville Lone Wellner Jensen have embede på landet.  

 Det kendte hun hjemmefra.
Hun mente også, at det kunne give bedre tid til den  

 fordybelse, som en præst må have for at kunne lade op i dagligdagen, samt  

 ikke  

 mindst at lære beboerne at kende.
ØNSKET FIK hun opfyldt.
I sommeren 1986 blev Lone Wellner Jensen  

 sognepræst i de to små østfynske sogne Skellerup og Ellinge, som med deres  

 tilsammen knapt 1300 indbyggere hører til de små på Fyn.
Lone Wellner Jensen forsømmer sjældent nogen lejlighed til at  

 fortælle om sin glæde ved at være netop præst.
Det gælder først og fremmest  

 for  

 de mennesker, som hun omgås i og uden for sine sogne.
 Hun viser omsorg, men efter hendes mening må den del af præstearbejdet  

 aldrig overskygge det allervigtigste: Forkyndelsen.
MED udnævnelsen til provst fulgte nyt arbejde med.
Provsterne  

 står hovedsageligt for en række administrative opgaver i forhold til både  

 præsterne og kirkens bygninger.
Det betød en ændring for Lone Wellner Jensen.
Hun fik og har naturligvis fået mere travlt.
Men det gør ikke  

 noget.
Lone Wellner Jensen kan lide at sætte ting i værk og få dem til at  

 køre.  

 Nogle kalder hende for et administrativt talent samtidig med, at hun altid  

 har  

 for øje, at hun er og bliver præst.
AT HUN af og til som provst risikerer at få et skrub, tager Lone  

 Wellner Jensen med et yderst professionelt anstrøg.
Sådan er hun også i stand  

 til at agere, hvis det viser sig nødvendigt.
Og det kan det være, når Lone Wellner Jensen blandt provstiets  

 præster har en type som [A]-præsten [K].
Hun både sender og giver anledning  

 til  

 ikke så få og indviklede klager.
Så godt som hver gang bliver provsten  

 indblandet.
Det går der både masser af tid, papir og møder med.
For Lone  

 Wellner Jensen er det opgaver, der skal løses på samme ordentlige måde som  

 alle  

 andre.
Ingen får hende til så meget som at antyde andet.
Højst en næsten usynlig grimasse, der med lidt god vilje kan ligne  

 et smil.
En veludviklet humor og det store grin hører andre og festlige  

 lejligheder til.
BEHOVET for at slappe af og samle kræfter dækker Lone Wellner  

 Jensen i familiens sommerhus på Hindsholm.
Her skal hun helt enkelt have tid  

 til at få læst, hvad der venter af både fag- og skønlitteratur.
Hun har det  

 rigtigt  

 godt, når bogstaverne danser hen over siderne med viden, inspiration,  

 oplysning  

 og underholdning.
Både i sommerhuset og præstegården i Skellerup kan det næsten  

 ikke undgås, at der bliver talt om kirke.
Lone Wellner Jensen er gift med  

 stiftskontorchef,  

 amanuensis, cand.jur.
Asger Gewecke, der har sit arbejde på stifts- og  

 bispekontoret i Odense.
Som alle andre i systemet er hun dog henvist til de  

 officielle kanaler, hvis hun har brug for et godt administrativt eller  

 juridisk  

 råd. [K] har anført, at det er i strid med god presseskik, at avisen  

 i en fødselsdagsomtale af provst Lone Wellner Jensen har omtalt hende og  

 hendes  

 klagesager hos provsten.
Uanset om hun har klagesager hos provsten, kommer  

 dette ikke fødselsdagsomtalen ved.
 Fyens Stiftstidende har afvist, at det er i strid med god  

 presseskik at omtale [K] og hendes klagesager som sket, idet portrættet af  

 provsten i artiklen er en bred omtale fra stilling som provst til fritid.  

 Endvidere er det en offentlig kendt sag, at [K] er en hyppig klager over  

 mange  

 forhold.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
 Henset til den begrænsede mulighed for bevisførelse for  

 Pressenævnet kan nævnet ikke tage stilling til, om [K] har sager som anført i  

 artiklen til behandling hos provsten eller om den nærmere baggrund for  

 oplysningernes fremkomst.
Artiklen fremstår som en bredt formuleret beskrivelse af provstens  

 arbejde og fritid.
Pressenævnet finder, at en omtale af [K] ved navns  

 nævnelse  

 ikke kan anses nødvendig for at få artiklens budskab frem, men at omtalen dog  

 ikke er af en sådan karakter, at den er skadelig, krænkende eller  

 agtelsesforringende,  

 eller at den på anden måde er i strid med de vejledende regler om god  

 presseskik.
Pressenævnet finder, at der derfor ikke er grundlag for at udtale  

 kritik.
 Afgjort den 2. november 2005.
