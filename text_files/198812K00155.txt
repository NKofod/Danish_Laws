Nr LSF 155 Forslag til Lov om ændring af lov om radio- og fjernsynsvirksomhed  

 (Statslig finansiering af kortbølgevirksomhed) Fremsat af Duetoft (CD) Helge Mortensen (S) Ingerlise Koefoed (SF) den 10. januar 1989 Vedtaget ved tredjebehandling den 28. marts 1989 Lov nr. 219 af 05/04/1989 § 1 I lov om radio- og fjernsynsvirksomhed, jf. lovbekendtgørelse nr. 559 af  

 20. september 1988, foretages følgende ændringer:
 1. I § 15 indsættes efter stk. 1 som nyt stykke:
»Stk. 2. Danmarks Radios udgifter i 1989 til drift af  

 kortbølgesenderen dækkes af statskassen.« Stk. 2 bliver herefter stk. 3.
 2. I § 15, stk. 2, der bliver stk. 3, indsættes efter »stk.  

 1«: »og 2«.
§ 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 559 af  

 20. september 1988, foretages følgende ændringer:
 1. I § 15 indsættes efter stk. 1 som nyt stykke:
»Stk. 2. Danmarks Radios udgifter til produktion af  

 kortbølgeprogrammer og drift af kortbølgesender dækkes af statskassen.
De  

 nærmere vilkår herfor fastsættes af trafik- og kommunikationsministeren efter  

 forhandling med bestyrelsen.« Stk. 2 bliver herefter stk. 3.
 2. I § 15, stk. 2, der bliver stk. 3, indsættes efter »stk.  

 1«: »og 2«.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Danmarks Radios bestyrelse har på et møde den 13. december 1988 vedtaget  

 at nedlægge kortbølgevirksomheden som led i besparelserne som følge af  

 Folketingets beslutning om licensfastsættelsen for 1989. Bestyrelsen  

 besluttede endvidere, at man var rede til at udføre kortbølgeprogrammerne i  

 entreprise.
 Forslagsstillerne finder det vigtigt, at der fortsat udsendes danske  

 kortbølgeprogrammer med dansk redaktion i mindst samme omfang som nu.  

 Forslagsstillerne finder det ligeledes hensigtsmæssigt, at det ikke er en  

 udgift for Danmarks Radio, der som hidtil opkræves over den almindelige  

 licens, men at den i stedet finansieres over finansloven.
 Lovforslaget indebærer en merudgift for staten på ca. 8,5 mio. kr. i 1989.
Efter 2. behandling den 14. marts 1989 § 1 I lov om radio- og fjernsynsvirksomhed, jf. lovbekendtgørelse nr. 559 af  

 20. september 1988, foretages følgende ændringer:
 1. I § 15 indsættes efter stk. 1 som nyt stykke:
»Stk. 2. Danmarks Radios udgifter i 1989 til drift af kortbølgesender  

 dækkes af statskassen.
Fra 1. januar 1990 dækker statskassen udgifterne til  

 produktion af kortbølgeprogrammer og drift af kortbølgesender.
De nærmere  

 vilkår herfor fastsættes af kommunikationsministeren efter forhandling med  

 bestyrelsen.« Stk. 2 bliver herefter stk. 3.
 2. I § 15, stk. 2, der bliver stk. 3, indsættes efter »stk.  

 1«: »og 2«.
§ 2 Loven træder i kraft ved bekendtgørelsen i Lovtidende.
