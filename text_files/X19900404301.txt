 Kommunen afslog at yde boligstøtte med henvisning til, at lejligheden  

 betragtedes som udlejning af værelser, da boligen ikke er opført som  

 lejlighed med køkken i bygningsregisteret.
 Klager havde oplyst over for kommunen, at lejligheden indeholder  

 køkken med eget afløb.
 Amtsankenævnet hjemviste sagen til fornyet behandling i kommunen med  

 henblik på en afklaring af, hvorvidt boligen opfyldte betingelserne i  

 boligstøttelovens § 8, idet nævnet ikke fandt, at kommunen kunne afslå at  

 udbetale boligstøtte udelukkende på grundlag af lejlighedens manglende  

 registrering i bygningsregistret.
Amtsankenævnet, Frederiksborg Amt, møde den 10/10-90 Amtsankenævnet har i sit møde den 10/10-90 behandlet Deres klage over, at  

 Frederiksværk kommune har afslået Deres ansøgning om boligstøtte, jfr.  

 boligstøttelovens § 8. Nævnet har truffet følgende A F G Ø R E L S E:
 Amtsankenævnet hjemviser sagen til fornyet behandling i kommunen.
 Nævnet finder ikke, at kommunen kan afslå at udbetale boligstøtte  

 udelukkende på grund af lejlighedens manglende registrering i  

 bygningsregisteret.
 Sagen hjemvises derfor med henblik på en afklaring af, hvorvidt boligen  

 opfylder betingelserne i boligstøttelovens § 8.
 ANKEVEJLEDNING:
 Amtsankenævnets afgørelse er endelig og kan kun, såfremt boligstyrelsen  

 finder, at sagen har principiel betydning, indbringes for denne myndighed.
 Ankefristen er 4 uger fra den dag, De har fået meddelelse om  

 amtsankenævnets afgørelse.
 Eventuel klage skal sendes til: Amtsankenævnet, Frederiksborg Amt,  

 Amtsgården, Kongens Vænge 2, 3400 Hillerød, hvorfra klagen sammen med sagens  

 akter vil blive sendt til boligstyrelsen, som afgør, om sagen er principiel.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen samt anvendte lovregler og andre retsbestemmelser henvises til  

 vedlagte notat.
 NÆVNETS AFGØRELSE:
Oplæg til møde i amtsankenævnet den 10/10-90 Cpr.nr.:
Navn: NN Adresse:
 Civil stand:
 Børn u/18 år:
 Klagen:
 Der klages den 4. marts 1990 over afslag på udbetaling af boligstøtte i  

 forbindelse med lejligheden, jfr. boligstøttelovens § 1 samt § 8.
 Kommunens begrundelse:
 Frederiksværk kommune har som begrundelse for afslag på udbetaling af  

 boligstøtte oplyst, at klienten ikke er berettiget til udbetaling af  

 boligstøtte, idet lejligheden betragtes som udlejning af værelser, da boligen  

 ikke er opført som lejlighed med køkken i bygningsregisteret.
 Oplysninger til sagen:
 Af sagen fremgår, at klienten, der er enlig, har lejet en 3-værelses  

 lejlighed fra 1. november 1989. Den månedlige leje udgør i alt kr. 4.000,00.
 Af sagen fremgår, at klienten ville være berettiget til kr. 523,00 pr.  

 måned i boligsikring.
 Klienten har til kommunen oplyst, at lejligheden indeholder køkken med  

 eget afløb samt badeværelse, stue og soveværelse.
 Klienten giver i sin klageskrivelse udtryk for, at han mener, at boligen  

 opfylder betingelserne i boligstøtteloven, da den har selvstændigt køkken,  

 badeværelse samt beboelsesrum.
 Klienten gør endvidere gældende, at han finder det urimeligt, at der ikke  

 kan udbetales boligstøtte med den begrundelse, at lejligheden ikke er  

 registreret i bygningsregisteret som selvstændig lejlighed.
 Frederiksværk kommune oplyser, at der ifølge folkeregisteret bor 2  

 familier i ejendommen, der er registreret som etfamiliehus med et køkken.
 Kommunen har herefter vurderet, at den, som lejer hovedbeboelsen med  

 køkken, er berettiget til boligsikring, hvorimod udlejning af kælderen anses  

 for at være udlejning af værelser.
 Relevante retsregler:
 Af boligstøttelovens § 1 fremgår, at lejere, herunder medlemmer af  

 almennyttige andelsboligforeninger, jfr. kapitel 2 i lov om boligbyggeri,  

 efter ansøgning har ret til boligstøtte efter reglerne i denne lov.
 Af samme lovs § 8 fremgår, at boligstøtte kun kan ydes, når lejligheden er  

 forsynet med et køkken med indlagt vand og forsvarligt afløb for spildevand.
 Af boligstyrelsens vejledning om individuel boligstøtte, afsnit 5,  

 fremgår, at boligstøtte kun kan ydes, når boligen er forsynet med køkken med  

 indlagt vand og forsvarligt afløb for spildevand fra køkkenvasken - d.v.s.  

 afløb til kloak, forsvarlig sivebrønd e.l., jfr. lovens § 8.
Et skabskøkken e.l. med kogemuligheder og afløb vil efter omstændighederne  

 være tilstrækkeligt til at opfylde kravet om eget køkken.
Det samme gælder  

 for kollektive lejligheder, hvor hver lejlighed har en køkkenniche.
