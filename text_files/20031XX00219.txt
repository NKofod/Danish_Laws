Skriftlig fremsættelse (21. januar 2004) Statsministeren  

  

 (Anders Fogh Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om årpenge for kronprins Frederik. (Ændring af ydelsens  

 grundbeløb i anledning af kronprins Frederiks indgåelse af ægteskab).
(Lovforslag nr.
L 134).
 I anledning af kronprins Frederiks indgåelse af ægteskab med  

 Mary Elisabeth Donaldson fredag den 14. maj 2004 foreslås det nuværende  

 årpengebeløb for kronprinsen forhøjet.
 Forslaget er i overensstemmelse med hidtidig praksis, senest  

 lov nr. 198 af 3. juni 1967 om årpenge for tronfølgeren, prinsesse Margrethe.
Forhøjelsen skal ses i lyset af de øgede udgifter og  

 repræsentative forpligtelser, som kronprinsen må forudses at få efter  

 indgåelse  

 af ægteskabet.
Endvidere er det hensigten, at Frederik den VIIIs Palæ  

 på  

 Amalienborg efter den nødvendige istandsættelse stilles til rådighed for  

 tronfølgerparret.
 Ved fastsættelsen af ydelsen er det forudsat, at  

 tronfølgerparret bliver i stand til fuldt ud at udrede alle udgifter i  

 forbindelse med varetagelsen af de opgaver, der påhviler parret i  

 tronfølgerperioden, som må forventes at strække sig over en længere årrække.
 I årpengebeløbet er indregnet en ydelse til den kommende  

 kronprinsesse, fastsat på tilsvarende måde som den ydelse, der er tillagt  

 prins  

 Henrik, dvs. på 10 pct. af det aktuelle årpengebeløb.
 Endvidere foreslås i lighed med hidtidig praksis, at der  

 tillægges den kommende kronprinsesse en standsmæssig bolig og årpenge, hvis  

 ægteskabet mellem kronprinsen og kronprinsessen bliver opløst ved  

 kronprinsens  

 død.
 Idet jeg henviser til de bemærkninger, der ledsager  

 forslaget, skal jeg tillade mig at anbefale det til Folketingets velvillige  

 behandling.
