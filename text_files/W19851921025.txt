 Et sygdomstilfælde med smerter i ryggen, der opstod hos en  

 rengøringsassistent på et sygehus i forbindelse med udtagning af en tung kurv  

 fra en madvogn, fandtes at måtte sidestilles med et ulykkestilfælde og  

 anerkendes som henhørende under arbejdsskadeforsikringsloven.
 REDEGØRELSEN FOR SAGEN:
En rengøringsassistent A på et sygehus blev sygemeldt den 26. maj 1983 på  

 grund af rygsmerter.
Smerterne opstod, da A under sit arbejde med  

 madudbringning skulle løfte en tung kurv ud fra bunden af en madvogn.
Hun fik  

 herved et "knæk" i ryggen.
 Ifølge de lægelige oplysninger var diagnosen: discusdegeneration i  

 lændehvirvelsøjlen.
 AFGØRELSEN, DER KLAGES OVER:
Sikringsstyrelsen fandt, at tilfældet ikke gav ret til ydelser efter lov  

 om arbejdsskadeforsikring.
Afgørelsen begrundedes med, at der ikke ved den  

 anmeldte lejlighed var sket noget ulykkestilfælde, eller hvad dermed måtte  

 ligestilles, som kunne antages at have bevirket lidelsen.
Lidelsen kunne  

 heller ikke henføres under de erstatningsberettigende erhvervssygdomme, som  

 var nævnt i sikringstyrelsens dagældende bekendtgørelse af 17. december 1982.
 KLAGEN TIL ANKESTYRELSEN:
 Sagen blev anket af A.
 SUPPLERENDE OPLYSNINGER EFTER ANKEN:
Ankestyrelsen modtog en erhvervsanamnese vedrørende A, hvori det bl.a. var  

 oplyst, at A havde været ansat på sygehuset siden 1972, og at hun foruden det  

 almindelige rengøringsarbejde deltog i madudbringningen til patienterne.
A  

 havde ikke haft væsentlige problemer med ryggen, før sygehuset i april 1983  

 tog nye madvogne i anvendelse.
Vognene var indrettet således, at der nederst  

 i vognene var placeret trådkurve indeholdende porcelæn, sodavand og andre  

 drikkevarer.
Kurvenes vægt var efter A's skøn ca. 20 kg.
For at kunne trække  

 kurvene ud måtte A først række ind bagtil i vognen og løfte bagenden af  

 kurven over et par skruer.
Kurven kunne herefter trækkes frem og løftes.  

 Desuden var der tale om betydelig rygbelastning ved udtagning af de ca. 6 kg.  

 tunge bakker med madvarer, især de nederst placerede.
A betjente madvognen 2  

 gange pr. arbejdsdag og udførte arbejdet alene.
Hun havde igennem ca. 1 1/2  

 måned haft rygsmerter uden udstråling, inden hun den 26. maj 1983 pludselig  

 mærkede et "knæk" i ryggen og derefter fik lænderygsmerter med  

 højresidig udstråling.
Ankestyrelsen modtog endvidere en rapport fra arbejdstilsynet vedrørende  

 en undersøgelse af arbejdsforholdene på sygehuset efter indførelsen af de nye  

 madvogne.
Det fremgik heraf, at de pågældende madvogne i løbet af vinteren  

 1983/1984 var blevet ændret, således at bl.a. udtagningen af servicebakkerne  

 var blevet betydeligt lettere.
 LOVGRUNDLAG:
 Lov om arbejdsskadeforsikring, § 9.
 ANKESTYRELSENS AFGØRELSE:
Efter de fremkomne oplysninger finder ankestyrelsen, at tilfældet må  

 sidestilles med et ulykkestilfælde og anerkendes som henhørende under lov om  

 arbejdsskadeforsikring.
Sagen hjemvises til sikringsstyrelsen til afgørelse  

 af, hvilke ydelser der herefter tilkommer A.
