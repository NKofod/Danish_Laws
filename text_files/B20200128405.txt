Bekendtgørelse om ændring af bekendtgørelse om godkendelse og syn af køretøjer § 1 I bekendtgørelse nr. 516 af 1. juni 2012 om godkendelse og syn af køretøjer, som ændret ved bekendtgørelse nr. 548 af 24. maj 2013, bekendtgørelse nr. 706 af 26. maj 2016, bekendtgørelse nr. 633 af 19. maj 2017 og bekendtgørelse nr. 1718 af 19. december 2017, foretages følgende ændringer:
 1. Indledningen affattes således:
»I medfør af § 2, stk. 1, § 4, stk. 1, § 5, stk. 2, § 12 og § 13, stk. 4, i lov om godkendelse og syn af køretøjer, jf. lovbekendtgørelse nr. 959 af 24. september 2012, som ændret ved lov nr. 1063 af 30. juni 2020, og § 70, stk. 3, 1. pkt., § 118, stk. 12, 1. pkt., og § 124 q i færdselsloven, jf. lovbekendtgørelse nr. 1324 af 21. november 2018, som ændret ved lov nr. 1559 af 18. december 2018 og lov nr. 556 af 7. maj 2019, fastsættes efter bemyndigelse og efter bemyndigelse i henhold til § 3, stk. 1, og § 5 i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang, som ændret ved bekendtgørelse 1250 af 26. august 2020:« 2. Overalt i bekendtgørelsen ændres »SKAT« til: »Motorstyrelsen«.
 3. I § 1, stk. 1, 1. pkt., udgår »jf. § 1, stk. 1, i lov om godkendelse og syn af køretøjer«.
 4. I § 1, stk. 1, indsættes som 3. pkt.:
»Bil og påhængskøretøj til bil kan endvidere individuelt EU-godkendes.« 5. I § 1, stk. 2, ændres »lovbekendtgørelse nr. 580 af 7. juni 2011« til: »lovbekendtgørelse nr. 186 af 1. marts 2020«.
 6. I § 1, stk. 3, ændres »lovbekendtgørelse nr. 580 af 7. juni 2010« til: »lovbekendtgørelse nr. 186 af 1. marts 2020«.
 7. I § 1, stk. 4, ændres »direktiv 2002/24/EF, direktiv 2003/37/EF og direktiv 2007/46/EF« til: »Europa-Parlamentets og Rådets forordning (EU) nr. 167/2013, Europa-Parlamentets og Rådets forordning (EU) nr. 168/2013 og Europa-Parlamentets og Rådets forordning (EU) 2018/858«.
 8. I § 2, stk. 1, udgår »udsteder typegodkendelser og«.
 9. I § 6 ændres »§ 4, stk. 2« til: »§ 4, stk. 5«.
 10. § 7 affattes således:
 »§ 7. Færdselsstyrelsen udsteder EU-typegodkendelser af ubegrænsede og små serier af nye køretøjer, national typegodkendelse af små serier af nye køretøjer og individuelle EU-godkendelser af visse nye køretøjer i henhold til følgende bekendtgørelser:
 1) Bekendtgørelse om godkendelse af nye motorkøretøjer m.v.
 2) Bekendtgørelse om godkendelse af nye to- eller trehjulede køretøjer m.v.
 3) Bekendtgørelse om godkendelse af nye landbrugs- og skovbrugstraktorer m.v.
 Stk. 2. Et nyt registreringspligtigt køretøj, som omfattet af stk. 1, kan tages i brug uden syn på grundlag af den tilhørende typeattest for komplet eller færdiggjort komplet køretøj eller den individuelle EU-godkendelse.
Stk. 3. Færdselsstyrelsen udsteder desuden godkendelseserklæringer, der omfatter et enkelt køretøj eller chassis, hvor det færdigopbyggede køretøj skal synes inden ibrugtagning.« 11. § 11, stk. 5, 2. pkt., ophæves.
 12. I § 13, stk. 1, udgår »og/eller typeattesten«.
 13. I § 13, stk. 2, udgår »dog«.
 14. § 14 ophæves.
 15. I § 16 ændres »der udstedes standardtypegodkendelse, en anmeldt EF-typegodkendelse eller en typegodkendelse« til: »køretøjet er EU-typegodkendt som komplet eller færdiggjort komplet køretøj eller individuelt EU-godkendt, jf. § 7, stk. 1«.
 16. I § 17 ændres »eller typegodkendelse« til: », EU-typegodkendelse eller individuel EU-godkendelse«.
 17. I § 18, stk. 1, udgår »og ikke-registreringspligtig lille knallert« og »Færdselsstyrelsen eller for registreringspligtige køretøjer til«.
 18. § 18, stk. 3, ophæves.
 19. § 19, stk. 2, 1. pkt., affattes således:
»Et fabriksnyt køretøj kræves ikke godkendt ved syn inden ibrugtagning, såfremt køretøjet er EU-typegodkendt komplet eller færdiggjort komplet eller individuelt EU-godkendt.« 20. § 19, stk. 3-6, ophæves.
 21. I § 25, stk. 4, ændres »§ 79, stk. 2, i bekendtgørelse om registrering af køretøjer« til: »lov om registrering af køretøjer«.
 22. § 32, stk. 1, nr. 2, affattes således:
»2) Typeattest eller individuel EU-godkendelse, hvis køretøjet er typegodkendt eller individuelt EU-godkendt, men ikke kan tages i brug uden fremstilling til syn, jf. § 19, stk. 2. Hvis køretøjet afviger fra typegodkendelsen eller den individuelle EU-godkendelse, skal fabrikanten, dennes repræsentant eller forhandler på typeattesten eller ved erklæring som tillæg til den individuelle EU-godkendelse anføre, hvilke ændringer, der er foretaget.« 23. § 32, stk. 1, nr. 4, 2. og 3. pkt., affattes således:
»Hvis køretøjet er fabriksnyt, skal godkendelseserklæringen være forsynet med en erklæring fra den, som godkendelsen er udstedt til, om at køretøjet (chassiset) er i overensstemmelse med godkendelseserklæringen, samt at de dele af køretøjet (chassiset), som er omfattet af godkendelsen, opfylder gældende krav til køretøjers indretning og udstyr.
Hvis køretøjet er typegodkendt som komplet eller færdiggjort komplet køretøj eller individuelt EU-godkendt, kan typeattesten eller den individuelle EU-godkendelse dog erstatte godkendelseserklæringen, medmindre køretøjet afviger fra godkendelsen med hensyn til styreapparat, bremser, motor, bærende konstruktion eller for påhængskøretøj tilkoblingsanordning.« 24. I § 35, stk. 9, nr. 1, ændres »Rigspolitiet« til: »Færdselsstyrelsen«.
 25. Overskriften til kapitel 12 affattes således:
»Kapitel 12 Stikprøvekontrol med typegodkendte køretøjer m.v.«.
 26. I § 70, stk. 1, ændres »standardtypegodkendelse« til: »typegodkendelse«.
 27. I § 74, stk. 4, ændres »transport- og bygningsministeren« til: »transportministeren«.
 28. I § 75, stk. 1, udgår »§ 14, stk. 4-5,«.
§ 2 Bekendtgørelsen træder i kraft den 1. september 2020.
