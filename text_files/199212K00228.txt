Nr LSF 228 Forslag til Lov om aktindsigt i helbredsoplysninger Fremsat af sundhedsministeren (Torben Lund) den 17. marts 1993 Vedtaget ved tredjebehandling den 17. juni 1993 Lov nr. 504 af 30/06/1993 Lovens område § 1. Loven gælder for patientjournaler, patientoptegnelser og  

 patientregistre m.v., der udarbejdes af de ved særlig lovgivning autoriserede  

 sundhedspersoner eller på disses ansvar, og som føres på offentlige eller  

 private sygehuse, klinikker, ambulatorier, i privat praksis eller i  

 forbindelse med behandling eller pleje i private hjem samt på andre  

 offentlige eller private institutioner m.v., hvor der som led i  

 sundhedsmæssig virksomhed foretages undersøgelse, behandling eller pleje af  

 patienter.
 Stk. 2. Loven gælder ikke for registre omfattet af lov om  

 offentlige myndigheders registre eller for registrering, der alene finder  

 sted til videnskabelige eller statistiske formål.
 Stk. 3. Sundhedsministeren kan fastsætte nærmere regler om, hvilke  

 oplysninger og institutioner m.v. der er omfattet af stk. 1.
Patientens aktindsigt § 2. Den, om hvis helbredsforhold der er udarbejdet  

 patientjournaler m.v., har ret til aktindsigt heri.
 Stk. 2. Retten efter stk. 1 kan dog begrænses i det omfang,  

 patientens interesse i at blive gjort bekendt med oplysningerne findes at  

 burde vige for afgørende hensyn til den pågældende selv eller til andre  

 private interesser.
 § 3. Afgørelser om retten til aktindsigt træffes af den myndighed,  

 institution eller sundhedsperson, der har patientjournalerne m.v. i sin  

 besiddelse.
 Stk. 2. Vedkommende myndighed, institution eller sundhedsperson  

 afgør snarest, om en anmodning om aktindsigt kan imødekommes, og om  

 aktindsigten skal gennemføres ved, at der gives adgang til gennemsyn af  

 patientjournalen m.v. på stedet, eller ved, at der udleveres en afskrift  

 eller kopi.
 Stk. 3. Er en anmodning om aktindsigt ikke imødekommet eller  

 afslået inden 10 dage efter, at den er modtaget af vedkommende myndighed,  

 institution eller sundhedsperson, skal myndigheden, institutionen eller  

 sundhedspersonen underrette patienten om grunden hertil samt om, hvornår en  

 afgørelse kan forventes at foreligge.
Stk. 4. Afgørelser om aktindsigt kan påklages til Sundhedsvæsenets  

 Patientklagenævn.
Patientklagenævnets afgørelse kan ikke indbringes for anden  

 administrativ myndighed.
 § 4. Sundhedsministeren kan fastsætte regler om gebyr til dækning  

 af kopierings- og forsendelsesomkostninger m.v. i forbindelse med  

 aktindsigten.
 Ikrafttrædelses- og overgangsbestemmelser m.v.
 § 5. Loven træder i kraft den 1. januar 1994.
Stk. 2. Loven har virkning for patientjournaler m.v. oprettet  

 efter lovens ikrafttræden og for tilførsler til eksisterende patientjournaler  

 m.v. foretaget efter lovens ikrafttræden.
For oplysninger i patientjournaler  

 m.v., der føres ved hjælp af elektronisk databehandling, har loven også  

 virkning for registreringer foretaget før lovens ikrafttræden.
For manuelle  

 sygehusjournaler, der føres for den offentlige forvaltning, har loven  

 virkning for journaler oprettet efter 1. januar 1987 og for tilførsler  

 foretaget efter denne dato til journaler oprettet før 1. januar 1987.
 § 6. § 9 i lov nr. 572 af 19. december 1985 om  

 offentlighed i forvaltningen ophæves.
 § 7. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Oprindeligt fremsat forslag Lovens område § 1. Loven gælder for patientjournaler, patientoptegnelser og  

 patientregistre m.v., der udarbejdes af de ved særlig lovgivning autoriserede  

 sundhedspersoner eller på disses ansvar, og som føres på offentlige eller  

 private sygehuse, klinikker, ambulatorier, i privat praksis eller i  

 forbindelse med behandling eller pleje i private hjem samt på andre  

 offentlige eller private institutioner m.v., hvor der som led i  

 sundhedsmæssig virksomhed foretages undersøgelse, behandling eller pleje af  

 patienter.
 Stk. 2. Loven gælder ikke for registre omfattet af lov om  

 offentlige myndigheders registre eller for registrering, der alene finder  

 sted til videnskabelige eller statistiske formål.
 Stk. 3. Sundhedsministeren kan fastsætte nærmere regler om, hvilke  

 oplysninger og institutioner m.v. der er omfattet af stk. 1.
Patientens aktindsigt § 2. Den, om hvis helbredsforhold der er udarbejdet  

 patientjournaler m.v., har ret til aktindsigt heri.
 Stk. 2. Retten efter stk. 1 kan dog begrænses i det omfang,  

 patientens interesse i at blive gjort bekendt med oplysningerne findes at  

 burde vige for afgørende hensyn til den pågældende selv eller til andre  

 private interesser.
 § 3. Afgørelser om retten til aktindsigt træffes af den myndighed,  

 institution eller sundhedsperson, der har patientjournalerne m.v. i sin  

 besiddelse.
 Stk. 2. Vedkommende myndighed, institution eller sundhedsperson  

 afgør snarest, om en anmodning om aktindsigt kan imødekommes, og om  

 aktindsigten skal gennemføres ved, at der gives adgang til gennemsyn af  

 patientjournalen m.v. på stedet, eller ved, at der udleveres en afskrift  

 eller kopi.
 Stk. 3. Er en anmodning om aktindsigt ikke imødekommmet eller  

 afslået inden 10 dage efter, at den er modtaget af vedkommende myndighed,  

 institution eller sundhedsperson, skal myndigheden, institutionen eller  

 sundhedspersonen underrette patienten om grunden hertil samt om, hvornår en  

 afgørelse kan forventes at foreligge.
Stk. 4. Afgørelser om aktindsigt kan påklages til Sundhedsvæsenets  

 Patientklagenævn.
Patientklagenævnets afgørelse kan ikke indbringes for anden  

 administrativ myndighed.
 § 4. Sundhedsministeren kan fastsætte regler om gebyr til dækning  

 af kopierings- og forsendelsesomkostninger m.v. i forbindelse med  

 aktindsigten.
 Ikrafttrædelses- og overgangsbestemmelser m.v.
 § 5. Loven træder i kraft den 1. januar 1994.
Stk. 2. Loven har virkning for patientjournaler m.v. oprettet  

 efter lovens ikrafttræden og for tilførsler til eksisterende patientjournaler  

 m.v. foretaget efter lovens ikrafttræden.
For oplysninger i patientjournaler  

 m.v., der føres ved hjælp af elektronisk databehandling, har loven også  

 virkning for registreringer foretaget før lovens ikrafttræden.
For manuelle  

 sygehusjournaler, der føres for den offentlige forvaltning, har loven  

 virkning for journaler oprettet efter 1. januar 1987 og for tilførsler  

 foretaget efter denne dato til journaler oprettet før 1. januar 1987.
 § 6. § 9 i lov nr. 572 af 19. december 1985 om  

 offentlighed i forvaltningen ophæves.
 § 7. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Lovforslagets formål og indhold.
Det er lovforslagets formål at udvide den enkelte patients ret til at se,  

 hvilke oplysninger der noteres om vedkommende i forbindelse med undersøgelse,  

 behandling og pleje inden for sundhedsvæsenet.
Efter forslaget udstrækkes  

 denne ret således til også at omfatte privat praktiserende sundhedspersoners  

 og andre autoriserede sundhedspersoners journaler eller optegnelser.
Loven  

 gælder også for patientregistre, som hidtil har været omfattet af lov om  

 private registre.
Ved patientregistre forstås i denne sammenhæng journaler og  

 optegnelser, hvortil der anvendes elektronisk databehandling.
Det fremgår af  

 § 1, stk. 2, at loven ikke gælder for registre, der er omfattet af lov om  

 offentlige myndigheders registre, eller for de forskningsregistre, der  

 reguleres efter § 2, stk. 3, i lov om private registre m.v.
Efter offentlighedslovens § 9 indførtes der fra 1. januar 1987 ret til  

 aktindsigt i sygehusjournaler.
Efter § 7 a i lov om private registre har en  

 person endvidere haft en tilsvarende ret til at få besked om, hvad der er  

 registreret om vedkommende i et privat edb-register, dvs. f.eks. en privat  

 praktiserende læges patientjournal på edb.
Derimod har der ikke været fastsat  

 en tilsvarende ret til aktindsigt i manuelt førte journaler i privat praksis.
Efter lovforslaget udstrækkes en patients ret til at se, hvilke  

 oplysninger der er noteret om vedkommendes helbred, nu til patientjournaler  

 m.v. ført af alle autoriserede sundhedspersoner.
Dette omfatter privat  

 praktiserende læger, speciallæger, tandlæger, sygeplejersker, jordemødre,  

 ergoterapeuter, fysioterapeuter, kliniske tandteknikere, fodterapeuter og  

 kiropraktorer m.v., for så vidt optegnelserne er udarbejdet som et led i  

 undersøgelse, behandling eller pleje.
Patientens ret til aktindsigt efter  

 reglerne i forslaget omfatter således alle manuelt førte journaler i  

 offentlige institutioner og alle journaler m.v. ført i private institutioner  

 m.v., uanset om disse er ført manuelt eller ved anvendelse af elektronisk  

 databehandling.
 Reglerne i lov om private registre om registrering, sletning og om  

 sikkerhedsforanstaltninger m.v. for registre, herunder registre med  

 oplysninger om helbredsforhold, berøres ikke af lovforslaget.
 De helbredsoplysninger, der foreslås reguleret af lovforslaget, er  

 beskrivelser i ord, tal eller billeder vedrørende helbredsforhold, herunder  

 resultater af udførte undersøgelser, røntgenbilleder m.v.
 I øvrigt henvises til bemærkningerne til de enkelte bestemmelser.
Det tilføjes, at Sundhedsministeriet har overvejet i lovforslaget også at  

 medtage en samlet retlig regulering af adgangen til videregivelse af  

 helbredsoplysninger til andre myndigheder, institutioner og privat  

 praktiserende sundhedspersoner m.v. til brug for patientbehandling,  

 forskning, planlægning m.v.
Ministeriet vil dog foretage en nærmere  

 undersøgelse af problemerne i denne forbindelse, inden der eventuelt  

 fremsættes forslag om en sådan fælles regulering.
 2. Økonomiske og administrative konsekvenser.
 Forslaget nødvendiggør ingen ændring af reglerne om journalføring.
Sundhedsministeriet går endvidere ud fra, at en patients anmodning om  

 aktindsigt hos privat praktiserende sundhedspersoner typisk fremsættes under  

 en konsultation.
Fremsættelse af anmodning om aktindsigt herudover vil være  

 sygesikringen uvedkommende.
 Aktindsigten udgør endvidere en naturlig baggrund for den information, som  

 læger og andre sundhedspersoner yder patienterne som led i undersøgelse,  

 behandling og pleje.
 Det er på den baggrund Sundhedsministeriets opfattelse, at forslaget ikke  

 vil have økonomiske konsekvenser for amtskommuner eller kommuner.
Der vil efter § 4 blive fastsat nærmere regler om, i hvilke tilfælde der  

 kan opkræves et gebyr i forbindelse med udlevering af kopi.  

 Gebyrfastsættelsen vil tage udgangspunkt i de to eksisterende bekendtgørelser  

 for området, nemlig Justitsministeriets bekendtgørelse nr. 647 af 18.  

 september 1986 om betaling for afskrifter og fotokopier, der udleveres i  

 henhold til lov om offentlighed i forvaltningen, og bekendtgørelse nr. 123 af  

 11. marts 1988 om betaling for skriftlige meddelelser om indholdet af private  

 edb-registre.
I tilfælde af, at patienten ønsker at få udleveret eller  

 tilsendt kopi af journal fra privat praktiserende sundhedspersoner, som ikke  

 i alle tilfælde disponerer over fotokopieringsmaskiner, skal der efter  

 reglerne om gebyr være mulighed for at opkræve gebyr til dækning af  

 udgifterne til kopiering og evt. forsendelse.
Patienten har dog mulighed for  

 at anmode om aktindsigt på stedet.
Bemærkninger til de enkelte bestemmelser Til § 1 Bestemmelsen afgrænser det område, som loven skal gælde for, nemlig de  

 helbredsoplysninger, der i forbindelse med undersøgelse, behandling og pleje  

 af den enkelte patient er nedskrevet af autoriserede sundhedspersoner, og som  

 indgår i patientjournaler, patientoptegnelser eller patientregistre på  

 sundhedsområdet.
I afgrænsningen ligger, at optegnelser om enkeltpersoners  

 helbredsforhold, som foretages uden for sundhedsområdet, eller som foretages  

 uden at være et led i sundhedsmæssig undersøgelse, behandling eller pleje af  

 patienter, ikke er omfattet af loven.
Aktindsigt i helbredsoplysninger, der  

 måtte befinde sig i andre sektorer, skal således ikke behandles efter  

 forslagets regler, men efter offentlighedsloven, forvaltningsloven eller  

 registerlovgivningen eller efter de specielle regler, der måtte gælde for det  

 pågældende område.
 Det fremgår af stk. 2, at loven ikke gælder for f.eks. sygehusregistre og  

 lignende, der er omfattet af lov om offentlige myndigheders registre.  

 Endvidere præciseres det i bestemmelsen, at loven heller ikke gælder for  

 aktindsigt i private registre, der udelukkende anvendes til videnskabelige  

 eller statistiske formål.
 Efter stk. 3 kan der udarbejdes nærmere regler om, hvilke oplysninger der  

 er omfattet af loven, og hvilke institutioner reglerne gælder for.
Til § 2 Bestemmelsen afløser § 9 i offentlighedsloven, som i dag regulerer  

 adgangen til aktindsigt i sygehusjournaler.
Der er dog samtidig tale om en  

 udvidelse af retten til aktindsigt, idet retten efter forslaget skal gælde  

 optegnelser om helbredsforhold udarbejdet af autoriserede sundhedspersoner,  

 dvs. læger, speciallæger, tandlæger, sygeplejersker, jordemødre,  

 ergoterapeuter, fysioterapeuter, kliniske tandteknikere, fodterapeuter og  

 kiropraktorer m.v.
Desuden udvides kredsen af institutioner, i hvis journaler  

 eller optegnelser der er ret til aktindsigt, således at den omfatter såvel  

 offentlige som private sygehuse, klinikker, ambulatorier, laboratorier,  

 genoptræningsinstitutioner, kommunale tandplejeklinikker og andre offentlige  

 eller private behandlingsinstitutioner, hvor der foretages undersøgelse,  

 behandling og pleje af patienter.
Med denne udvidelse vil også  

 sygeplejefaglige optegnelser (»sygeplejekardex«) på sygehuse,  

 optegnelser udarbejdet af sygeplejersker i forbindelse med pleje af patienter  

 i private hjem eller på kommunale plejehjem og sundhedsplejerskers  

 optegnelser blive omfattet af reglerne.
 Optegnelser udarbejdet i f.eks. kontrol- og afregningsøjemed i forbindelse  

 med apotekervirksomhed er dog ikke omfattet af forslaget.
Stk. 2 svarer til offentlighedslovens § 9, stk. 2, og giver i  

 særlige tilfælde mulighed for at begrænse aktindsigten på grundlag af en  

 konkret afvejning af på den ene side hensynet til patientens interesse i at  

 få de pågældende oplysninger og på den anden side afgørende hensyn til  

 patienten selv eller til andre private interesser.
Ved afgørende hensyn til  

 patienten selv forstås særlig, at patienten må antages at ville tage alvorlig  

 skade ved at blive gjort bekendt med oplysningerne.
Denne situation kan  

 foreligge, når der er tale om en alvorlig, uhelbredelig og fremadskridende  

 sygdom, hvor det må antages, at patienten i den konkrete situation vil tage  

 alvorlig psykisk skade ved at få oplysning om sin sygdom.  

 Undtagelsesbestemmelsen vil derudover kunne finde anvendelse i forbindelse  

 med behandlingen af patienter med psykiske lidelser, hvor afgørende hensyn  

 til patientens udsigt til bedring i forbindelse med en igangværende  

 behandling vil kunne bevirke, at der er behov for at afslå en anmodning om  

 aktindsigt.
 Hvis pårørende har givet oplysninger til journaler eller optegnelser uden  

 patientens vidende, vil aktindsigt kunne nægtes, hvis aktindsigten alvorligt  

 vil kunne skade forholdet mellem patienten og de pårørende enten på grund af  

 oplysningernes karakter, eller som følge af, at de pårørende i det hele taget  

 har givet oplysningerne.
Endelig vil aktindsigt kunne nægtes over for forældre  

 (forældremyndighedens indehaver) til mindreårige under omstændigheder, hvor  

 forældrenes interesse i aktindsigt bør vige for afgørende hensyn til den  

 mindreårige.
Som eksempel kan nævnes unge piger, hvis journal indeholder  

 oplysninger om anvendelse af prævention, udført abortindgreb eller behandling  

 for kønssygdomme uden forældrenes vidende.
Aktindsigten vil efter almindelige regler om partsrepræsentation kunne  

 udøves af tredjemand på grundlag af en fuldmagt fra patienten.
Særligt i  

 tilfælde, hvor der er tale om en fuldmagt til andre end nære pårørende,  

 f.eks. et forsikringsselskab eller en pensionskasse, vil der dog kunne være  

 anledning til at rette henvendelse til patienten, hvis fuldmagtens form,  

 indhold og rækkevidde m.v., herunder den tidsmæssige sammenhæng mellem  

 fuldmagtens afgivelse og anmodningen om aktindsigt på grundlag af fuldmagten,  

 giver anledning til tvivl.
Sådan tvivl kan f.eks. opstå, hvis aktindsigten  

 vil give kendskab til oplysninger, som er kommet til efter fuldmagtens  

 afgivelse.
Det bemærkes endvidere, at en generel fuldmagt, der er givet i  

 forbindelse med ansøgning om optagelse i en pensionskasse, ikke giver  

 pensionskassen adgang til flere år senere at indhente oplysninger om  

 medlemmets helbredsforhold f.eks. i forbindelse med spørgsmålet om, hvorvidt  

 betingelserne for udbetaling af forsikringssummen er opfyldt.
Til § 3 Bestemmelsen angiver, på hvilken måde behandlingen og afgørelsen af en  

 patients anmodning om aktindsigt skal ske.
 Bestemmelsen svarer til offentlighedslovens § 16, stk. 1, og træder for  

 edb-journalers vedkommende i stedet for reglerne i kapitel 2 a i lov om  

 private registre.
Det fremgår af stk. 2, at patienten vil kunne henvises til aktindsigt på  

 stedet.
Dette kan navnlig tænkes af praktiske grunde, f.eks. materialets  

 karakter eller omfang eller det forhold, at der ikke er fotokopieringsmaskine  

 til disposition eller lignende.
Såfremt en patient efter at have fået adgang  

 til gennemsyn af sin journal på stedet fastholder et krav om udlevering af  

 kopi, bør dette krav dog i almindelighed imødekommes, jf. også bemærkningerne  

 om gebyrfastsættelsen.
En adgang til at give meddelelse i form af en mundtlig  

 underretning, når væsentlige hensyn til den registrerede taler herfor, som i  

 dag følger af § 7 b, stk. 2, i lov om private registre, vil efter loven kun  

 kunne benyttes, hvis betingelserne for at begrænse aktindsigten, jf. § 2,  

 stk. 2, er opfyldt.
Hvis en anmodning om aktindsigt ikke er imødekommet eller afslået inden 10  

 dage efter, at sygehuset, behandlingsinstitutionen eller sundhedspersonen har  

 modtaget den, skal patienten orienteres om grunden hertil og om, hvornår  

 afgørelsen kan forventes.
Denne frist på 10 dage gælder dermed for alle  

 manuelle journaler og for edb-journaler i privat praksis.
Herved ændres for  

 så vidt angår dette lovforslags område den hidtidige frist på 4 uger efter §  

 7 c i lov om private registre.
 Reglerne i kapitel 2 a i lov om private registre om registrerede personers  

 adgang til oplysninger om sig selv og de dertil knyttede straffebestemmelser  

 afløses i det hele af forslagets regler for så vidt angår privat  

 praktiserende sundhedspersoners edb-journaler.
Efter forslaget kan afgørelser om aktindsigt påklages til Sundhedsvæsenets  

 Patientklagenævn.
Ved afgørelser forstås først og fremmest afslag på  

 anmodning om aktindsigt efter § 2, stk. 2, men også andre afgørelser, f.eks.  

 afslag på anmodning om udlevering af kopi, vil kunne påklages.
Samtidig  

 bortfalder adgangen efter kapitel 2 a i lov om private registre til at  

 indbringe sådanne afgørelser om registerindsigt for Registertilsynet.
Efter Indenrigsministeriets (senere Sundhedsministeriets) vejledning af 5.  

 november 1986 om aktindsigt i sygehusjournaler kan klager over afgørelser,  

 der går ud på nægtelse af aktindsigt begrundet i offentlighedslovens § 9,  

 stk. 2, indbringes for Sundhedsstyrelsen, eventuelt gennem vedkommende  

 embedslægeinstitution.
Med oprettelsen af Sundhedsvæsenets Patientklagenævn  

 fra 1. januar 1988, jf. lov nr. 397 af 10. juni 1987 om sundhedsvæsenets  

 centralstyrelse m.v., er denne klageadgang overført til Patientklagenævnet.
Efter reglerne i lovforslaget gennemføres nu en enstrenget ordning, idet  

 alle afgørelser vedrørende aktindsigt i patientjournaler m.v. i det omfang,  

 disse er omfattet af loven, for fremtiden vil kunne indbringes for  

 Patientklagenævnet.
Også afgørelser om aktindsigt i sygehusjournaler vil være  

 omfattet af ordningen.
Klage over afslag, der ikke er begrundet i  

 sundhedsfaglige hensyn, således f.eks. afslag på anmodning om udlevering af  

 kopi af sygehusjournal, har hidtil efter reglerne i ovennævnte vejledning  

 kunnet indbringes for vedkommende driftsansvarlige sygehuskommune med  

 mulighed for rekurs til tilsynsmyndigheden.
Som det fremgår, skal også  

 sådanne klager i fremtiden kunne indgives til Patientklagenævnet.
 Patientklagenævnets afgørelser kan ikke indbringes for anden administrativ  

 myndighed, jf. § 3, stk. 4.
Til § 4 Der vil blive fastsat regler om gebyr for udlevering af kopi fra sygehuse  

 og andre behandlingsinstitutioner m.v., der i det væsentlige er på linie med,  

 hvad der gælder efter offentlighedslovens regler.
Som hovedregel vil der  

 således ikke blive pålagt patienten gebyr for førstegangsudlevering af kopi i  

 normalt omfang.
Hvis der ønskes kopi af røntgenbilleder m.v., skal patienten  

 dog betale de faktiske omkostninger, der er forbundet med kopieringen.
Hvis  

 aktindsigten ønskes gennemført ved udlevering af kopi fra privat  

 praktiserende sundhedspersoner, der ikke råder over fotokopieringsmaskiner,  

 vil gebyr blive fastsat på et højere niveau, jf. i øvrigt de almindelige  

 bemærkninger.
Til § 5 Med henblik på at få tilstrækkelig tid til at udarbejde de supplerende  

 retningslinier, som loven vil give anledning til, foreslås lovens  

 ikrafttrædelsestidspunkt fastsat til 1. januar 1994.
