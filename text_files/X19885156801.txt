Ved konvertering af et konvertibelt obligationslån udbudt af en bank  

 ville obligationsejerne modtage dels aktier med samme pålydende som  

 obligationen dels et fast kurstillæg og et justeringstillæg.
Der blev rejst  

 spørgsmål, om kurstillægget skulle beskattes efter ligningslovens § 16 A og  

 justeringstillægget efter ligningslovens § 16 B, stk. 1. Skattedepartementet  

 svarede ved skrivelse af 14. januar 1987, at tillæggene ikke skulle medregnes  

 ved opgørelsen af den skattepligtige almindelige indkomst.
I overensstemmelse  

 med kursgevinstloven og ligningslovens § 16 B, stk. 1, vil sådanne tillæg  

 fremover være skattepligtige.
Ved lov nr. 310 af 25. maj 1987 blev det  

 præciseret, at ligningslovens § 16 B, stk. 1, også omfatter konvertible  

 obligationer.
 Et konvertibelt obligationslån blev af et pengeinstitut i 1981 udbudt til  

 kurs 130 med kontant indløsning til kurs 260 i 1988. Vælges konvertering,  

 modtager obligationsejeren dels aktier med samme pålydende som obligationen  

 dels et fast kurstillæg på 120 pct. af pålydende og et juteringstillæg.  

 Formålet med justeringstillægget er at kompensere obligationsejeren for den  

 værdiforringelse af de tilbyttede aktier, der er sket på grund af tildeling  

 af tegningsretter og/eller fondsaktier i obligationslånets løbetid.
 Der blev rejst spørgsmål, om kurstillægget skulle beskattes efter  

 ligningslovens § 16 A (udbytte) og justeringstillægget efter ligningslovens §  

 16 B, stk. 1.
 Ved skrivelse af 14. januar 1987 udtalte Skattedepartementet, at de nævnte  

 tillæg ikke skulle medregnes ved opgørelsen af den skattepligtige almindelige  

 indkomst.
I overensstemmelse med kursgevinstloven og ligningslovens § 16 B, stk. 1,  

 (ændret ved lov nr. 310 af 25. maj 1987) vil sådanne tillæg fremover være  

 skattepligtige.
Ved lov nr. 310 af 25. maj 1987 (aktieavancebeskatning ved  

 fraflytning m.v.) blev det præciseret, at ligningslovens § 16 B, stk. 1, også  

 omfatter konvertible obligationer.
