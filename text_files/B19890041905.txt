I medfør af § 9, stk. 2, i lov nr. 292 af 10. juni 1981 om visse havanlæg fastsættes:
 § 1.  Følgende beføjelser, som efter havanlægsloven er  

 tillagt energiministeren, udøves, når de vedrører flytbare havanlægs  

 konstruktion, styrke, flydeevne, indretning og udstyr af maritim karakter  

 samt faste havanlægs redningsmidler og udsættelsesarrangementer, af  

 Søfartsstyrelsen:
 Stk. 2.  Søfartsstyrelsen udøver endvidere de  

 beføjelser, som tillægges styrelsen i regler udstedt i medfør af  

 havanlægsloven.
 § 2.  Søfartsstyrelsens afgørelser i henhold til  

 bemyndigelse efter denne bekendtgørelse kan indbringes for energiministeren,  

 jfr. dog stk. 2.
Stk. 2.  Klager over Søfartsstyrelsens afgørelser efter  

 § 1, nr. 1, indbringes for bemandingsnævnet.
Klagefristen er 4 uger efter at  

 afgørelsen er meddelt en klageberettiget, jfr. havanlægslovens § 7, stk. 1,  

 samt § 4, stk. 1, i bekendtgørelse nr. 507 af 28. oktober 1983 om  

 bemandingsnævnet.
Stk. 3.  Fristen for klager over Søfartsstyrelsens  

 afgørelser efter § 1, nr. 2 og 3, er 4 uger efter at afgørelsen er meddelt  

 den pågældende, jfr. § 51, stk. 2, i bekendtgørelse nr. 711 af 16. november  

 1987 om sikkerhed m.v. på havanlæg.
Energiministeriet kan dog behandle en  

 klage, der er indgivet efter denne frists udløb, når særlige grunde taler  

 herfor.
 § 3.  Energiministeren kan bestemme, at en afgørelse,  

 der efter denne bekendtgørelse henhører under Søfartsstyrelsen, træffes af  

 ministeren.
 Stk. 2.  Energiministeren kan give direktøren for  

 Søfartsstyrelsen instruktion vedrørende udøvelse af de beføjelser, der er  

 henlagt til Søfartsstyrelsen i medfør af denne bekendtgørelse.
 § 4.  Bekendtgørelsen træder i kraft den 24. juni  

 1989.
