 I medfør af § 95 i lov om arbejdsformidling og arbejdsløshedsforsikring  

 m.v., jf. lovbekendtgørelse nr. 820 af 11. oktober 1993, og under hensyn til  

 Aftale af 26. august 1993 mellem Arbejdsministeriet i Danmark og Færøernes  

 Landsstyre om koordination af arbejdsløshedsforsikring fastsættes efter  

 forhandling med Landsarbejdsrådet:
§ 1.  Optagelse i en anerkendt arbejdsløshedskasse af  

 en person, der har haft lønarbejde og været arbejdsløshedsforsikret på  

 Færøerne, er betinget af, at arbejdsløshedsforsikringslovens § 41, stk. 1,  

 nr. 3, litra a, er opfyldt i en forsikringsperiode på Færøerne, hvis personen  

 ikke tidligere har været forsikret i Danmark.
Det er en betingelse, at  

 arbejdsløshedskassen modtager en skriftlig anmodning om optagelse inden 8  

 uger fra det tidspunkt, hvor personen ophørte med at være omfattet af det  

 færøske arbejdsløshedsforsikringssystem.
 Stk. 2.  Dokumenterede forsikringsperioder fra Færøerne,  

 herunder perioder hvor der er udbetalt arbejdsløshedsydelser, kan medregnes  

 til opfyldelse af arbejdsløshedsforsikringslovens § 53, stk. 1, hvis kassen  

 modtager en skriftlig anmodning om optagelse inden 8 uger regnet fra det  

 tidspunkt, hvor personen ophørte med at være omfattet af det færøske  

 arbejdsløshedsforsikringssystem.
 Stk. 3.  Dokumenterede arbejdsperioder fra Færøerne ,  

 som ligger i en forsikringsperiode, kan medregnes til opfyldelse af  

 arbejdsløshedsforsikringslovens § 53, stk. 2 og stk. 5, hvis arbejdet kan  

 medregnes efter reglerne i Direktoratet for Arbejdsløshedsforsikringens  

 bekendtgørelse om beskæftigelseskravet og delperioderne, selv om  

 8-ugers-fristen er overskredet.
 Stk. 4.  Umiddelbar indtræden i dagpengeretten kan ske,  

 hvis de almindelige betingelser herfor er opfyldt.
§ 2.  Genoptagelse i en anerkendt arbejdsløshedskasse  

 af en person, der tidligere har været arbejdsløshedsforsikret i Danmark, og  

 som på grund af lønarbejde på Færøerne herefter har været omfattet af dette  

 lands arbejdsløshedsforsikringssystem, kan ske, uden at  

 arbejdsløshedsforsikringslovens § 41, stk. 1, nr. 3, litra a, er opfyldt.
Det  

 er en betingelse, at arbejdsløshedskassen modtager en skriftlig anmodning om  

 genoptagelse inden 8 uger fra det tidspunkt, hvor personen ophørte med at  

 være omfattet af det færøske arbejdsløshedsforsikringssystem.
 Stk. 2.  Dokumenterede forsikringsperioder, herunder  

 perioder hvor der er udbetalt arbejdsløshedsydelser, kan medregnes til  

 opfyldelse af arbejdsløshedsforsikringslovens § 53, stk. 1, hvis kassen  

 modtager en skriftlig anmodning om genoptagelse inden 8 uger regnet fra det  

 tidspunkt, hvor personen ophørte med at være omfattet af det færøske  

 arbejdsløshedsforsikringssystem.
 Stk. 3.  Dokumenterede arbejdsperioder fra Færøerne, som  

 ligger i en forsikringsperiode, kan medregnes til opfyldelse af  

 arbejdsløshedsforsikringslovens § 53, stk. 2 og stk. 5, hvis arbejdet kan  

 medregnes efter reglerne i Direktoratet for Arbejdsløshedsforsikringens  

 bekendtgørelse om beskæftigelseskravet og delperioderne, selv om  

 8-ugers-fristen i stk. 2 er overskredet.
 Stk. 4.  Umiddelbart genindtræden i dagpengeretten kan  

 ske, hvis de almindelige betingelser herfor er opfyldt.
 § 3.  Dokumenterede forsikringsperioder, herunder  

 perioder hvor der er udbetalt arbejdsløshedsydelser på Færøerne, som ligger  

 forud for eventuelle afbrydelser i forsikringsperioden, kan medregnes til  

 opfyldelse af arbejdsløshedsforsikringslovens § 53, stk. 1, hvis  

 afbrydelserne sammenlagt ikke overstiger 8 uger inden for 12 måneder.
 Stk. 2.  Afbrydelser i forsikringsperioden i forbindelse  

 med overgangen fra det danske arbejdsløshedsforsikringssystem til det færøske  

 arbejdsløshedsforsikringssystem, jf. § 2, samt afbrydelser i  

 forsikringsperioden på Færøerne, jf. stk. 1, kan accepteres ved opfyldelse af  

 arbejdsløshedsforsikringslovens § 53, stk. 1, hvis afbrydelserne sammenlagt  

 ikke overstiger 8 uger inden for 12 måneder.
 § 4.  De regler om optagelse, der er fastsat i  

 arbejdsløshedsforsikringslovens § 41 eller med hjemmel heri, skal følges ved  

 optagelse eller genoptagelse efter §§ 1 og 2.
§ 5.  Ret til bevarelse af medlemskabet af en  

 anerkendt arbejdsløshedskasse har en person, der Stk. 2.  En person, der har bevaret medlemskabet af en  

 anerkendt arbejdsløshedskasse efter stk. 1, kan ved tilbagevenden til Danmark  

 medregne dokumenteret arbejde på Færøerne til opfyldelse af arbejdskravet i  

 arbejdsløshedsforsikringslovens § 53, stk. 2 og stk. 5, hvis arbejdet kan  

 medregnes efter reglerne i Direktoratet for Arbejdsløshedsforsikringens  

 bekendtgørelse om beskæftigelseskravet og delperioderne.
 Stk. 3.  Umiddelbar genindtræden i dagpengeretten kan  

 ske, hvis de almindelige betingelser herfor er opfyldt.
§ 6.  Optagelse i en dansk anerkendt  

 arbejdsløshedskasse for lønmodtagere under arbejde på Færøerne kan ske, hvis  

 en af betingelserne i § 5, stk. 1, nr. 1 eller 2 er opfyldt.
De almindelige  

 betingelser for optagelse skal i øvrigt være opfyldt.
 § 7.  Indplacering af personer, der er omfattet af  

 bekendtgørelsens regler, følger de regler om forudgående beskæftigelse som  

 betingelse for indplacering i delperiode 1, om delperiodernes længde og om  

 forbrug af delperioderne, der findes i arbejdsløshedsforsikrings lovens §§  

 53, 55 og 56 samt i Direktoratet for Arbejdsløshedsforsikringens  

 bekendtgørelse nr. 933 af 13. december 1993 om beskæftigelseskravet og  

 delperioderne.
 § 8.  I det omfang der på grundlag af forsikrings- og  

 beskæftigelsesperioder på Færøerne skal ske beregning af et medlems hidtidige  

 ledighedsanciennitet i opgørelsesperioden efter reglerne i  

 Arbejdsministeriets overgangsbekendtgørelse ( bekendtgørelse om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v. ), medregnes som ledighed hele  

 opgørelsesperioden, bortset fra medlemmets beskæftigelse, jf. §§ 35 i  

 Arbejdsministeriets overgangsbekendtgørelse.
 § 9.  Bekendtgørelsen træder i kraft den 1. januar  

 1994.
 Stk. 2.  Der udarbejdes en vejledning til  

 bekendtgørelsen.
 Stk. 3.  Samtidig ophæves følgende retsforskrifter:
