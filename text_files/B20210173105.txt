Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 2006 af 11. december 2020 om en aktiv beskæftigelsesindsats, som ændret ved bekendtgørelse nr. 1531 af 1. juli 2021, foretages følgende ændringer:
 1. 1. I § 7 indsættes efter stk. 1 som nyt stykke:
»Stk. 2. Uanset stk. 1 medregnes der i opgørelsen af sammenlagt ledighed i forbindelse med kontaktforløbet, 6 og 9 måneders perioderne for afslutning af jobrettet uddannelse, jf. § 48, stk. 2, 2. pkt., i lov om en aktiv beskæftigelsesindsats og tidspunkt for ret og pligt til tilbud, ikke timer i perioden fra og med den 1. marts 2020 til og med den 31. august 2020 og fra og med den 1. januar 2021 til og med den 30 juni 2021, hvor personen har modtaget dagpenge eller har deltaget i tilbud om ansættelse med løntilskud« Stk. 2 og 3 bliver herefter stk. 3 og 4.
2. I § 9, stk. 1, nr. 1, indsættes efter »finder tilsvarende anvendelse«: », dog finder § 7, stk. 2, ikke anvendelse.« § 2 Bekendtgørelsen træder i kraft den 1. september 2021.
