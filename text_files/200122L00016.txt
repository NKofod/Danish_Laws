Fremsat den 11. december 2001 af  

 Lissa Mathiasen (S), Lars Kramer Mikkelsen (S),  

 Carsten Hansen (S),  

 Elisabeth Arnold (RV) og Niels Helveg&nbsp  

 ;Petersen (RV) Forslag til Lov om en investeringsramme for  

 skattefritagelse af  

 pensionsinstitutters boligbyggeri § 1. Økonomi- og erhvervsministeren kan give tilsagn om  

 andel i den for årene 2002-2004 fastsatte årlige  

 investeringsramme på 1,0 mia. kr., jf. stk. 2 og 3, til  

 opførelse af byggeri, der udelukkende indeholder boliger bestemt til  

 udlejning, med henblik på skattefritagelse af afkastet efter § 2, stk.  

 3, nr. 11, i pensionsafkastbeskatningsloven.
Tilsagn om andel i  

 investeringsrammen kan ikke overdrages og bortfalder, hvis betingelserne for  

 skattefritagelse ikke er opfyldt, jf. § 2 a i  

 pensionsafkastbeskatningsloven.
Stk. 2. Tilsagn om andel i den i stk. 1 nævnte  

 årlige investeringsramme meddeles i den rækkefølge, som  

 ansøgninger herom modtages i.
Dog reserveres 50 pct. af den  

 årlige investeringsramme forlods til byggeri i hovedstadsområdet  

 (Københavns og Frederiksberg Kommuner og kommunerne i  

 Københavns, Roskilde og Frederiksborg Amter) og Århus Kommune  

 indtil den 1. april i hvert af årene.
Herefter fordeles den samlede  

 resterende ramme uden geografiske begrænsninger i den  

 rækkefølge, ansøgningerne er modtaget i det  

 pågældende år.
Ansøgninger, som ligger ud over  

 årets ramme, optages på en venteliste til det følgende  

 års investeringsramme eller til rammeandele, som ikke udnyttes af  

 tilsagnsmodtagere.
 Stk. 3. Blandt ansøgninger, der modtages  

 samme dag, kommer projekter med flest boliger først i betragtning.
 Stk. 4. Uudnyttet investeringsramme ved udgangen af et  

 finansår kan videreføres til følgende finansår  

 inden for perioden 2002-2004.
 Stk. 5. Økonomi- og erhvervsministeren  

 fastsætter nærmere regler om administrationen af ordningen.
 § 2. Kommunalbestyrelsen kan bestemme, at ejere af fast  

 ejendom, der er omfattet af skattefritagelsen efter § 2, stk. 3, nr. 11, i  

 pensionsafkastbeskatningsloven, skal stille indtil hver 4. ledige  

 beboelseslejlighed til rådighed for kommunalbestyrelsen til  

 løsning af boligsociale opgaver.
Stk. 2. Pligten til at stille lejligheder til  

 rådighed efter stk. 1 gælder uanset modstående bestemmelser  

 i vedtægter eller servitutter. § 146, stk. 8, 9 og 11, og § 147 i lov  

 om byfornyelse finder tilsvarende anvendelse.
Kommunalbestyrelsen garanterer  

 for en anvist lejers opfyldelse af kontraktmæssige forpligtelser over  

 for udlejer til at istandsætte boligen ved fraflytning.
 Stk. 3. § 53 e i lov om leje og § 63 a i lov om  

 midlertidig regulering af boligforholdene finder ikke anvendelse på  

 ejendomme omfattet af skattefritagelsen i stk. 1.
 Stk. 4. § 6 i lov om kommunal anvisningsret og kapitel 10  

 a og § 75, stk. 3, 2. pkt., 2. led, i lov om individuel boligstøtte  

 finder tilsvarende anvendelse ved udlejning til personer, der får  

 anvist en bolig i medfør af bestemmelserne i stk. 1 og 2.
 § 3. I lov om integration af udlændinge i Danmark  

 (integrationsloven), jf. lovbekendtgørelse nr. 643 af 28. juni 2001,  

 foretages følgende ændringer:
1. I § 15, stk. 2, indsættes som sidste  

 punktum: »Udlændingestyrelsen kan endvidere på vegne af  

 kommunalbestyrelsen og for kommunens regning træffe beslutning om, at  

 ejere af fast ejendom, der er omfattet af skattefritagelsen efter § 2, stk.  

 3, nr. 11, i pensionsafkastbeskatningsloven, skal stille indtil hver 4.  

 ledige beboelseslejlighed til rådighed for Udlændingestyrelsen,  

 jf. § 2 i lov om en investeringsramme for skattefritagelse af  

 pensionsinstitutters boligbyggeri.« 2. I § 15, stk. 3, indsættes som sidste  

 punktum: »Det samme gælder, i det omfang ejere af fast ejendom, der  

 er omfattet af skattefritagelsen efter § 2, stk. 3, nr. 11, i  

 pensionsafkastbeskatningsloven, ikke allerede stiller indtil hver 4. ledige  

 beboelseslejlighed til rådighed for kommunalbestyrelsen efter § 2 i lov  

 om en investeringsramme for skattefritagelse af pensionsinstitutters  

 boligbyggeri.« § 4. Lovens ikrafttrædelsestidspunkt fastsættes af  

 økonomi- og erhvervsministeren efter aftale med skatteministeren.
 § 5. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger Lovforslagets formål og  baggrund Lovforslaget er en stort set uændret  

 genfremsættelse af lovforslag nr.
L 44 fra folketingsåret  

 2001-02, 1. samling, se Folketingstidende, tillæg A side 1270.  

 Lovforslagets formål er at stimulere opførelsen af  

 pensionskassebyggeri af boliger.
Lovforslaget skal ses i sammenhæng med  

 det af forslagsstillerne samtidig fremsatte forslag til lov om ændring  

 af pensionsafkastbeskatningsloven (Skattefritagelse for afkast af  

 pensionsinstitutters boligbyggeri), L 17. Med disse forslag opnås en  

 tilvækst af boliger til den private udlejningssektor.
Den forrige regering fremlagde i maj 2001 en  

 "boligpakke" under overskriften "Flere boliger og øget  

 mobilitet". Boligpakken indeholder en række initiativer, som den  

 tidligere regering iværksatte for at tilvejebringe et større og  

 mere varieret udbud af boliger.
De to lovforslag udmønter et af disse  

 initiativer for at styrke indsatsen på bolig- og  

 byggeområdet.
Forslagene skal ses i sammenhæng med de initiativer,  

 som den tidligere regering i øvrigt tog til fremme af byggeriet  

 også af det private udlejningsbyggeri.
Her tænkes især  

 på initiativerne til forbedring af effektiviteten og konkurrencen i  

 byggeriet, hvor den tidligere regering indledte et tæt samarbejde med  

 byggeriets parter for at sikre en effektivisering af byggeriet, som bl.a. vil  

 gøre byggeriet af private lejeboliger bedre og billigere   og dermed  

 give flere boliger.
 Samtidig er det formålet med lovforslagene at fremme  

 opførelsen af lejeboliger i den private udlejningssektor, som kan  

 bebos af mennesker med almindelige indkomster.
 Huslejen skal ligge i en størrelsesorden, som  

 gør det muligt for husstande med almindelige indkomster at flytte ind.  

 Udbuddet af disse nyopførte boliger forventes især at ville  

 tiltrække yngre børnefamilier og vil dermed medvirke til at  

 øge mobiliteten på boligmarkedet.
Endelig er det formålet at forbedre kommunernes  

 muligheder for at løse boligsociale opgaver ved at give kommunerne  

 anvisningsret til en del af de nye boliger.
Samtidig inddrages forskellige  

 boligtyper i løsningen af de boligsociale opgaver.
For at opnå de anførte mål  

 foreslås det for det første at forbedre rentabiliteten af  

 lejeboliger gennem en ordning med varig fritagelse for den gældende  

 beskatning efter pensionsafkastbeskatningsloven på 15 pct. af  

 livsforsikringsselskabers, pensionskassers og pensionsfondes  

 (pensionsinstitutters) formueafkast af boliginvesteringer, for så vidt  

 angår formueafkast af boliger, der opføres i en 3-årig  

 periode (2002-2004) inden for en årlig investeringsramme på 1  

 mia. kr.
Med dette investeringsrammesystem sikres, at aktiviteten inden for  

 byggesektoren ikke øges til et uhensigtsmæssigt niveau.
For det andet foreslås det at fastsætte et  

 maksimum for anskaffelsessummen for boliger, som kan indgå i ordningen.  

 Loftet, som indsættes i pensionsafkastbeskatningsloven, udgør  

 for den enkelte bolig 14.000 kr. pr. m² og 1.450.000 kr. pr. bolig.
Loftet er  

 fastsat med udgangspunkt i den gennemsnitlige anskaffelsessum for almene  

 familieboliger i hovedstadsregionen.
Dette loft for anskaffelsessummen ligger  

 typisk under det niveau, som pensionsinstitutterne i dag opfører  

 boligbyggeri til, og dermed sikres det, at skattefritagelsen ikke anvendes  

 til allerede planlagt mere luksusbetonet byggeri.
Endelig foreslås det, at kommunerne får ret  

 til at anvise lejere til indtil hver 4. ledige bolig i byggeri, der  

 opføres med fritagelse for afkastbeskatning.
Kommunerne får  

 dermed bedre muligheder for at løse boligsociale opgaver.
 Selve skattefritagelsen og betingelserne herfor  

 gennemføres som en ændring af pensionsafkastbeskatningsloven,  

 jf. det samtidig fremsatte forslag til ændring af denne lov.
 Skattefritagelsen er først og fremmest betinget af,  

 at den skattepligtige har fået tilsagn fra økonomi- og  

 erhvervsministeren om andel i den for årene 2002-2004 fastsatte  

 årlige investeringsramme på 1,0 mia. kr. til opførelse af  

 fast ejendom, der udelukkende indeholder boliger bestemt til udlejning, og at  

 pensionsinstitutterne stiller indtil hver 4. ledige bolig i ejendommen til  

 rådighed for kommunalbestyrelsen til løsning af boligsociale  

 opgaver.
 I øvrigt foreslås følgende betingelser  

 for skattefritagelsen ifølge det samtidig fremsatte forslag til  

 ændring af pensionsafkastbeskatningsloven:
 Den skattepligtige skal have opnået byggetilladelse til  

 byggeriet inden udgangen af det år, hvori der ansøges om andel i  

 den årlige investeringsramme.
 Ibrugtagningstilladelse eller færdigmelding af byggeriet skal  

 foreligge senest 5 år efter, at der er givet byggetilladelse.
 Anskaffelsessummen for den enkelte bolig må ikke overstige  

 14.000 kr. pr. m² og 1.450.000 kr. pr. bolig.
 Der må i 10 år fra tidspunktet for  

 ibrugtagningstilladelsen eller færdigmeldingen ikke opkræves  

 lejeforhøjelse for forbedringer i den enkelte ejendom, som er omfattet  

 af skattefritagelsen.
 Ejendommen må ikke være opdelt i ejerlejligheder eller  

 senere udvidet med tilbygninger, etagepåbygninger eller  

 lignende.
Er betingelserne for skattefrihed opfyldt på  

 tidspunktet for ibrugtagningstilladelse eller færdigmelding,  

 gælder skattefriheden efter forslaget fra og med det indkomstår,  

 hvori der opnås byggetilladelse.
Ophører betingelserne for  

 skattefrihed på et senere tidspunkt med at være opfyldt,  

 ophører skattefriheden fra og med det indkomstår, hvori  

 betingelserne ophører med at være opfyldt.
Lovforslagets indhold 1.	Fastsættelse og fordeling af en årlig investeringsramme  

 på 1, 0 mia. kr.
 2.	Indførelse af kommunal anvisningsret i ejendomme, der er  

 omfattet af den nævnte skattefritagelse.
 Ad 1. Fastsættelse og fordeling af en årlig  

 investeringsramme på 1, 0 mia. kr.
 Der fastsættes en årlig investeringsramme  

 på 1,0 mia. kr. for årene 2002-2004 til pensionsinstitutters  

 opførelse af fast ejendom, der udelukkende indeholder boliger bestemt  

 til udlejning, med henblik på skattefritagelse af afkastet efter  

 pensionsafkastbeskatningsloven.
Som udgangspunkt fordeles rammen i forhold til  

 ansøgningstidspunkt.
For at sikre opførelsen af boliger i de  

 områder, hvor der er en markant efterspørgsel efter boliger,  

 foreslås 50 pct. af rammen indtil 1. april hvert år reserveret  

 forlods til byggeri i hovedstadsområdet og Århus Kommune.
Det er hensigten, at det enkelte pensionsinstitut  

 indsender en ansøgning om tilsagn om andel i den samlede  

 investeringsramme.
På grundlag af ansøgningen meddeler  

 Økonomi- og Erhvervsministeriet tilsagn med angivelse af den maksimale  

 investeringsramme for det enkelte projekt.
Resulterer byggeriet i en  

 overskridelse af loftet for anskaffelsessummen, bortfalder skattefritagelsen,  

 og der vil skulle ske efterbetaling for hele perioden.
Ad 2. Indførelse af kommunal anvisningsret i ejendomme, der er  

 omfattet af den nævnte skattefritagelse Der gælder i dag en række forskellige regler  

 om kommunal anvisningsret til private udlejningsboliger:
 Ordningen efter den gældende lov om kommunal anvisningsret  

 giver kommunerne hjemmel til at indgå aftaler med ejerne om  

 anvisningsret til højst hver 4. ledige lejlighed mod en  

 godtgørelse til løsning af boligsociale opgaver.
Anvisningsret i ejendomme, hvis opførelse er finansieret med  

 indekslån, og i ejendomme taget i brug efter 1. januar 1989, der er  

 opført af og udlejes af udlejere omfattet af lov om realrenteafgift,  

 jf. lejeloven og boligreguleringsloven.
Kommunalbestyrelsen kan bestemme, at  

 udlejere af sådanne ejendomme skal stille indtil hver 10. ledige  

 lejlighed til rådighed for kommunalbestyrelsen til løsning af  

 boligsociale opgaver, hvis lejefastsættelsen sker efter lejelovens  

 kapitel VIII A, henholdsvis boligreguleringslovens § 9, stk. 3 og 4.
Anvisningsret i forbindelse med byfornyelse efter  

 kommunalbestyrelsens bestemmelse herom, jf. byfornyelsesloven.
Der er tale om  

 anvisning af erstatningsboliger og anvisning af boliger til løsning af  

 påtrængende boligsociale problemer.
Retten gælder i  

 sidstnævnte tilfælde, så længe ejerne af ejendommene  

 modtager støtte til bygningsfornyelse.
 Dette lovforslag indebærer en udvidelse af  

 kommunernes mulighed for at anvise lejere til nyopført  

 udlejningsbyggeri.
Den kommunale anvisningsret foreslås formuleret som  

 en ret for kommunerne til at bestemme, at pensionsinstitutter, hvis ejendomme  

 er omfattet af skattefritagelsesbestemmelsen i  

 pensionsafkastbeskatningsloven, skal stille indtil hver 4. ledige  

 beboelseslejlighed til rådighed for kommunen til løsning af  

 boligsociale opgaver.
Det foreslås, at de gældende regler i  

 byfornyelseslovens § 146, stk. 8, 9 og 11, og § 147 om kommunernes  

 anvendelse af anvisningsretten i forbindelse med byfornyelse finder  

 tilsvarende anvendelse på den i dette lovforslag foreslåede  

 anvisningsret.
 Efter integrationsloven skal en kommunalbestyrelse anvise  

 bolig til de flygtninge, som Udlændingestyrelsen har visiteret til  

 kommunen.
 Integrationsloven giver Udlændingestyrelsen mulighed  

 for i kommunalbestyrelsens sted at anvise bolig til de flygtninge, der er  

 visiteret til kommunen.
Den foreslåede ændring af integrationsloven  

 medfører, at Udlændingestyrelsen tillægges den samme ret  

 som kommunerne til at anvise lejere til indtil hver 4. ledige bolig i  

 byggeri, der opføres med fritagelse for afkastbeskatning.
Dette svarer  

 til det, som gælder for det almene område.
Økonomiske og administrative konsekvenser for det  

 offentlige Skattefritagelsen skønnes at medføre, at  

 pensionsinstitutterne ved opførelse af nyt boligbyggeri vil kunne  

 opnå et afkast, der ligger i størrelsesordenen 1 procentpoint  

 over det afkast, institutterne vil kunne opnå ved  

 obligationsinvesteringer.
 Det er forbundet med en betydelig usikkerhed at  

 skønne over den faktiske udnyttelse af den foreslåede ordning  

 med pensionsafkastskattefrie investeringsrammer til boligbyggeri.
Ved fuld udnyttelse af den foreslåede  

 investeringsramme vil der kunne opføres 700-800 boliger årligt i  

 den 3-årige periode.
En del af dette byggeri vil fortrænge  

 allerede påtænkt byggeri.
Lovforslaget vurderes med nogen  

 usikkerhed at medføre en nettotilvækst i pensionsinstitutternes  

 boligbyggeri på 540 boliger i hvert af de tre år.
 Det skønnes, at dette byggeri vil medføre en  

 merbeskæftigelse på omkring 250 personer i 2002 og omkring 450  

 personer i hvert af de følgende tre år.
Den kommunale anvisning vil medføre en  

 forøgelse af det antal boliger, som kommunerne potentielt kan anvende  

 til løsning af påtrængende boligsociale opgaver.
Forslaget  

 giver således mulighed for at inddrage en større del af byernes  

 bygningsmasse i løsningen af den boligsociale opgave.
Hermed  

 øges mulighederne for at sprede opgaverne mellem forskellige  

 byområder i den enkelte kommune samt mellem ejerformerne på  

 boligmarkedet.
Der vil i forbindelse med anvisningen være  

 offentlige udgifter til lån/garanti for lån til betaling af  

 depositum eller lignende, individuel boligstøtte, eventuelt lejetab og  

 garantier for lejerens forpligtelser ved fraflytning af boligen.
Staten  

 refunderer efter forslaget 100 pct. af kommunernes udgifter til lejetab og  

 istandsættelsesgarantier ved udlejning til flygtninge.
Dette svarer til  

 de gældende regler om anvisning på det almene område.  

 Staten stiller desuden efter forslaget henholdsvis 100 pct. og 50 pct. af de  

 udlånsmidler, der er fornødne til lån til flygtninge, og  

 2/3 af de udlånsmidler, der er fornødne til pligtmæssige  

 lån til andre end flygtninge, til kommunernes rådighed.
Dette  

 svarer til de gældende regler om beboerindskudslån på det  

 almene område.
 Der skønnes ikke at ske nogen  

 nævneværdig ændring i det samlede antal anviste boliger.  

 Der vil derfor heller ikke ske nogen nævneværdig ændring af  

 størrelsen af de nævnte udgifter.
 Der er lagt vægt på at udforme ordningen  

 så enkelt som muligt, således at den administrative belastning af  

 de involverede parter bliver den mindst mulige.
 Administrationen af kvoteordningen vil medføre en  

 beskeden administrativ merbelastning for Økonomi- og  

 Erhvervsministeriet.
 Da det forudsættes, at ordningen ikke vil  

 medføre en forøgelse af det samlede antal anvisninger, vil der  

 ikke blive nogen nævneværdige administrative konsekvenser for  

 kommunerne.
Erhvervsøkonomiske og erhvervsadministrative  

 konsekvenser Baseret på en ekspertvurdering vurderes forslaget  

 ikke at have generelle økonomiske eller administrative konsekvenser  

 for erhvervslivet, da der er tale om en frivillig ordning.
Denne metode er  

 anvendt, fordi metoden er mest hensigtsmæssig i tilfælde, hvor et  

 lovforslags konsekvenser vurderes at være ubetydelige.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Samlet vurdering af konsekvenserne Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Beskeden administrativ merbelastning af Økonomi- og  

 Erhvervsministeriet Økonomiske konsekvenser for erhvervslivet Ingen nævneværdige Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-aspekter Høring Lovforslag nr.
L 44 fra Folketingsåret 2001-02, 1.  

 samling, som nærværende lovforslag er en genfremsættelse  

 af, blev sendt i høring hos Administratorforeningen, Advokatsamfundet,  

 Arbejdsmarkedets Tillægspension, Bosam, Byggesocietetet, Danmarks  

 Lejerforeninger, Den Danske Dommerforening, Ejendomsforeningen Danmark,  

 Erhvervenes Skattesekretariat, Erhvervsministeriet, Finansministeriet,  

 Finansrådet, Finanstilsynet, Foreningen af Firmapensionskasser,  

 Foreningen Registrerede Revisorer, Foreningen af Statsautoriserede Revisorer,  

 Forsikring & Pension, Frederiksberg Kommune (Skattedirektoratet),  

 InvesteringsForeningsRådet, Jydske Grundejerforeninger,  

 Justitsministeriet, Kommunernes Landsforening, Københavns Kommune  

 (Skatteforvaltningen), Lejernes Landsorganisation, Lønmodtagernes  

 Dyrtidsfond, Præsidenten for Vestre Landsret, Præsidenten for  

 Østre Landsret, Statsministeriet og Økonomiministeriet.
Bemærkninger til lovforslagets enkelte  

 bestemmelser Til § 1 Det foreslås i stk. 1, at økonomi- og  

 erhvervsministeren kan give tilsagn om andel i en årlig  

 investeringsramme på 1 mia. kr. i årene 2002-2004 til  

 pensionsinstitutters nybyggeri af boliger, som er fritaget for beskatning  

 efter pensionsafkastbeskatningsloven.
Forslaget indebærer, at det  

 enkelte pensionsinstitut indsender ansøgning til Økonomi- og  

 Erhvervsministeriet om andel i investeringsrammen.
Betingelserne for at  

 opnå skattefritagelse fremgår af pensionsafkastbeskatningsloven,  

 jf. det samtidig med dette lovforslag fremsatte forslag til lov om  

 ændring af pensionsafkastbeskatningsloven.
Betingelserne er  

 nærmere omtalt ovenfor.
Det foreslås derudover, at tilsagn om andel i  

 investeringsrammen ikke kan overdrages, og at det bortfalder, hvis de  

 omhandlede betingelser for skattefritagelsen ikke er opfyldt.
Således  

 bortfalder den tildelte ramme, hvis pensionsinstituttet ikke får  

 byggetilladelse eller der med hensyn til byggeri omfattet af  

 småhusreglementet ikke sker anmeldelse i det pågældende  

 tilsagnsår.
I stk. 2 er der foreslået nærmere regler om  

 investeringsrammens fordeling.
Udgangspunktet er, at fordelingen sker,  

 efterhånden som ansøgninger modtages i Økonomi- og  

 Erhvervsministeriet, således at reservation af rammen sker efter  

 tidspunktet for modtagelsen af ansøgninger.
Da der imidlertid vurderes at være en markant  

 større efterspørgsel efter boliger i hovedstadsområdet  

 (Københavns og Frederiksberg Kommuner og kommunerne i  

 Københavns, Roskilde og Frederiksborg Amter) og Århus Kommune,  

 foreslås det, at der forlods gives fortrinsret til byggerier i disse  

 områder med 50 pct. af investeringsrammen.
Det foreslås  

 således, at ansøgninger vedrørende byggeri i de  

 nævnte områder forlods meddeles tilsagn med indtil 50 pct. af  

 rammen i perioden indtil 1. april.
Inden for de 50 pct. fordeles rammen i  

 forhold til ansøgningens modtagelse.
Den øvrige del af rammen  

 fordeles blandt alle andre ansøgninger efter tidspunktet for  

 ansøgningens modtagelse.
Fortrinsretten betyder, at indtil 1. april hvert år  

 reserveres 50 pct. af rammen til byggerier i hovedstadsområdet og  

 Århus Kommune.
Omvendt er fortrinsretten ikke til hinder for, at  

 tilsagn til disse områder allerede inden 1. april udgør mere end  

 50 pct. af den totale ramme, hvis ansøgningerne fra de to  

 områder er modtaget før ansøgninger fra det øvrige  

 land.
Fortrinsretten sikrer, at mindst halvdelen af  

 investeringsrammen går til byggerier i hovedstadsområdet og  

 Århus Kommune, såfremt der inden 1. april indkommer  

 ansøgninger herom i tilstrækkeligt omfang.
I det omfang der er  

 ansøgninger om mere end 50 pct. af årets ramme til byggerier i  

 de to nævnte områder, vil tildeling afhænge af tidspunktet  

 for ansøgningens modtagelse i forhold til andre  

 ansøgninger.
Fortrinsretten bevirker, at der højst kan meddeles  

 tilsagn til byggerier uden for de to nævnte områder med 50 pct.  

 af den årlige ramme før den 1. april, hvor det kan konstateres,  

 om den reserverede del af rammen er opbrugt.
Efter denne dato meddeles der  

 tilsagn til de øvrige ansøgninger i den  

 rækkefølge, som disse ansøgninger er modtaget i, uanset  

 det pågældende byggeris geografiske placering.
Der foreslås oprettet en venteliste for  

 ansøgninger, som ligger ud over den årlige ramme.  

 Ansøgninger, som optages på venteliste, tildeles tilsagn, hvis  

 tidligere meddelte tilsagn bortfalder.
Endvidere medtages ansøgninger  

 på ventelisten ved fordeling af næste års ramme  

 således, at sådanne ansøgninger tildeles rammeandel i  

 forhold til tidspunktet for ansøgningens modtagelse.
Det foreslås i stk. 3, at ansøgninger, der  

 omfatter flest boliger, kommer først i betragtning i tilfælde  

 af, at ansøgninger modtages samme dag.
Ved at lægge vægt  

 på antallet af boliger tilgodeses forslagets formål, ligesom der  

 opstilles et objektivt kriterium.
 I stk. 4 er det foreslået, at den del af  

 investeringsrammen, som ikke måtte være anvendt ved årets  

 udgang, kan overføres til næste år inden for perioden.  

 Formålet med dette forslag er at sikre den bedst mulige udnyttelse af  

 de afsatte midler.
I stk. 5 er der foreslået en bemyndigelse for  

 økonomi- og erhvervsministeren til at fastsætte nærmere  

 regler om ordningens administration.
Det er således hensigten, at der i  

 en bekendtgørelse fastsættes nærmere regler om  

 følgende:
Ansøgninger skal indsendes skriftligt på en  

 særskilt attesteret blanket ved anbefalet brev.
Der vil således  

 ikke kunne ansøges elektronisk, idet forholdene omkring en digital  

 signatur endnu ikke er afklaret.
Sker en sådan afklaring under  

 ordningens beståen, vil spørgsmålet blive taget op  

 på ny.
 Investeringsrammen opgøres på grundlag af de  

 afgivne oplysninger om antal boliger og disses areal således, at  

 investeringsrammen beregnes som den maksimale investering, der ikke  

 overstiger loftet for anskaffelsessummen.
 Et pensionsinstitut, som har modtaget meddelelse om  

 tilsagn, skal meddele Økonomi- og Erhvervsministeriet, hvis projektet  

 opgives, herunder hvis der ikke opnås byggetilladelse eller med hensyn  

 til byggeri omfattet af småhusreglementet ikke sker anmeldelse i det  

 pågældende tilsagnsår.
 Der udarbejdes skemaer til brug ved ansøgning om  

 andel i investeringsrammen: et underskema pr. bygning og et samleskema  

 vedrørende det samlede projekt indeholdende oplysning om:
 Pensionsinstituttets navn, SE-.nr., identifikation pr.  

 bygning og enhed (adresse, ejendomsnr., matr.nr.), samlet anskaffelsessum  

 (køb/værdi af grund, håndværkerudgifter,  

 omkostninger), antal boliger, samlet beboelsesareal   såfremt der er  

 forskel på boligernes udstyr eller areal, skal anskaffelsessum pr.  

 bolig oplyses   forventet påbegyndelsestidspunkt, forventet  

 ibrugtagningstidspunkt og erklæring på tro og love.
 Tilsagnsmeddelelse om andel af rammen tilgår  

 bygherren med kopi til Skatteministeriet og beliggenhedskommunen.
 Der skal efterfølgende ske fremsendelse af  

 byggetilladelse til Økonomi- og Erhvervsministeriet, således at  

 det kan konstateres, om tilsagnet udnyttes.
Til § 2 Bestemmelsen indeholder forslaget om kommunal  

 anvisningsret til lejligheder i ejendomme, der er omfattet af  

 skattefritagelsesbestemmelsen i pensionsafkastbeskatningslovens § 2, stk. 3,  

 nr. 11, jf. det samtidig fremsatte forslag til lov om ændring af  

 pensionsafkastbeskatningsloven.
Det foreslås i stk. 1, at kommunalbestyrelsen i den  

 kommune, hvor ejendommen er beliggende, kan bestemme, at ejendommens ejer  

 skal stille indtil hver 4. ledige bolig til rådighed for kommunen til  

 løsning af boligsociale opgaver.
Der kan i forhold til kommunens behov  

 træffes beslutning om en lavere andel end hver 4. ledige bolig, f. eks.  

 anvisningsret til hver 10. ledige bolig.
 Den personkreds, der henses til med hensyn til den  

 boligsociale anvisning, er den samme, som er omfattet af den kommunale  

 anvisning efter § 59, stk. 1 og 3, i lov om almene boliger samt  

 støttede private andelsboliger m.v., hvilket betyder, at der normalt  

 skal være tale om akut bolignød for den  

 pågældende.
Det foreslås i stk. 2, at pligten til at stille  

 ledige lejligheder til rådighed efter stk. 1 gælder uanset  

 modstående bestemmelser i vedtægter eller servitutter.
Der  

 tænkes på bestemmelser om, at lejlighederne er forbeholdt  

 medlemmer af pensionskassen og lignende.
Det foreslås desuden, at  

 byfornyelseslovens bestemmelser i § 146, stk. 8, 9 og 11, og § 147 om  

 administration af den gældende ordning om kommunal anvisning i  

 forbindelse med byfornyelse finder tilsvarende anvendelse på den  

 foreslåede ordning.
Der er her tale om regler om opgørelsen af hver 4.  

 ledige lejlighed.
F.eks. ses der bort fra lejligheder, der overdrages ved  

 bytning, jf. § 146, stk. 8, og regler om den nærmere afgrænsning  

 af udlejers pligt.
En ejer kan ikke tilpligtes at udleje en lejlighed efter  

 de omhandlede regler, hvis der på grund af den anviste lejers eller  

 dennes husstands forhold eller andre særlige omstændigheder er  

 rimelig grund til at modsætte sig udlejningen, jf. § 146, stk.  

 11.
Ifølge byfornyelseslovens § 147 skal  

 kommunalbestyrelsens beslutning om kommunal anvisningsret bekendtgøres  

 i Statstidende og i øvrigt på den måde, der er  

 sædvanlig i kommunen.
Efter en frist, der fastsættes af  

 kommunalbestyrelsen, og som skal være på mindst 3 måneder  

 fra bekendtgørelsen i Statstidende, skal udlejeren anmelde de ledige  

 lejligheder med oplysning om beliggenhed, størrelse, indretning og  

 lejens størrelse.
Anmeldelse skal være indgivet senest 2 uger  

 efter, at en opsigelse er sket, eller efter, at udlejeren på anden  

 måde er blevet vidende om, at lejligheden er eller vil blive ledig.
Endvidere følger det af § 147, at  

 kommunalbestyrelsen når som helst kan beslutte, at den kommunale  

 anvisningsret ikke længere skal gælde.
En sådan beslutning  

 skal ligeledes bekendtgøres i Statstidende og i øvrigt på  

 den måde, der er sædvanlig i kommunen.
Senest 2 uger efter, at lejligheden er blevet anmeldt,  

 skal kommunalbestyrelsen efter § 147, stk. 2, meddele udlejeren, om  

 lejligheden ønskes benyttet til kommunal anvisning.
Eventuelt lejetab  

 i forbindelse med anvisningen, det vil sige tab af leje fra det tidspunkt,  

 hvor lejligheden stilles til kommunens rådighed, og indtil udlejning  

 sker, afholdes af kommunalbestyrelsen.
 En udlejer kan efter byfornyelseslovens § 147, stk. 3,  

 frit udleje en rettidigt anmeldt lejlighed, såfremt kommunalbestyrelsen  

 ikke inden 2 uger fra anmeldelsen har meddelt, at den ønsker at anvise  

 lejligheden.
 Kommunalbestyrelsen er efter byfornyelseslovens § 147,  

 stk. 4, berettiget til ved fogedretten at lade en lejlighedssøgende,  

 som kommunalbestyrelsen har anvist, indsætte i lejligheden samt at lade  

 en lejer, hvis lejemål er indgået i strid med foranstående  

 bestemmelser, udsætte af lejligheden.
Kommunalbestyrelsen har ifølge den foreslåede  

 bestemmelse i stk. 2 endvidere pligt til at garantere for den anviste lejers  

 opfyldelse af kontraktmæssige forpligtelser over for udlejer til at  

 istandsætte lejligheden ved fraflytning.
Forslaget svarer således  

 til § 5, stk. 2, i lov om kommunal anvisningsret, idet kommunen har pligt til  

 at betale et eventuelt lejetab ved anvisningen samt garantere for lejerens  

 opfyldelse af de kontraktmæssige forpligtelser til  

 istandsættelse.
Forslaget i stk. 3 indeholder en præcisering af, at  

 den foreslåede ordning med anvisningsret til indtil hver 4. ledige  

 lejlighed kun gælder for ejendomme omfattet af den foreslåede  

 skattefritagelse.
Det er ikke afgørende, hvordan lejen  

 fastsættes.
 Da der er tale om nybyggeri, vil lejen kunne  

 fastsættes frit efter aftale, jf. lejelovens § 53, stk. 3, og  

 boligreguleringslovens § 15 a, stk. 1. For sådanne lejeforhold  

 gælder, at det kan aftales, at lejen i lejeperioden skal reguleres  

 efter reglerne om trappeleje, det vil sige med bestemte beløb til  

 bestemte tidspunkter, eller efter udviklingen i nettoprisindekset.
 I det foreslåede stk. 3 er det bestemt, at selv om  

 lejen for de boliger, som er omfattet af den foreslåede ordning med  

 skattefritagelse, fastsættes efter de ovenfor under de almindelige  

 bemærkninger nævnte regler i lejelovens kapitel VIII A,  

 henholdsvis boligreguleringslovens § 9, stk. 3 og 4, finder ordningen efter  

 lejelovens § 53 e og boligreguleringslovens § 63 a med anvisningsret til  

 indtil hver 10. ledige lejlighed ikke anvendelse på disse boliger.
 Efter § 6 i lov om kommunal anvisningsret refunderer  

 staten kommunens udgifter til lejetab og istandsættelsesgarantier med  

 100 pct. ved udlejning til flygtninge, der anvises en bolig (jf. § 65 i lov  

 om individuel boligstøtte).
 Det foreslås i stk. 4, at de nævnte regler  

 finder tilsvarende anvendelse ved udlejning til flygtninge, der får  

 anvist en bolig efter de foreslåede bestemmelser i stk. 1 og 2 om  

 kommunal anvisningsret.
Efter kapitel 10 a (§§ 64 a - 64 d) i lov om individuel  

 boligstøtte har lejere, der får anvist en bolig som følge  

 af en aftale om anvisning efter lov om kommunal anvisningsret, mulighed for  

 at få lån/garanti for lån til betaling af depositum eller  

 lignende efter de samme regler, som gælder for beboerindskudslån  

 i det almene byggeri.
Efter lovens § 64 d, stk. 3, stilles henholdsvis 100  

 pct. og 50 pct. af de udlånsmidler, der er fornødne til  

 lån til flygtninge, til kommunens rådighed af staten, 100 pct.,  

 hvis der er tale om pligtmæssige lån efter § 64 b, og 50 pct.,  

 hvis der er tale om frivillige lån efter § 64 c.
 Ifølge § 75, stk. 3, 2. pkt., 2. led, i lov om  

 individuel boligstøtte stiller staten 2/3 til rådighed for  

 kommunerne af de udlånsmidler, som er fornødne til de  

 pligtmæssige lån efter lovens § 64 b til kommunalt anviste  

 lejligheder efter lov om kommunal anvisningsret, som ydes til andre end  

 flygtninge.
 Det foreslås i stk. 4, at de nævnte regler  

 finder tilsvarende anvendelse på personer, herunder flygtninge, der  

 får anvist en bolig som følge af kommunal anvisningsret efter de  

 foreslåede bestemmelser i stk. 1 og 2.
Til § 3 Til nr. 1 og 2 Integrationslovens § 15 tillægger  

 Udlændingestyrelsen mulighed for i samme omfang som en kommune at  

 anvise bolig til flygtninge, som efter integrationsloven visiteres til  

 kommunen.
Den foreslåede ændring af integrationsloven  

 medfører, at Udlændingestyrelsen tillægges den samme ret,  

 som kommunerne får, til at anvise lejere til indtil hver 4. ledige  

 bolig i byggeri, der opføres med fritagelse for afkastbeskatning.
Det  

 bemærkes, at Udlændingestyrelsens anvisningsret efter  

 integrationslovens § 15 kun vedrører konkret boligplacering og  

 ophører, når de pågældende flygtninge er  

 boligplaceret.
Til § 4 Da den foreslåede skattefritagelse i det samtidig  

 med dette lovforslag fremsatte forslag til ændring af  

 pensionsafkastbeskatningsloven indebærer statsstøtte til  

 pensionsinstitutterne, skal sidstnævnte lovforslag notificeres over for  

 Europa-Kommissionen.
Loven kan ikke træde i kraft, før forholdet  

 til EU-retten er afklaret.
Det foreslås derfor, at lovens  

 ikrafttrædelsestidspunkt fastsættes af økonomi- og  

 erhvervsministeren efter aftale med skatteministeren.
Til § 5 Det foreslås, at loven ikke skal være  

 gældende for Færøerne og Grønland.
Skriftlig fremsættelse Lissa Mathiasen Som ordfører for forslagsstillerne tillader jeg mig  

 herved at fremsætte:
 Forslag til lov om en investeringsramme for  

 skattefritagelse af pensionsinstitutters boligbyggeri.
(Lovforslag nr.
L 16).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 3 I lov om integration af udlændinge i Danmark (integrationsloven),  

 jf. lovbekendtgørelse nr. 643 af 28. juni 2001, foretages  

 følgende ændringer:
 § 15. Stk. 2. Med henblik på at anvise bolig  

 til de i stk. 1 nævnte flygtninge kan Udlændingestyrelsen  

 endvidere på vegne af kommunalbestyrelsen og for kommunens regning  

 træffe beslutning om, at indtil hver fjerde ledige almene familiebolig  

 eller almene ungdomsbolig i kommunen skal stilles til rådighed for  

 Udlændingestyrelsen, jf. § 59, stk. 1 og 3, i lov om almene  

 boliger samt støttede private andelsboliger m.v.
1. I § 15, stk. 2, indsættes som sidste  

 punktum: »Udlændingestyrelsen kan endvidere på vegne af  

 kommunalbestyrelsen og for kommunens regning træffe beslutning om, at  

 ejere af fast ejendom, der er omfattet af skattefritagelsen efter § 2, stk.  

 3, nr. 11, i pensionsafkastbeskatningsloven, skal stille indtil hver 4.  

 ledige beboelseslejlighed til rådighed for Udlændingestyrelsen,  

 jf. § 2 i lov om en investeringsramme for skattefritagelse af  

 pensionsinstitutters boligbyggeri.« Stk. 3. Aftaler efter stk. 1, nr. 2-5, kan indgås,  

 i det omfang kommunalbestyrelsen ikke har indgået aftaler med udlejer  

 eller andelsboligforeningen.
Beslutning efter stk. 2 kan træffes i det  

 omfang, boligorganisationen ikke allerede stiller ¼ af de ledige almene  

 familie- og ungdomsboliger til rådighed for kommunalbestyrelsen efter §  

 59, stk. 1-3, i lov om almene boliger samt støttede private  

 andelsboliger m.v.
2. I § 15, stk. 3, indsættes som sidste  

 punktum: »Det samme gælder, i det omfang ejere af fast ejendom, der  

 er omfattet af skattefritagelsen efter § 2, stk. 3, nr. 11, i  

 pensionsafkastbeskatningsloven, ikke allerede stiller indtil hver 4. ledige  

 beboelseslejlighed til rådighed for kommunalbestyrelsen efter § 2 i lov  

 om en investeringsramme for skattefritagelse af pensionsinstitutters  

 boligbyggeri.« § 4 Lovens ikrafttrædelsestidspunkt fastsættes af økonomi-  

 og erhvervsministeren efter aftale med skatteministeren.
