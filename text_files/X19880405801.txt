Ankenævn afgjort, at tilbagebetalingskrav skulle frafaldes, idet  

 klager ikke hæftede solidarisk med tidligere ægtefælle for det stillede  

 tilbagebetalingskrav af boligstøtte.
Ankenævnet fandt ikke, der var det  

 fornødne grundlag for at betragte klager som medansøger, idet klageren havde  

 underskrevet ansøgningsskemaet i en rubrik under overskriften  

 »ægtefællen«, hvorimod den daværende ægtefælle havde underskrevet  

 under overskriften »ansøger«.
 Ankeafdelingen har den 15. februar 1988 fra social- og  

 sundhedsforvaltningen i Århus kommune, Sikringsydelsesafdelingen, modtaget  

 den af X Retshjælp på Deres vegne ingivne klage over, at boligstøttekontoret  

 har truffet beslutning om, at De hæfter solidarisk for et  

 tilbagebetalingskrav på kr. 9.739 vedr. for meget udbetalt boligydelse i 1983  

 og 1984 til Deres daværende ægtefælle.
 I klageskrivelsen dateret 21. december 1987 har X Retshjælp anført:
 På vegne af N.N. påankes herved den af boligstøttekontoret den 25.  

 november 1987 trufne afgørelse.
 Der nedlægges påstand om, at boligstøttekontoret tilbagebetaler klageren  

 det modregnede beløb og tilpligtes fremover at udbetale hende den fulde  

 ydelse.
Indledningsvis skal anføres, at ankefristen på 4 uger i forhold til  

 klageren efter retshjælpens opfattelse ikke er udløbet.
Som begrundelse  

 herfor skal anføres, at boligstøttekontoret i sine skrivelser af 13. august  

 1987 alene har rejst krav om tilbagebetaling overfor klagerens fraseparerede  

 ægtefælle.
 Boligstøttekontoret har først rejst krav om tilbagebetaling overfor  

 klageren ved skrivelse af 25. november 1987, og ankefristen udløber i  

 konsekvens heraf først 4 uger efter modtagelsen af denne skrivelse.
Den af boligstøttekontoret i skrivelse af 2. december 1987 påberåbte  

 bestemmelse i vejledningens pkt. 19.1 kan efter retshjælpens opfattelse ikke  

 finde anvendelse, for det første fordi vejledninger ikke er bindende i  

 forhold til borgerne, og for det andet fordi den af boligstøttekontoret  

 citerede bestemmelse tager sigte på den situation, at flere hæfter solidarisk  

 for et givent krav.
Dette spørgsmål er jo netop omtvistet i denne sag.
 Som begrundelse for anken skal der henvises til det af retshjælpen i  

 skrivelse af 28. oktober 1987 anførte, idet der yderligere henvises til  

 Boligstyrelsens cirkulære af 30. august 1982 pkt. 14.6.
 Supplerende skal anføres følgende:
 1.
 Kriteriet for at kunne søge om den pågældende ydelse var, at ansøgeren  

 skulle være pensionist, jfr. ansøgningsformularen.
 2.
 Allerede fordi klageren ikke på ansøgningstidspunktet var pensionist og  

 derfor uberettiget til overhovedet at ansøge, kan hun ikke anses for at have  

 været ansøger.
 3.
 Af ansøgningsformularen, der er udformet af det offentlige, er det  

 tydeligt angivet, hvem der underskriver som ansøger, og det fremgår af  

 formularen, at klageren alene har underskrevet som ægtefælle.
 4.
 Dersom det havde været meningen, at hun i lighed med sin fraseparerede  

 ægtefælle skulle have status som ansøger og i konsekvens heraf  

 støttemodtager, burde dette tydeligt have været angivet i formularen, der i  

 øvrigt efter de almindelige fortolkningsprincipper må fortolkes mod  

 affatteren.
 5.
 Det forhold, at klageren har underskrevet som ansøgerens ægtefælle på  

 ansøgningsskemaet, kan efter retshjælpens opfattelse ikke medføre, at hun kan  

 opfattes som ansøger.
 6.
 Boligstøttekontorets henvisning i skrivelse af 2. december 1987 til en  

 bestemmelse i vejledningen og et tidligere cirkulæres ordlyd har ikke  

 relevans for nærværende sag, hvortil kommer, at den pågældende bestemmelse i  

 nugældende cirkulære om samme situation ikke er gentaget.
 7.
 Endelig skal det anføres, at den omstændighed, at boligstøttekontoret  

 alene har rejst tilbagebetalingskravene overfor klagerens ægtefælle ved  

 skrivelse af 13. august 1987 må tages som udtryk for, at boligstøttekontoret  

 anser ham som eneansøger, og det forhold, at klageren efter separationen  

 bebor den tidligere fælles bolig, medfører ikke i sig selv, at hun bliver  

 forpligtet til at tilbagebetale den for meget udbetalte boligydelse.
Det gøres under henvisning til ovennævnte gældende, at klageren ikke  

 hæfter for tilbagebetaling af den til hendes fraseparerede ægtefælle for  

 meget udbetalte boligstøtte, hvorfor boligstøttekontoret har været  

 uberettiget til at modregne de pågældende krav i klagerens boligstøtte.' De af X Retshjælp medsendte bilag, herunder korrespondance mellem  

 retshjælpen og boligstøttekontoret, har været forelagt ankenævnet ved  

 behandlingen af Deres klage.
 Af boligstøttekontorets brev af 25. november 1987 til retshjælpen fremgår  

 (uddrag):
 »Under henvisning til retshjælpens brev af 28. oktober 1987 skal man  

 herved meddele, at man er af den formening, at det fremsendte krav kan  

 fremsendes til hustruen, uanset de i Deres brev anførte argumenter.
 Der skal i den forbindelse henvises til vejledning om individuel  

 boligstøtte pkt. 15.6, hvor der står:
Krav på for meget udbetalt boligstøtte kan alene rettes mod  

 boligstøtteansøgeren, eller hvis flere har ansøgt i forening,  

 boligstøtteansøgerne, uanset om kravets opståen skyldes stigninger i et andet  

 husstandsmedlems indkomst.
Kommunalbestyrelsen kan vælge, hvem af ansøgerne  

 kravet skal gøres gældende mod, da den solidariske hæftelse indebærer, at  

 hver enkelt af ansøgerne hæfter for hele tilbagebetalingskravet.
Der vil  

 f.eks. ikke kunne rejses krav mod en ægtefælle, der overtager den hidtidige  

 fælles bolig ved parternes separation eller skilsmisse, hvis ægtefællen ikke  

 selv har skrevet under på boligstøtteansøgningen.
 I tilfælde, hvor boligstøtteansøgeren modtager hjælp efter lov om social  

 bistand, skal der henstilles til kommunerne i skrivelserne til bevilling af  

 boligstøtte tydeligt at angive, at boligstøttemodtageren ikke opfylder sin  

 oplysningspligt ved at give meddelelse om ændringer i sine forhold til  

 bistandskontoret, og at der således skal rettes særskilt henvendelse til  

 boligstøttekontoret, selvom der evt. samtidig gives (samme) oplysninger til  

 bistandskontoret.
 Som det ses heraf, vil krav kunne fremsendes til hustruen, når hun har  

 skrevet under på ansøgningsskemaet, hvilket jo er tilfældet som Dem bekendt.
 Dette er i øvrigt overensstemmende med de almindelige formueretlige  

 principper vedr. underskrift i forbindelse med obligationsretten.
I øvrigt fremgår det af de to regningskrav, at det i det væsentlige også  

 er hustruens merindkomst, der er den direkte årsag til regningskravet.« Af den af forvaltningen i anledning af Deres klage fremsendte  

 sagsredegørelse fremgår, at forvaltningen efter en genvurdering fastholder  

 den påklagede afgørelse.
 Om sagen oplyses følgende:
 »Klageren og dennes fraseparerede ægtefælle (separeret januar 1987)  

 har modtaget boligydelse til lejligheden fra indflytningen den 15. november  

 1982.
 Både manden og hustruen (klageren) har underskrevet ansøgningen.
For 1983 modtog de boligydelse på grundlag af en indkomst, der var opgjort  

 som fremtidig indkomst men den faktiske indkomst For 1984 modtog de boligydelse på grundlag af en indkomst, der var opgjort  

 som fremtidig indkomst men den faktiske indkomst Man fremsendte derfor den 13. august 1987 regninger for 1983 og 1984 på  

 for meget udbetalt boligydelse på i alt kr. 9.739 til klagerens ægtefælle.
 Efter separationen flyttede manden i en beskyttet bolig, medens hustruen  

 fortsatte lejemålet og modtog boligstøtte, og da tilbagebetalingskravet i det  

 væsentlige skyldtes stigning i hendes indtægt, blev kravet overført til  

 hustruen, og fra 1. oktober 1987 foretog man modregning i hendes boligstøtte.
 Det skal bemærkes, at man er af den opfattelse, at der mellem klageren og  

 den daværende ægtefælle består en solidarisk hæftelse for  

 tilbagebetalingskravet, da begge har underskrevet ansøgningen om boligstøtte.
I øvrigt skal man henvise til vedlagte fotokopier af skrivelser herfra til  

 X Retshjælp.« Uddrag af de af forvaltningen medsendte sagsakter har været forelagt  

 ankenævnet ved behandling af Deres klage.
 I ANSØGNING OM BOLIGYDELSE TIL PENSIONISTER dateret 25. oktober 1982 har  

 Deres daværende ægtefælle underskrevet under overskriften »Underskrift:  

 Ansøger«.
 De har underskrevet under overskriften »Ægtefælle«.
Forvaltningens sagsredegørelse har været forelagt Dem og X Retshjælp i  

 kopi.
Der er ikke i den anledning fremkommet yderligere bemærkninger til  

 sagen.
 Den 26. oktober 1988 har retshjælpen telefonisk på Deres vegne erklæret  

 sig indforstået med, at sagen - om nødvendigt - blev forelagt Boligstyrelsen  

 uden at være anonymiseret.
 I brev af 27. oktober 1988 vedlagt sagens akter i uanonymiseret stand har  

 ankeafdelingen anmodet Boligstyrelsen om at fremkomme med en vejledende  

 udtalelse vedr. ægtefællers solidariske hæftelse for krav om tilbagebetaling  

 af uberettiget oppebåret boligstøtte.
 I skrivelse dateret 15. november 1988 har Boligstyrelsen udtalt følgende:
 I skrivelse af 27. oktober 1988 har Århus Amtskommune bedt Boligstyrelsen  

 om en vejledende udtalelse om, hvorvidt den ægtefælle, der medunderskriver en  

 ansøgningsblanket vedr. boligstøtte, kommer til at hæfte solidarisk for  

 tilbagebetaling af evt. uberettiget oppebåret boligstøtte.
Det fremgår af sagen, at et ægtepar i 1982 ansøgte om boligydelse.
Manden,  

 der var pensionist, underskrev ansøgningen som ansøger, mens hustruen  

 underskrev som ægtefælle. Århus kommune har nu efter parrets separation  

 rettet tilbagebetalingskravet mod hustruen.
 X Retshjælp har på vegne af hustruen gjort gældende, at hun ikke har  

 tilbagebetalingspligt, da hun ikke har underskrevet ansøgningen som ansøger,  

 men alene som ægtefælle.
 Boligstyrelsen skal indledningsvis meddele, at man ikke kan tage stilling  

 til den konkrete sag, da styrelsen kan få den forelagt som klagesag.
 Boligstyrelsen skal dog vejledende meddele, at det fremgår af  

 boligstøttelovens § 36, at kommunalbestyrelsen kan bestemme, at ansøgning om  

 boligstøtte skal fremsættes på en særlig blanket.
Bestemmelsen er uddybet i pkt. 13.1. i Boligstyrelsens cirkulære af 30.  

 august 1982 om individuel boligstøtte, hvoraf det fremgår, at Kommunernes  

 Landsforening har udarbejdet standardblanketter til ansøgning.
Da et evt.  

 tilbagebetalingskrav alene kan rettes mod boligstøtteansøgeren/ansøgerne,  

 skal man henstille til kommunerne, at samtlige myndige husstandsmedlemmer  

 (samlevere m.fl.) underskriver boligstøtteansøgningen.
 Det fremgår videre af pkt. 14.6., at krav på for meget udbetalt  

 boligstøtte alene kan rettes mod boligstøtteansøgeren eller  

 boligstøtteansøgerne, hvis flere har ansøgt i forening.
 Det er Boligstyrelsens opfattelse, at formålet med cirkulæreteksten er, at  

 samtlige myndige husstandsmedlemmer underskriver som ansøgere, således at et  

 evt. tilbagebetalingskrav kan rettes mod enhver, der har haft fordel af  

 boligstøtteudbetalingen.
 Boligstyrelsen finder imidlertid, at hustruens underskrift i en rubrik med  

 ordlyden »Ægtefællen« ikke indebærer en tilstrækkelig klar  

 markering af, at hun er medansøger.
Det er på denne baggrund Boligstyrelsens opfattelse, at en person, der  

 underskriver som ægtefælle, ikke kan betragtes som medansøger, således at det  

 alene er den eller de, der har underskrevet som ansøger, der hæfter for et  

 evt. tilbagebetalingskrav.' Det sociale ankenævn har behandlet Deres klage i møde den 30. november  

 1988.
 I henhold til § 36, stk. 1 i lov om individuel boligstøtte kan  

 kommunalbestyrelsen bestemme, at ansøgning om boligstøtte skal fremsættes på  

 en særlig blanket.
 Det fremgår af § 38, stk. 3, at ansøgerne skal oplyse kommunalbestyrelsen  

 om alle forhold, der kan medføre nedsættelse eller bortfald af boligstøtten.
 Det fremgår af § 41, stk. 1, at har ansøgeren undladt at give meddelelse  

 som omhandlet i § 38, stk. 3 eller i øvrigt mod bedre vidende uberettiget  

 oppebåret boligstøtte, skal han eller hans dødsbo tilbagebetale det beløb,  

 der er oppebåret med urette.
 Af pkt. 13.1. i Boligstyrelsens cirkulære af 30. august 1988 om individuel  

 boligstøtte fremgår:
»Da et evt. tilbagebetalingskrav alene kan rettes mod  

 boligstøtteansøgeren/ansøgerne, jfr. nedenfor pkt. 14.6. om tilbagebetaling  

 af for meget udbetalt boligstøtte, skal man henstille til kommunerne, at  

 samtlige myndige husstandsmedlemmer (samlevere m.v.) underskriver  

 boligstøtteansøgningen.« Af pkt. 14.6. i samme cirkulære fremgår:
»Krav på for meget udbetalt boligstøtte kan alene rettes mod  

 boligstøtteansøgeren eller boligstøtteansøgerne, hvis flere har ansøgt i  

 forening, mens der f.eks. ikke vil kunne rejses krav mod en ægtefælle, der  

 overtager den hidtidige fælles bolig ved parternes separation eller  

 skilsmisse, hvis ægtefællen ikke selv har skrevet under på  

 boligstøtteansøgningen.« A F G Ø R E L S E Det sociale ankenævn ændrer den af forvaltningen trufne afgørelse og  

 pålægger forvaltningen at frafalde det overfor Dem stillede krav om  

 tilbagebetaling af for meget udbetalt boligydelse i 1983 og 1984.
 Ankenævnet finder således, at De ikke hæfter solidarisk med Deres  

 daværende ægtefælle for det stillede tilbagebetalingskrav, idet der ikke er  

 det fornødne grundlag for at betragte Dem som medansøger.
 Ankenævnet har her lagt vægt på, at De har underskrevet ansøgningsskemaet  

 i en rubrik under overskriften ægtefælle, hvor Deres daværende ægtefælle har  

 underskrevet under overskriften ansøger.
 Ankenævnet finder på den baggrund, at forvaltningen ikke har gjort det  

 tilstrækkeligt klart, at De underskrev som medansøger med heraf følgende  

 mulighed for at kunne komme til at hæfte solidarisk for et evt.  

 tilbagebetalingskrav.
 Ankenævnet forudsætter, at forvaltningen genudbetaler den del af Deres  

 boligstøtte, som er tilbageholdt til nedbringelse af det stillede  

 tilbagebetalingskrav.
 Forvaltningen, hvortil De kan rette henvendelse, er underrettet om  

 ovenstående.
 Ankevejledning er vedlagt.
