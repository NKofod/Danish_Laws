 Kreditforeningen Danmark har anlagt sag mod skattedepartementet, idet  

 foreningen ikke mener, at et pantebrev udstedt til en kreditforening, ved  

 foreningens overtagelse af den pantsatte ejendom, omdannes til et  

 ejerpantebrev, jfr. cirkulærets punkt 3. Efter indstilling fra  

 skattedepartementet har ministeren for skatter og afgifter besluttet, at han  

 agter at lade kammeradvokaten tage bekræftende til genmæle over for  

 sagsøgerens påstand.
 I den anledning skal man meddele, at punkt 3. i nævnte cirkulære ikke  

 finder anvendelse for så vidt angår pantebreve udstedt til et  

 realkreditinstitut m.v., som er omfattet af stempellovens § 73, stk. 3, nr.  

 2. Gælden i sådanne pantebreve kan ved videresalg af ejendommen fra  

 realkreditinstituttet m.v. stempelfrit overtages af ejendommens ny ejer i  

 medfør af nævnte bestemmelse, i det omfang pantebrevet ved eventuel  

 tvangsauktion har opnået dækning.
 Man anmoder om, at verserende og fremtidige sager ekspederes i  

 overensstemmelse hermed.
 Der vil senere fremkomme meddelelse om ændring af cirkulæret, herunder  

 ikrafttrædelsesdato.YYE.B.
