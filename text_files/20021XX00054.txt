Skriftlig fremsættelse (6. november  

 2002) Undervisningsministeren Herved tillader jeg mig for Folketinget at  

 fremsætte:
 Forslag til lov om ændring af forskellige love  

 på Undervisningsministeriets område (Opfølgning på  

 Aftale om Bedre uddannelser m.v.).
(Lovforslag nr.
L 72).
 Lovforslaget fremsættes som opfølgning  

 på regeringens aftale med Dansk Folkeparti og Det Radikale Venstre om  

 Bedre uddannelser m.v.
 Med aftalen udmøntes Undervisningsministeriets  

 omstillingsreserve og finanslovforslagets generelle reserve til  

 tværgående uddannelsesformål på 215 mio. kr.
 Der foreslås indført et særligt  

 færdiggørelsestaxametertilskud til kompetencegivende  

 ungdomsuddannelser og videregående uddannelser, bortset fra åben  

 uddannelse.
 Herudover oprettes i 2003 en række nye  

 tillægstakster m.v. til særligt prioriterede elevgrupper på  

 de frie kostskoler.
Der er på de frie kostskolers område tale om  

 takster for elever fra mindre udviklede tredjelande med henblik på  

 integration, takster for elever i forbindelse med visse  

 brobygningsforløb og takster for elever, der ikke har en  

 kompetencegivende uddannelse.
Endvidere etableres tilskud for elever med  

 særlige behov og tilskud til dækning af deltagerbetaling for  

 elever fra de 10 lande, som Europakommissionen har meldt klar til optagelse i  

 EU i 2004.
 Endelig etableres på produktionsskoleområdet  

 særlige takster for elever, der går videre i uddannelse eller  

 erhverv eller for hvem, der igangsættes forløb som led i en  

 erhvervsgrunduddannelse.
 Ændringerne foreslås at træde i kraft  

 den 1. januar 2003.
 Idet jeg henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig behandling i det høje Ting.
