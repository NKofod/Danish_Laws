Meddelelse om køretøjers  

 indretning og udstyr mv. nr. 1778  

 Sikkerhedsseler for kørestolsbrugere Det meddeles herved, at Detailforskrifter for  

 Køretøjer 2001 vil indeholde følgende nye bestemmelser  

 om sikkerhedsseler for kørestolsbrugere:
10.02.002 SIKKERHEDSSELER FOR KØRESTOLSBRUGERE (1) Køretøj, der benyttes til befordring af  

 person i kørestol, skal være forsynet med sikkerhedssele ved  

 plads for kørestol, hvis sikkerhedssele kræves for  

 køretøjet ved tilsvarende almindelig siddeplads.
 Selen skal være af den type, som kræves for  

 køretøjet ved tilsvarende almindelig siddeplads.
 Faste seler kan dog anvendes, hvor rullesele ikke  

 hensigtsmæssigt kan anbringes.
(2) Sikkerhedssele skal være godkendt og mærket i  

 overensstemmelse med kravene i afsnit 10.02.001 (1).
 Sikkerhedssele udført i overensstemmelse med  

 amerikansk standard FMVSS 209 kan dog anvendes, uanset at selen ikke er  

 originalmonteret.
(3) Seleforankringer skal placeres således, at  

 sikkerhedsselen kan anbringes hensigtsmæssigt på  

 kørestolsbrugerens krop.
(4) Seleforankringer skal være solidt fastgjort til  

 køretøjet.
Bestemmelsen anses for opfyldt, hvis den enkelte  

 seleforankring er fastgjort til - metalprofiler i gulvkonstruktionen, til - metalprofiler i sidevæggen/tagstolpen, eller  

 til - skinner, beslag eller lignende udført i metal, og  

 hvor disse er solidt fastgjort til gulvkonstruktionen.
 De nye regler indebærer, at i nye  

 køretøjer sikres kørestolsbrugere samme ret og pligt til  

 anvendelse af sikkerhedsseler, som gælder for personer på  

 tilsvarende, almindelig siddepladser:
Hvis et nyt køretøj er forsynet med plads  

 for kørestol, skal der ved pladsen dels - som hidtil krævet -  

 være beslag til fastholdelse af kørestolen og dels - som et nyt  

 krav - være sikkerhedssele til brug for kørestolsbrugeren og  

 tilhørende sikkerhedsseleforankringer.
Der er imidlertid kun krav om  

 sikkerhedssele og seleforankringer, hvis der for køretøjsarten  

 på en tilsvarende almindelig plads er krav om sele og seleforankringer.
 For eksempel vil der ikke være krav om  

 sikkerhedssele og seleforankring til brug for en kørestolsbruger i en  

 bybus, da der ikke er krav om sikkerhedssele ved almindelige passagerpladser,  

 mens der vil være krav om sikkerhedssele både ved  

 kørestolsplads og ved alm. passagerplads i en ny turistbus.
Der stilles ikke direkte krav til afprøvning af  

 seleforankringerne på grund af, at mange køretøjer vil  

 være individuelt opbygget, og fordi den anerkendte  

 afprøvningsmetode er relativt dyr, og af delvis destruktiv art.
I  

 stedet for skal forankringen, som anført i reglerne, være solidt  

 fastgjort til metalprofiler eller til solidt fastgjorte skinner, beslag eller  

 lignende udført i metal, og hvor disse er solidt fastgjort til  

 gulvkonstruktionen.
Den håndværksmæssige udførelse  

 skal tillige kunne bedømmes til at være tilstrækkelig  

 solid ved en visuel inspektion.
 Færdselsstyrelsen vil revurdere  

 spørgsmålet om indførelse af målbare  

 styrkemæssige krav til kørestolsfastgørelse, til  

 forankringer for sikkerhedsseler mv. i overensstemmelse med ISO-standarder  

 herfor, når ISO-standarderne er vedtaget.
 Dokumentation for at sikkerhedssele er udført i  

 overensstemmelse med amerikansk standard FMVSS 209 kan bestå i  

 mærkning af selen, eller i afprøvningsrapport fra anerkendt  

 prøvningslaboratorium med erklæring om, at selen opfylder  

 kravene i standarden.
Detailforskrifter for Køretøjer 2001  

 træder i kraft den 1. april 2001 og gælder for  

 køretøjer, der registreres første gang på  

 ikrafttrædelsesdatoen eller senere.
Ethvert køretøj kan  

 dog straks indrettes i overensstemmelse med bestemmelserne.
