(gymnasiebekendtgørelsen) I henhold til §§ 2, 4 og 22 i lov om gymnasieskoler og studenterkursus,  

 jfr. lovbekendtgørelse nr. 510 af 3. oktober 1984 som ændret ved § 15 i lov  

 nr. 217 af 23. april 1986 og ved lov nr. 370 af 10. juni 1987 samt i henhold  

 til §§ 3 og 6 i lov om amtskommuners overtagelse af visse statsskoler og  

 -kursus m.v., jfr. lovbekendtgørelse nr. 438 af 27. juni 1986 fastsættes  

 følgende almindelige bestemmelser om gymnasiet (gymnasiebekendtgørelsen).
I.
GYMNASIETS OPBYGNING OG INDHOLD § 1.  Undervisningen i gymnasiet er 3-årig og gives på  

 to forskellige linjer, den sproglige og den matematiske .  

 Undervisningen omfatter obligatoriske fag , som er fælles for alle  

 elever på den valgte linje, og valgfag , som kan vælges af elever på  

 begge linjer, jfr. dog stk. 3 og 4. Valgfag findes på to niveauer,  højt  

 niveau og mellemniveau .
Stk. 2.  De obligatoriske fag på begge linjer er  

 religion, oldtidskundskab, dansk, historie, engelsk, geografi, biologi,  

 musik, billedkunst og idræt.
På den sproglige linje undervises tillige i tysk  

 eller fransk som fortsættersprog, tysk, fransk, spansk eller russisk som  

 begyndersprog samt i latin og naturfag (matematik-fysik-kemi). På den  

 matematiske linje undervises tillige i matematik, fysik og kemi samt fransk  

 eller tysk som fortsættersprog eller tysk, fransk, spansk eller russisk som  

 begyndersprog.
Stk. 3.  Valgfagene på højt niveau er engelsk, tysk som  

 fortsættersprog og begyndersprog, fransk som fortsættersprog og  

 begyndersprog, spansk, russisk, latin, græsk, samfundsfag, biologi, kemi,  

 fysik, matematik og musik.
Latin og græsk kan kun vælges af elever på  

 sproglig linje.
Biologi, fysik, kemi og matematik kan kun vælges af elever på  

 matematisk linje.
Engelsk tilrettelægges forskelligt på de to linjer.
Stk. 4.  Valgfagene på mellemniveau er latin,  

 samfundsfag, geografi, biologi, kemi, fysik, matematik, datalogi, teknikfag,  

 erhvervsøkonomi, filosofi, dramatik, musik, idræt, billedkunst samt film- og  

 tv-kundskab.
Matematik og fysik kan kun vælges af elever på sproglig linje.  

 Latin og kemi tilrettelægges forskelligt på de to linjer.
 Stk. 5.  Direktoratet kan godkende, at der tilbydes  

 eleverne undervisning i andre valgfag end de i stk. 3 og 4 nævnte.
 Stk. 6.  Undervisningen omfatter tillige en større  

 skriftlig opgave, jfr. § 7.
 Stk. 7.  Alle elever undervises desuden i edb.
 Stk. 8.  Med hensyn til fagenes indhold henvises til  

 bekendtgørelse om fagene m.v. i gymnasiet ( gymnasiefagbekendtgørelsen  

 ).
Oversigt over gymnasiets fag For elever på begge linjer Obligatoriske fag religion oldtidskundskab dansk historie geografi biologi musik billedkunst idræt Valgfag på højt niveau tysk (som fortsættersprog og begyndersprog) fransk (som fortsættersprog og begyndersprog) spansk russisk samfundsfag musik Valgfag på mellemniveau samfundsfag geografi biologi datalogi teknikfag erhvervsøkonomi filosofi dramatik musik idræt billedkunst film- og tv-kundskab For elever på sproglig linje Obligatoriske fag engelsk fortsættersprog (tysk eller fransk) begyndersprog (tysk, fransk, spansk eller russisk) latin naturfag Valgfag på højt niveau engelsk latin græsk Valgfag på mellemniveau latin fysik kemi matematik For elever på matematisk linje Obligatoriske fag engelsk matematik fortsættersprog (tysk eller fransk) eller begyndersprog (tysk, fransk, spansk eller russisk) fysik kemi Valgfag på højt niveau engelsk fysik kemi matematik biologi Valgfag på mellemniveau latin kemi § 2.  For den enkelte elev omfatter undervisningen de  

 obligatoriske fag efter § 1, stk. 2 samt valgfag efter § 1, stk. 3 og 4 i et  

 omfang af 4 eller 5 ugentlige timer i 2. gymnasieklasse og 14-15 ugentlige  

 timer i 3. gymnasieklasse, jfr. dog stk. 2-8. Hertil kommer den større  

 skriftlige opgave.
Et fag kan kun vælges på eet niveau, og samme fag på  

 mellemniveau kan ikke vælges både i 2. gymnasieklasse og i 3. gymnasieklasse.
 Stk. 2.  Mindst to af valgfagene skal vælges blandt de  

 fag, der er nævnt i § 1, stk. 3, dog således at elever på sproglig linje skal  

 vælge mindst et sprog på højt niveau, og elever på matematisk linje skal  

 vælge et af fagene matematik, fysik, kemi, biologi, musik eller samfundsfag  

 på højt niveau.
Stk. 3.  Elever på sproglig linje, der vælger både latin  

 og græsk som valgfag på højt niveau, afslutter efter eget valg undervisningen  

 i fortsættersprog eller begyndersprog efter 1. gymnasieklasse.
Elever, der  

 vælger græsk på højt niveau, deltager ikke i undervisningen i oldtidskundskab  

 i 3. gymnasieklasse.
Stk. 4.  Elever, som vælger biologi på højt niveau, skal  

 yderligere vælge enten geografi eller kemi på mellemniveau.
Holdene skal  

 oprettes, så undervisningen i de to fag kan koordineres; der kan dispenseres  

 herfra på skoler, hvis elevtal taler herfor.
 Stk. 5.  Elever, som vælger samfundsfag på højt niveau,  

 skal yderligere vælge enten geografi, biologi eller kemi på mellemniveau.  

 Holdene skal oprettes, så undervisningen i de to fag kan koordineres; der kan  

 dispenseres herfra på skoler, hvis elevtal taler herfor.
 Stk. 6.  Elever på matematisk linje, som vælger kemi  

 eller musik på højt niveau, skal yderligere vælge mindst et af fagene  

 matematik eller fysik på højt niveau.
 Stk. 7.  Elever, som vælger både matematik og fysik på  

 højt niveau, skal yderligere vælge kemi på mellemniveau eller højt niveau;  

 disse elever undervises i matematik og fysik i 3. gymnasieklasse på særskilte  

 hold; der kan dispenseres herfra på skoler, hvis elevtal taler herfor.
 Stk. 8.  Valg af fagene tysk, fransk, spansk og russisk  

 som valgfag forudsætter, at eleven har fulgt undervisning i det/de pågældende  

 sprog i 1. og 2. gymnasieklasse.
§ 3.  Eleverne skal følge undervisningen i deres  

 valgfag og i samtlige obligatoriske fag på den linje, de har valgt.
De skal  

 herunder aflevere skriftlige arbejder og deltage i årsprøver i 1. og 2.  

 gymnasieklasse, jfr. dog lov om gymnasieskoler og studenterkursus, § 5 om  

 fritagelse for undervisning i religion.
II.
UNDERVISNINGEN I GYMNASIET § 4.  Undervisningen i gymnasiet tilrettelægges efter  

 følgende timeplan (lektioner pr. uge):
------------------------------------------------------------------- Stk. 2.  Undervisningen i valgfagene på højt niveau,  

 jfr. § 1, stk. 3, tilrettelægges efter følgende timeplan (lektioner pr. uge):
------------------------------------------------------------------- Stk. 3.  Valgfagene på mellemniveau, jfr. § 1, stk. 4,  

 tilrettelægges over eet år med fire ugentlige timer.
I fagene geografi samt  

 matematik, fysik og kemi på sproglig linje finder undervisningen sted i 3.  

 gymnasieklasse.
For de øvrige fags vedkommende finder undervisningen sted  

 enten i 2. eller i 3. gymnasieklasse.
Holdene kan bestå af elever fra begge  

 klassetrin.
§ 5.  Ved begyndelsen af undervisningen skal læreren  

 enten sammen med eleverne udarbejde en plan for arbejdet i efterårshalvåret  

 eller gøre eleverne bekendt med en sådan plan.
For de senere faser i  

 undervisningen gælder, at læreren og eleverne i fællesskab planlægger  

 arbejdet.
Læreren og eleverne drøfter regelmæssigt undervisningen.
 Stk. 2.  Eksamensopgivelserne udvælges i samråd med  

 eleverne og skal godkendes i direktoratet.
 Stk. 3.  Undervisningen i den enkelte klasse skal  

 koordineres med henblik på at sikre sammenhængen mellem fagene og en passende  

 fordeling af elevernes arbejdsbyrde.
§ 6.  Ud over de i § 2 nævnte fag omfatter  

 undervisningen fællestimer og frivillig undervisning i musik, billedkunst og  

 idræt samt ekskursioner m.v.
Direktoratet fastsætter nærmere regler herom.
Den større skriftlige opgave § 7.  I 3. gymnasieklasse udarbejder hver elev en  

 større skriftlig opgave i et af fagene dansk eller historie eller i et af  

 elevens valgfag på højt niveau, jfr. § 1, stk. 3. Den enkelte elev vælger  

 selv det fag, som opgaven skal skrives i.
Opgaven udarbejdes i løbet af en  

 uge mellem efterårsferien og juleferien.
Undervisningen suspenderes i denne  

 uge for elever i 3. gymnasieklasse.
Opgaven formuleres af læreren i det  

 pågældende fag inden for et område, der vælges af eleven i samråd med  

 læreren.
 Stk. 2.  Direktoratet fastsætter nærmere retningslinjer  

 om praktiske forhold i forbindelse med udarbejdelse af opgaven og om  

 fremgangsmåden ved bedømmelsen af opgaven.
 Stk. 3.  Skolernes lokaler, bibliotek og øvrige udstyr  

 skal være til rådighed for eleverne i den uge, hvor opgaven udarbejdes.  

 Fysik-, kemi- og biologilokaler skal være til rådighed i passende omfang  

 inden for normal undervisningstid afhængig af opgavens karakter, og en af  

 fagets lærere skal være til stede.
Studievejledning § 8.  Skolen tilbyder eleverne kollektiv og individuel  

 studievejledning.
 Stk. 2.  Rektor udpeger efter internt opslag en eller  

 flere studievejledere, der varetager hvervet i en del af deres tjenestetid.  

 Studievejlederne udpeges blandt skolens fastansatte lærere.
 Stk. 3.  Direktoratet fastsætter nærmere retningslinjer  

 for studievejlederfunktionen, herunder om uddannelseskrav til vejledere, og  

 for vejledningens indhold, omfang og tilrettelæggelse.
III.
UNDERVISNINGEN PÅ DEN ENKELTE GYMNASIESKOLE § 9.  Ved hver offentlig gymnasieskole skal der gives  

 undervisning på den sproglige og den matematiske linje.
Stk. 2.  Amtsrådet træffer efter indstilling fra rektor  

 beslutning om, hvilke valgfag der skal tilbydes på den enkelte skole.
Der  

 skal dog mindst tilbydes undervisning i 6 valgfag på højt niveau, herunder  

 engelsk for sproglige og et andet fremmedsprog, matematik og fysik, samt i  

 mindst 6 valgfag på mellemniveau.
 Stk. 3.  Samtlige valgfag på højt niveau efter § 1, stk.  

 3 og følgende valgfag efter § 1, stk. 4: latin, samfundsfag, geografi,  

 biologi, kemi, fysik, matematik, datalogi, teknikfag, erhvervsøkonomi, musik,  

 idræt samt billedkunst skal tilbydes ved en eller flere af de offentlige  

 gymnasieskoler inden for amtskommunen.
 Stk. 4.  Den enkelte skole kan udover reglerne i § 2,  

 stk. 2-7 fastsætte yderligere bindinger på elevernes valg af valgfag.
 Stk. 5.  Til handicappede elever gives der  

 specialundervisning eller anden specialpædagogisk bistand i fornødent omfang.
 § 10.  Amtsrådet træffer beslutning om antallet af  

 valghold og hold til fortsættersprog og begyndersprog ved den enkelte skole.  

 Til undervisningen i valgfag samt i fortsættersprog og begyndersprog skal der  

 afhængig af skolens samlede antal gymnasieklasser det pågældende skoleår  

 mindst oprettes henholdsvis videreføres følgende antal hold a 4 eller 5  

 ugetimer:
 For skoler med højst 15 klasser:
 24 hold+2 hold pr. klasse udover 9.
 For skoler med mere end 15 klasser:
 36 hold+1 hold pr. klasse udover 15.
 Hertil lægges i alle tilfælde 2 hold pr. sproglig 1. g.-klasse, 2 hold pr.  

 sproglig 2. g.-klasse, 1 hold pr. matematisk 1. g.-klasse og 1 hold pr.  

 matematisk 2. g.-klasse.
 For skoler med færre end 9 klasser kan direktoratet godkende et lavere  

 antal hold.
 Stk. 2.  Rektor træffer afgørelse om, hvilke hold der  

 oprettes inden for de rammer, der er fastsat i henhold til stk. 1. Afgørelsen  

 skal træffes med udgangspunkt i skolens undervisningstilbud og således, at  

 elevernes ønsker opfyldes bedst muligt.
 Stk. 3.  Antallet af elever på et hold kan ikke  

 overstige 28. Direktoratet fastsætter særlige regler for antallet af elever i  

 laboratorietimer og for holddannelsen i faget idræt.
 Stk. 4.  Bestemmelserne i § 9, stk. 1, 2 og 4, samt §  

 10, stk. 1-3 finder tilsvarende anvendelse for private gymnasieskoler, idet  

 den private gymnasieskoles bestyrelse træder i stedet for amtsrådet.  

 Direktoratet kan i særlige tilfælde dispensere fra bestemmelsen i § 9, stk.  

 2, 2. punktum.
Stk. 5.  Reglerne vedrørende amtskommunerne finder  

 tilsvarende anvendelse for Københavns og Frederiksberg kommuner.
For Sorø  

 Akademis Skoles vedkommende træder direktoratet i stedet for amtsrådet.
 § 11.  Oprettelse af valgfag kræver første gang  

 godkendelse fra direktoratet.
 § 12.  Senest den 1. april skal eleverne i 1.  

 gymnasieklasse meddele, hvilke af de tilbudte valgfag de ønsker at følge  

 undervisning i i 2. gymnasieklasse, jfr. § 2. Samtidig skal eleverne med  

 henblik på skolens planlægning meddele, hvilke af de tilbudte valgfag de  

 påregner at vælge i 3. gymnasieklasse.
 Stk. 2.  Elever i 2. gymnasieklasse skal tilsvarende  

 senest 1. april meddele deres endelige valg af valgfag for 3. gymnasieklasse,  

 jfr. § 2.
IV.
EKSAMEN § 13.  Eksamen afholdes normalt i maj/juni  

 (maj/juni-eksamensterminen).
 § 14.  Studentereksamen omfatter prøver i alle  

 obligatoriske fag undtagen idræt, musik og billedkunst samt i alle valgfag.
Stk. 2.  Eksamen omfatter for hver elev i alt 10 prøver  

 samt den større skriftlige opgave, jfr. § 7. Prøverne aflægges på det  

 klassetrin, hvor eleven afslutter undervisningen i faget, jfr. stk. 3.  

 Elever, der vælger et valgfag, som tillige er obligatorisk fag, aflægger kun  

 prøve i valgfaget.
Elever, der vælger både latin og græsk på højt niveau,  

 aflægger dog ikke prøve i det sprogfag, der fravælges efter 1.  

 gymnasieklasse, jfr. § 2, stk. 3.
Stk. 3.  Alle elever aflægger efter 3. gymnasieklasse  

 skriftlig prøve i dansk og i de fag efter § 1, stk. 3, der er valgt.
Efter 2.  

 gymnasieklasse aflægger alle elever på den sproglige linje skriftlig prøve i  

 engelsk og alle på den matematiske linje skriftlig prøve i matematik.
Stk. 4.  Direktoratet fastsætter hvert år, i hvilke fag  

 der herudover aflægges mundtlig prøve.
Antallet af prøver for den enkelte  

 elev efter 1. og 2. gymnasieklasse fastsættes således, at der normalt  

 aflægges fire mundtlige prøver efter 3. gymnasieklasse.
Om eksamen på særlige  

 vilkår henvises til § 19, stk. 2.
 Stk. 5.  For elever, der vælger latin, biologi eller  

 kemi som valgfag på mellemniveau i 3. g., bortfalder en eventuel aflagt prøve  

 efter 1. gymnasieklasse.
 § 15.  For elever, som på grund af sygdom ikke eller  

 kun delvis har kunnet deltage i maj/juni-eksamensterminen, holdes der  

 sygeeksamen i august/september (august/september-eksamenstermin), jfr. dog  

 stk. 2-4.
Stk. 2.  Bliver en elev forhindret af sygdom i at møde  

 til en af de skriftlige eller mundtlige prøver til studentereksamen, skal der  

 snarest gives skolens rektor besked herom.
Er sådan meddelelse ikke givet  

 inden den pågældende prøves afslutning, betragtes eleven som udeblevet fra  

 prøven af anden grund end sygdom, jfr. § 16.
 Stk. 3.  Gennemfører en elev trods sygdom en prøve, kan  

 eleven ikke aflægge ny prøve inden for maj/juni-eksamensterminen eller i den  

 følgende august/september-eksamenstermin.
 Stk. 4.  Varer en sygdom, der har hindret en elev i at  

 deltage i en eller flere mundtlige prøver, ikke længere, end at  

 eksaminationen eller eksaminationerne kan flyttes inden for  

 maj/juni-eksamensterminen, har eleven ikke krav på at komme til sygeeksamen.  

 Eleven er dog ikke pligtig til at lade sig eksaminere i mere end eet fag på  

 samme dag.
Stk. 5.  Tilmelding til sygeeksamen sker inden 25. juni  

 til skolens rektor, der efter regler fastsat af direktoratet godkender  

 tilmeldingen eller indsender den til direktoratet.
Tilmeldingen skal  

 indeholde lægeattest for, at eleven på grund af sygdom ikke eller kun delvis  

 har kunnet deltage i eksamen i maj/juni-eksamensterminen.
Tilmeldingen sker  

 på en blanket, der udformes af direktoratet, og som for så vidt angår  

 lægeattesten skal være godkendt af Den Almindelige Danske Lægeforenings  

 attestudvalg.
 Stk. 6.  Sygeeksamen omfatter de prøver, som eleven på  

 grund af sygdom ikke har kunnet påbegynde eller fuldføre.
 § 16.  Elever, som af andre grunde end sygdom ikke  

 eller kun delvis har deltaget i eksamen, kan først gå til eksamen igen efter  

 et års forløb.
 § 17.  I fag, hvor mundtlig prøve til studentereksamen  

 afholdes ved udgangen af 1. eller 2. gymnasieklasse, kan en elev efter  

 anmodning aflægge ny mundtlig prøve i faget i  

 august/september-eksamensterminen, hvis eleven som årskarakter i faget har  

 fået 5 eller derover og som eksamenskarakter 00 eller 03. Eksamenskarakteren  

 til studentereksamen er karakteren for den nye prøve.
 Stk. 2.  I fag, hvor mundtlig prøve til studentereksamen  

 afholdes ved udgangen af 1. eller 2. gymnasieklasse, men hvor prøve i faget  

 er bortfaldet som følge af reglen i § 14, stk. 4, kan en elev efter anmodning  

 aflægge mundtlig prøve i faget i august/september-eksamensterminen, hvis  

 eleven som årskarakter har fået 00 eller 03. Prøven indgår som en af de 10  

 prøver i henhold til § 14.
 Stk. 3.  Elever, der ved sygeeksamen bliver berettiget  

 til prøve efter stk. 1, eller som på grund af sygdom forhindres i at aflægge  

 prøve i august/september-eksamensterminen, som de er berettiget til efter  

 stk. 1 eller 2, kan efter anmodning aflægge prøve i faget i den følgende  

 maj/juni-eksamenstermin.
 Stk. 4.  Tilmelding til prøve efter stk. 1, 2 og 3 sker  

 til skolens rektor inden 25. juni.
 Adgang til at aflægge eksamen m.v.
 § 18.  Rektor skal inden en frist, der fastsættes af  

 direktoratet, meddele dette, hvor mange elever der ventes at aflægge eksamen  

 i hvert fag, og hvilke lærere der skal eksaminere i de enkelte fag.
Stk. 2.  Eleverne betragtes som tilmeldt de prøver til  

 studentereksamen, der afholdes i maj/juni-eksamensterminen.
Om tilmelding til  

 sygeeksamen og til prøver efter § 17, stk. 1 og 2, henvises til § 15 og § 17,  

 stk. 4.
 Stk. 3.  Inden 1. marts indsendes et eksemplar af de  

 enkelte klassers/holds læsepensa og eksamensopgivelser til direktoratet.  

 Fortegnelse over læsepensum i valgfrit stof eller valgfrit emne skal dog  

 indsendes inden frister, der fastsættes af direktoratet.
 § 19.  Direktoratet fastsætter nærmere retningslinjer  

 om, hvorvidt en elev, der har forsømt undervisningen i et eller flere fag i  

 væsentligt omfang eller årsprøver efter 1. eller 2. gymnasieklasse, kan  

 aflægge eksamen, eventuelt på særlige vilkår, jfr. stk. 2.
 Stk. 2.  Ved aflæggelse af eksamen på særlige vilkår  

 gælder følgende:
Skriftlig eksamen § 20.  Direktoratet stiller opgaverne til den  

 skriftlige eksamen.
Forslag hertil udarbejdes af en opgavekommission for  

 hvert fag med skriftlig prøve.
Opgavekommissionernes formænd og medlemmer  

 beskikkes af direktoratet.
Hver kommission skal have mindst 2 medlemmer  

 indbefattet formanden.
Direktoratet kan fastsætte regler om  

 opgavekommissionernes arbejde.
§ 21.  Direktoratet fastsætter tidspunkterne for de  

 skriftlige prøver.
Den enkelte elev kan kun aflægge een skriftlig prøve pr.  

 dag.
Om varigheden af prøverne henvises der til gymnasiefagbekendtgørelsen.
 § 22.  Direktoratet fastsætter regler om tilsyn ved  

 prøverne, om de praktiske forhold ved disse, herunder om, hvilke hjælpemidler  

 der må benyttes ved prøverne, og om forsendelsen af besvarelserne til  

 censorerne.
Stk. 2.  En eksaminand, der kommer for sent til en  

 skriftlig prøve, kan ikke deltage heri.
Rektor kan dog tillade vedkommende at  

 deltage, hvis det må anses for udelukket, at den pågældende har fået nogen  

 oplysning om opgaven, og rektor finder forsinkelsen rimeligt begrundet.  

 Rektor skal straks efter prøven indberette sagen til direktoratet, der afgør,  

 om prøven kan godkendes for denne eksaminand.
Stk. 3.  Hvis en eksaminand gribes i utvivlsomt forsøg  

 på at skaffe sig selv eller give en anden eksaminand uretmæssig hjælp til  

 besvarelsen, skal vedkommende straks bortvises fra eksamen.
Bortvisningen  

 skal umiddelbart derefter indberettes til direktoratet.
Hvis der under en  

 prøve eller ved bedømmelsen af en besvarelse opstår formodning om, at en  

 eksaminand har skaffet sig eller ydet uretmæssig hjælp eller forsøgt herpå,  

 indberettes dette til direktoratet, der undersøger sagen.
Bliver formodningen  

 bekræftet, bortvises eksaminanden fra eksamen.
§ 23.  Besvarelserne og censorernes karakterliste  

 sendes som anbefalet pakke til skolen senest 10 dage før første dag i  

 sommerferien.
Rektor viser karakterlisten til faglæreren og giver denne  

 besvarelserne.
Faglæreren kan med en skriftlig redegørelse for sine grunde -  

 gennem rektor og senest 2 dage efter sin modtagelse af besvarelserne - optage  

 forhandling med censorerne om at få en eller flere bedømmelser taget op til  

 revision.
Når resultatet af forhandlingerne foreligger, indfører rektor eller  

 en af ham hertil bemyndiget karaktererne i eksamensprotokollen.
 Stk. 2.  Karakterlisterne skal opbevares af skolen i  

 mindst et år.
§ 24.  Besvarelserne kan udleveres til eksaminander,  

 der ønsker det, når de har modtaget eksamensbeviset og klagefristen efter §  

 44 er udløbet, uden at der er rejst klagesag, som besvarelserne kan blive  

 inddraget i.
Besvarelser, som ikke udleveres, kan tilintetgøres efter et år.
Mundtlig eksamen § 25.  De mundtlige prøver er offentlige.
§ 26.  Direktoratet fastsætter nærmere regler om  

 afvikling af eksamen.
Direktoratet beskikker censorer ved eksamen, jfr. § 39.
 § 27.  Skolen sender de beskikkede censorer meddelelse  

 om læsepensa og eksamensopgivelserne inden en frist, der fastsættes af  

 direktoratet.
§ 28.  I fag, hvor der skal prøves i et opgivet  

 pensum, skal faglæreren forelægge eksamensspørgsmålene for censor, før prøven  

 begynder.
Spørgsmålene skal fyldigt og alsidigt repræsentere hele det opgivne  

 pensum uden hensyn til eksaminandernes antal.
Censor kan henstille til  

 læreren, at bestemte spørgsmål udskydes, eller at deres form ændres.
Nægter  

 læreren at følge sådanne henstillinger, skal censor efter prøvens afslutning  

 indberette sagen til direktoratet.
Det skal også indberettes, hvis vægtige  

 dele af det opgivne pensum ikke kan drages ind i eksaminationen gennem de  

 stillede spørgsmål.
Stk. 2.  I fag, hvor der skal prøves i en ulæst tekst  

 valgt af censor, skal denne senest 7 dage før prøven sende faglæreren  

 (eksaminator) et eksemplar af de tekster, censor vil benytte ved prøven, og  

 en liste over de tekststeder, eksaminanderne vil få forelagt.
Listen skal  

 indeholde så mange tekststeder, at læreren kan udskyde indtil 1/5 af dem.  

 Læreren kan desuden - ved mundtlig forhandling, før prøven begynder -  

 henstille til censor, at eksaminanderne får enkelte gloser oversat eller får  

 særlige forklaringer, hvis en sådan hjælp anses for nødvendig.
Censor  

 medbringer det fornødne antal ekstemporaltekster.
Stk. 3.  I fag, hvor der skal prøves i en ulæst tekst  

 valgt af eksaminator, skal denne senest 7 dage før prøven sende censor en  

 liste over de tekster, eksaminator vil forelægge eksaminanderne.
Hvis en  

 tekst ikke er hentet i de almindelige anvendte antologier, skal den vedlægges  

 i kopi.
 § 29.  Eksaminator sørger for, at det nødvendige  

 materiale (bøger, kort, billeder og lignende) er til stede ved prøven, og har  

 ansvaret for, at eleverne er orienteret om, hvilke hjælpemidler det er  

 tilladt at anvende.
 Stk. 2.  Eksamensspørgsmålene tildeles eksaminanderne  

 ved lodtrækning.
Stk. 3.  Der eksamineres udelukkende af eksaminator, og  

 censor kan kun undtagelsesvis, og da kun med eksaminators tilladelse, stille  

 enkelte spørgsmål til eksaminanden.
Finder censor eksaminationen  

 utilfredsstillende, kan censor dog på et passende tidspunkt (efter en  

 eksamination) i enrum forhandle med eksaminator om eksaminationsformen.  

 Ændrer eksaminator ikke eksaminationsformen herefter, skal censor straks  

 underrette rektor og efter prøvens afslutning indberette sagen til  

 direktoratet.
Stk. 4.  Der censureres efter hver enkelt eksamination.  

 Kun censor og eksaminator er til stede ved censureringen.
Censor giver sin  

 bedømmelse først.
§ 30.  Rektor eller en, som rektor har bemyndiget  

 hertil, fører karaktererne ind i eksamensprotokollen efter en karakterliste,  

 der er underskrevet af eksaminator og censor.
Karakterlisten opbevares af  

 skolen i mindst et år.
§ 31.  I forberedelsestiden må eksaminanden ikke kunne  

 henvende sig til andre om faglige emner.
Eksaminanden skal så vidt muligt  

 sidde alene i et lokale, navnlig ved prøver i fremmedsprog.
Hvis flere  

 eksaminander forbereder sig i samme lokale, skal der være tilsyn.  

 Bestemmelsen i § 22, stk. 3, finder tilsvarende anvendelse.
 Evaluering m.v.
§ 32.  Undervisningen i gymnasiet skal løbende  

 evalueres til intern brug, så elever og lærere informeres om udbyttet af  

 undervisningen.
Desuden skal den enkelte elevs faglige kvalifikationer  

 evalueres til ekstern brug; dette sker ved følgende former for bedømmelse:  

 vidnesbyrd, standpunktskarakterer, årskarakterer og eksamenskarakterer.
 Stk. 2.  Om de karakterer, der anvendes, og om  

 betingelserne for, at eksamen er bestået gælder reglerne i bekendtgørelse nr.  

 32 af 4. februar 1963 om karakterskala og nr. 153 af 15. maj 1964 om  

 dispensation i særlige tilfælde fra karakterkrav ved realeksamen og  

 studentereksamen.
 § 33.  Som led i evalueringen afholdes der følgende  

 prøver, der ikke indgår i studentereksamen:
 - 1. gymnasieklasse: skriftlige årsprøver i dansk (danskopgaven) på begge  

 linjer, i engelsk på den sproglige linje og i matematik på den matematiske  

 linje.
- 2. gymnasieklasse: skriftlige årsprøver i dansk og i de af fagene i § 1,  

 stk. 3, eleven har valgt.
Desuden skriftlig terminsprøve i engelsk på  

 sproglig linje og i matematik på matematisk linje i tiden fra midten af  

 februar til begyndelsen af april.
- 3. gymnasieklasse: skriftlig terminsprøve i dansk og i de af fagene i §  

 1, stk. 3 eleven har valgt.
Prøverne holdes i tiden fra midten af februar til  

 begyndelsen af april.
 Karaktererne indgår i grundlaget for fastsættelsen af  

 standpunktskarakterer og årskarakterer.
Stk. 2.  Årsprøverne holdes i maj/juni-eksamensterminen.  

 I 1. og 2. gymnasieklasse holdes der hvert år desuden 3 mundtlige  

 årsprøver/eksaminer, med mindre undervisningen fortsætter, og elevernes  

 udbytte evalueres på anden måde.
Der skal dog som minimum afholdes mindst  

 fire mundtlige årsprøver/eksaminer i løbet af de to år.
 § 34.  Vidnesbyrd og standpunktskarakterer gives efter  

 regler, der fastsættes af direktoratet, der også kan give regler og  

 vejledning om evaluering til intern brug.
§ 35.  Årskarakterer gives i alle fag ved slutningen  

 af alle 3 gymnasieklasser.
Der gives dog ikke årskarakter i idræt som  

 obligatorisk fag.
Om eksamen på særlige vilkår henvises der til § 19, stk. 2.
Stk. 2.  I fag, som efter § 14, stk. 3 har skriftlig  

 prøve til studentereksamen, gives der to årskarakterer: En for skriftlige og  

 en for mundtlige præstationer.
I andre fag gives der een årskarakter.
Stk. 3.  Årskarakteren i det enkelte fag gives af  

 faglæreren.
Karakteren er en bedømmelse af elevens standpunkt ved skoleårets  

 slutning.
 § 36.  På grundlag af evalueringen ved skoleårets  

 slutning rådgiver lærerforsamlingen eleverne i 1. og 2. gymnasieklasse og  

 eventuelt deres forældre om de enkelte elevers fortsættelse i næste klasse.  

 Afgørelse herom træffes af eleven eller - hvis denne er under 18 år og ugift  

 - af forældremyndighedens indehaver, jfr. dog § 19, stk. 1 og 2. Direktoratet  

 fastsætter regler om lærerforsamlingens rådgivning.
§ 37.  Årskaraktererne fra det klassetrin, hvor faget  

 afsluttes, indgår i studentereksamen, jfr. § 40. Umiddelbart før sådanne  

 årskarakterer fastsættes, drøftes elevernes standpunkt på et  

 lærerforsamlingsmøde.
Karaktererne skal være givet senest 7 dage før den  

 første skriftlige prøve og skal være indført i eksamensprotokollen, før  

 skemaet for den mundtlige eksamen offentliggøres.
 § 38.  Eksamenskarakterer gives i de fag, hvor der  

 efter § 14, stk. 3 holdes skriftlig prøve, i alle fag, hvor der kan holdes  

 mundtlig prøve efter § 14, stk. 1, samt i den større skriftlige opgave, jfr.  

 § 7. Der henvises til § 17, stk. 1 om eksamenskarakteren ved fornyet prøve.
Stk. 2.  Der gives en eksamenskarakter for den  

 skriftlige prøve i et fag.
Karakteren gives af to censorer, der beskikkes af  

 direktoratet.
Stk. 3.  Der gives en eksamenskarakter for hver mundtlig  

 prøve og i den større skriftlige opgave.
Karakteren gives af eksaminator og  

 af en censor, der beskikkes af direktoratet.
Stk. 4.  Holdes der som følge af reglen i § 14, stk. 4  

 ikke prøve i et fag, tæller årskarakteren også som eksamenskarakter og  

 overføres som sådan til eksamensprotokollen.
Dette gælder dog ikke  

 årskarakteren efter 1. g. i det sprogfag, der fravælges af elever på sproglig  

 linje som har valgt latin og græsk på højt niveau, jfr. § 2, stk. 3.
 Stk. 5.  For elever på sproglig linje, der vælger  

 engelsk på højt niveau, fremkommer eksamenskarakteren i skriftlig engelsk ved  

 at de skriftlige karakterer ved prøverne efter 2. gymnasieklasse og efter 3.  

 gymnasieklasse sammenlægges i forholdet 1:2, jfr. stk. 6. For elever på  

 matematisk linje, der vælger matematik på højt niveau, fremkommer  

 eksamenskarakteren i skriftlig matematik ved at de skriftlige karakterer ved  

 prøverne efter 2. gymnasieklasse og efter 3. gymnasieklasse sammenlægges i  

 forholdet 1:2, jfr. stk. 6.
Stk. 6.  Ved udregninger efter stk. 5 afrundes til  

 nærmeste tal i karakterskalaen.
Karaktererne 00 og 13 kan kun gives, hvis  

 begge delkarakterer er henholdsvis 00 og 13.
 § 39.  Eksamenskaraktererne fremkommer således:
 § 40.  Af alle årskarakterer udregnes et  

 gennemsnitstal med een decimal, idet dog årskaraktererne i musik og  

 billedkunst som obligatoriske fag indgår i beregningen med vægt 0,5.
 Stk. 2.  Af alle eksamenskarakterer, herunder overførte  

 årskarakterer, udregnes et gennemsnitstal med een decimal.
Stk. 3.  Ved udregninger efter stk. 1 og 2 gælder hver  

 af karaktererne enkelt.
Hvis kvotienten får mere end een decimal, afrundes  

 der til det nærmeste tal med een decimal.
Ligger kvotienten midt imellem to  

 tal med en decimal afrundes der opad.
 Stk. 4.  Eksamensresultatet er middeltallet mellem  

 årskarakterernes gennemsnitstal og eksamenskarakterernes gennemsnitstal og  

 angives med een decimal, eventuelt efter afrunding som efter stk. 3.
 Stk. 5.  Eksamensresultatet og de to gennemsnitstal  

 indføres i eksamensprotokollen.
 Stk. 6.  Om eksamen på særlige vilkår henvises der til §  

 19, stk. 2.
Eksamensbevis, indberetninger og klage § 41.  På eksamensbeviset indføres - alle årskarakterer, der efter § 37 indgår i studentereksamen, - eksamenskaraktererne efter § 38, herunder overførte årskarakterer, der  

 udtrykkeligt angives som sådanne, - de to gennemsnitstal efter § 40, - eksamensresultatet efter § 40, stk. 4.
 Om eksamen på særlige vilkår henvises der til § 19, stk. 2.
§ 42.  Eksamensbeviset udstedes på en blanket, der  

 udformes af direktoratet.
Beviset underskrives af rektor og forsynes med  

 skolens segl eller prægestempel.
§ 43.  Umiddelbart efter eksamen sender rektor  

 indberetning om eksamens udfald til direktoratet efter dettes nærmere  

 anvisning.
Indberetningen skal omfatte alle elever i skolens 3.  

 gymnasieklasser, som har været tilmeldt eksamen, herunder også elever, som  

 ikke har bestået eller fuldført eksamen.
§ 44.  Ved klager over eksamen, herunder over  

 årskarakterer, der indgår i studentereksamen, skal klagepunkterne præciseres  

 og begrundes.
Klagen skal indgives til rektor af den eller de berørte elever  

 eller lærere inden 1 måned efter, at bedømmelsen er meddelt eleven.
Hvis  

 eleven er under 18 år og ugift, kan klage også indgives af  

 forældremyndighedens indehaver.
Rektor indhenter udtalelser fra bedømmerne  

 ved prøven og indsender klagen og udtalelserne til direktoratet med sine  

 kommentarer.
V.
ANDRE BESTEMMELSER § 45.  Direktoratet for Gymnasieskolerne og Højere  

 Forberedelseseksamen fører tilsyn med undervisningen i gymnasieskolen.
 Stk. 2.  Direktoratet fastsætter nærmere regler om  

 undervisningen og eksamen m.v.
Stk. 3.  Direktoratet kan godkende sådanne afvigelser  

 fra bekendtgørelsens bestemmelser, som er led i pædagogisk udviklingsarbejde  

 eller som i øvrigt indgår i en fastlagt plan.
Det er en betingelse herfor, at  

 eksamens anvendelighed som grundlag for videregående uddannelse ikke  

 forringes.
 Stk. 4.  Direktoratet kan dispensere fra bekendtgørelsen  

 i særlige tilfælde.
 Stk. 5.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 46.  Direktoratet kan give økonomisk støtte til  

 pædagogisk udviklingsarbejde.
 Stk. 2.  Direktoratet fastsætter nærmere regler om  

 pædagogisk udviklingsarbejde.
 § 47.  Bekendtgørelsen finder første gang anvendelse  

 for de 1. gymnasieklasser, der begynder undervisningen i august 1988 med  

 henblik på dismission i 1991.
Stk. 2.  Bekendtgørelse nr. 265 af 25. maj 1984 om  

 studentereksamen m.v. i gymnasiet og bekendtgørelse nr. 268 af 25. maj 1984  

 om undervisningen m.v. ophæves.
Reglerne i disse bekendtgørelser finder dog  

 fortsat anvendelse på de gymnasieklasser, der har påbegyndt undervisningen  

 før august 1988 med henblik på dimission før 1991.
 Stk. 3.  Direktoratet fastsætter eller godkender i de  

 enkelte tilfælde de fornødne overgangsordninger.
