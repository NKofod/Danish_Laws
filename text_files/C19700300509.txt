 Ved den nye arbejdsløshedslov ændres reglerne for folke-, invalide- og  

 enkepensionisters adgang til at oppebære dagpenge af arbejdsløshedskasse.
 Medens folke- og invalidepensionister efter de hidtil gældende regler kun  

 har kunnet oppebære arbejdsløshedsunderstøttelse, når direktoratets  

 tilladelse forelå i hvert enkelt tilfælde - en tilladelse, som ikke kunne  

 gives til enkepensionister - vil i henhold til lovens § 64 alle tre grupper  

 pensionister uden særlig tilladelse kunne oppebære dagpenge for et begrænset  

 antal dage inden for 12 måneder.
 Idet man i øvrigt henviser til de i § 64 anførte regler, skal man bemærke  

 følgende:
 1. Medlemmer, der er fyldt 67 år eller oppebærer  

 folke-, invalide- eller enkepension pr. 1/4 1970 kan få udbetalt 78 dage  

 inden for 12 måneder regnet fra 1/4 1970 (for medlemmer der er ledige denne  

 dag) eller regnet fra det tidspunkt, medlemmet bliver ledigt efter 1/4 1970.
 2. Hvis et medlem i en periode på 26 uger får 13 ugers  

 arbejde, medregnes de dage, der er udbetalt forud for den nævnte periode på  

 26 uger, ikke i de 78 dage.
3. Et medlem, der har fået udbetalt de 78 dage i en  

 periode, i hvilken medlemmet ikke har haft uafbrudt arbejde i mindst 5 uger,  

 kan overhovedet ikke påny få dagpenge, før han har haft 13 ugers arbejde.
Når  

 understøttelsesretten indtræder påny efter disse 13 ugers arbejde, kan der  

 dog kun udbetales 78 dage i løbet af 12 måneder, efter udløbet af de første  

 12 måneder.
 4. Et medlem, der får udbetalt de 78 dage i en  

 periode, inden for hvilken han har haft uafbrudt arbejde af mindst 5 ugers  

 varighed, kan påny få udbetalt understøttelse, når den første periode af 12  

 måneder er udløbet.
 5. For medlemmer, der fylder 67 år (får folke,-  

 invalide- eller enkepension) efter 1/4 1970, medregnes i de 78 dage sådanne  

 dagpenge, der er udbetalt i de sidste 3 måneder, før medlemmet er fyldt 67  

 år, eller pensionen er begyndt at løbe, dog tidligst fra 1/4 1970. 12  

 måneders perioden regnes fra den dag, da nævnte dagpenge skal medtages i  

 beregningen.
6. Bemærk, at en medlem er omfattet af disse regler på  

 det tidspunkt, da han ansøger om pension.
Hvis pensionen afslås, kan dagpenge  

 efterbetales.
 I øvrigt skal man bemærke følgende:
Medlemmer, der kun modtager invaliditetsydelse i henhold til  

 invalidepensionslovens § 15 eller renteerstatning efter  

 ulykkesforsikringsloven, er ikke omfattet af ovennævnte bestemmelser.
Sådanne  

 medlemmer er berettiget til dagpenge efter samme regler som andre medlemmer.
 Der skal ikke foretages fradrag i dagpenge af indtægten ved pension,  

 invaliditetsydelse eller renteerstatning.
 Som følge af den nye lov bortfalder fra 1/4 1970 de tilladelser til at  

 oppebære understøttelse, som direktoratet har givet visse medlemmer, der  

 oppebærer folke- og invalidepension, således at disse medlemmer er  

 underkastet reglerne i § 64 på samme måde, som medlemmer, der ikke har fået  

 særlige tilladelser til understøttelser.
 For samtlige medlemmer - såvel medlemmer, der oppebærer folke-, invalide-  

 eller enkepension eller invaliditetsydelse eller renteerstatning, som  

 medlemmer, der blot er fyldt 67 år - gælder, at de pågældende i alle tilfælde  

 skal opfylde de almindelige betingelser for medlemsret og understøttelsesret,  

 d.v.s. at medlemmerne bl.a. skal være arbejdsdygtige og arbejdssøgrende i  

 normalt omfang.
 Kassernes ledelser må især være opmærksom på medlemmer, som bliver ledige  

 i længere tid.
 Endelig henledes opmærksomheden på, at der ved beregning af, om retten til  

 dagpenge er opbrugt efter § 64. stk. 1, ikke skal medregnes dagpenge, som er  

 udbetalt før 1/4 1970.
 P.D.V.
H.
Graessler kt.chef /F.
Henriksen eksp. sekr.
