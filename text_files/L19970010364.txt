 Den 12. august 1996 undertegnedes i København en overenskomst imellem  

 Danmark og Cameroun om konsolidering af Camerouns gæld til den danske stat.  

 Overenskomsten er i overensstemmelse med de retningslinier for omlægning af  

 Camerouns gæld, som der opnåedes enighed om under multilaterale forhandlinger  

 i Paris den 16. november 1995.
 Aftalen vedrører tilbagebetalingen af 4 danske statslån, tilbagebetalingen  

 af eksportkreditter på et år eller mere ydet før den 31. december 1988 samt  

 betaling af afdrag og renter på gæld omlagt i henhold til moratorieaftaler  

 med Cameroun fra 1989, 1993 og 1995.
 For statslånene eftergives de afdrag, som ifølge låneaftalerne og  

 moratorieaftalerne fra 1989 og 1993 ville forfalde i konsolideringsperioden  

 fra 1. oktober 1995 til 30. september 1996, i alt ca. 23,3 mio. kr.
For eksportkreditterne omlægges de betalinger (med undtagelse af  

 strafrente) som ville forfalde i konsolideringsperioden, inklusive betalinger  

 i henhold til moratorieaftalerne fra 1989 og 1993, til betaling over 9 år  

 efter en 16-årig afdragsfri periode.
Det således omlagte beløb andrager ca.  

 51,0 mio. kr.
 Restancerne pr. 30. september 1995 på statslån (ca. 10,1 mio. kr.) og  

 eksportkreditter (ca. 48,7 mio. kr.), inklusive (med visse undtagelser)  

 restancer på tidligere omlagt gæld, omlægges til betaling i voksende rater  

 imellem 1999 og 2011.
 Desuden omlægges (med visse undtagelser) betalinger, som ifølge  

 moratorieaftalen fra 1995 ville forfalde i konsolideringsperioden, ligeledes  

 til betaling i voksende rater imellem 1999 og 2011. Det drejer sig om  

 eksportkreditter på ca 6,3 mio. kr.
 Endelig udsættes visse udestående beløb fra moratorieaftalerne fra 1993 og  

 1995, ialt ca. 8 mio kr, til betaling i 8 rater i 1996.
Aftalen fastlægger rentesatserne for udestående beløb.
Fra oktober 1996  

 vil satsen andrage 0,5% over Copenhagen Interbank Offered Rate (CIBOR) for  

 6-måneders lån.
