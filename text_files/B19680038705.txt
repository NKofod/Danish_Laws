§ 1 I justitsministeriets bekendtgørelse nr. 198 af 24. juni 1955 om  

 køretøjers indretning og udstyr foretages følgende ændringer:
 1. I § 8 indsættes som stk. 7:
»Stk. 7.  I personmotorvogne indrettet til højst 9  

 personer incl. føreren og i last- og varemotorvogne, hvis tilladte totalvægt  

 ikke overstiger 3.500 kg, skal siddepladserne på forsædet være forsynet med  

 sikkerhedssele, der opfylder kravene til Dansk Standard og er forsynet med  

 DS-mærkning.
Selerne skal være forsvarligt fastgjort til køretøjet.
Hoftesele  

 og diagonalsele må kun anvendes til siddepladser, hvor anden sikkerhedssele  

 ikke eller kun vanskeligt kan monteres.« 2. I § 16, nr. 5, indsættes efter  

 »førerspejle«: »og § 8, stk. 7, om sikkerhedsseler«.
§ 2 Bekendtgørelsen træder i kraft den 1. juli 1969 og finder anvendelse på  

 køretøjer, der registreres første gang efter ikrafttrædelsen.
 Justitsministeriet, den 29. november  

 1968.
 Knud Thestrup.
 /Frøsig.
