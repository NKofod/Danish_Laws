Betænkning afgivet af Skatteudvalget den  

 8. maj 2002 Betænkning over Forslag til lov om ændring af lov om  

 energiafgift af mineralolieprodukter m.v., lov om afgift af naturgas og  

 bygas, lov om afgift af stenkul, brunkul og koks m.v., lov om kuldioxidafgift  

 af visse energiprodukter, lov om afgift af svovl og lov om tilskud til  

 elproduktion (Ændret kraft-varme-beskatning, lettelser til  

 erhvervslivet m.m.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 11  

 ændringsforslag til lovforslaget.
2. Udvalgsarbejdet Lovforslaget blev fremsat den 3. april 2002 og var til 1.  

 behandling den 18. april 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Den 15., den 16. og den 19. april 2002 sendte  

 skatteministeren indkomne høringssvar til udvalget.
Den 3. maj 2002  

 sendte skatteministeren et høringsnotat til udvalget.  

 Høringsnotatet gengiver hovedtrækkene i høringssvarene,  

 samt skatteministerens kommentarer hertil.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dan Jord A/S, Dansk Leca A/S, Danske Kraftvarmeværker, Novo Nordisk A/S, Per Aarsleff A/S og SCA Packaging Djursland A/S.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 5 spørgsmål til  

 skatteministeren til skriftlig besvarelse, som denne har besvaret.
3. Indstillinger Et flertal (udvalget med undtagelse af EL)  

 indstiller lovforslaget til vedtagelse med de stillede  

 ændringsforslag.
Et mindretal i udvalget (EL) indstiller  

 lovforslaget til forkastelse ved 3. behandling.
Enhedslisten vil  

 stemme hverken for eller imod de stillede ændringsforslag.
 Enhedslisten anerkender, at varmekunder fra mange  

 barmarksværker og decentrale kraft-varme-værker sidder med  

 urimeligt høje varmeudgifter, og vil som udgangspunkt gerne  

 støtte, at varmeforbrugerne, der aftager varme fra de decentrale  

 kraft-varme-værker, bliver lettet for de skyhøje varmeudgifter  

 mange af dem har, og som er væsentlig højere end de udgifter,  

 forbrugere, der aftager varme fra de centrale værker, har.
Enhedslisten finder imidlertid, at grunden til, at  

 varmepriserne stiger, skal findes i liberaliseringen af elmarkedet.
Det vil  

 til enhver tid være i kraft-varme-producentens interesse at lægge  

 så store udgifter som muligt over på varmekunderne for at  

 opnå en endnu billigere elpris.
Det er varmekunderne, der mærker  

 prisstigningerne, når brændselspriserne går op, fordi man  

 er nødt til at sælge el billigt.
Regeringen lægger meget  

 vægt på at få elprisen ned, og derfor varsler det ikke godt  

 for dette forslag eller for varmeforbrugerne.
Finansieringen af forslaget sker fra statskassen.  

 Enhedslisten har tidligere peget på, at lettelser burde kædes  

 sammen med DONGs overskud, fordi gasprisen bindes til olieprisen og  

 giver ekstra høje brændselspriser for varmeproduktionen.
De  

 lovforslag, der som dette tjener som lappeløsninger på  

 virkningerne af liberaliseringen, bringer ikke orden i kaos, derfor stemmer  

 Enhedslisten ikke for.
Afgift på processpildvarme I industrielle kraftvarmeanlæg udnyttes spildvarmen  

   efter at eventuel varme fra kraftproduktion er udnyttet i processer   til  

 rumopvarmning.
Da afgiftsbetalingen ændres for de decentrale  

 anlæg, foreslås det, at den mængde af varme, man kan  

 få tilskud til, også ændres, så der på den ene  

 side er incitament til at udnytte processpildvarmen, og på den anden  

 side stadig er incitament til at nedbringe mængden af processpildvarme.  

 Dette er i udgangspunktet en fornuftig regulering   men med samme problem som  

 ovenstående: den er ikke finansieret.
Ændring af proceslisten Listen over produktioner, der kan få reduceret eller  

 godtgjort deres CO2-afgift, fordi de er meget energitunge,  

 foreslås udvidet til også at omfatte isolering (mineraluld),  

 porebeton, moler og betonit.
I lovforslaget argumenteres for tre  

 områder, der skal have afgiftslempelser og justeringer.
Det er meget  

 energitunge produktioner, og blandt argumenterne for at henholdsvis  

 begrænse og udvide afgiftsmuligheder er konkurrencen mellem de  

 nævnte produktioner og andre energitunge produktioner eller mindre  

 energikrævende konkurrerende produkter.
For Enhedslisten ser det ud  

 til, at vi er på vej ud i en jungle, hvor produktioner skal ligestilles  

 i konkurrencen uanset deres samfundsmæssige omkostninger.
I  

 vægtningen af konkurrenceligestillingen skelnes ikke til  

 miljøet, og derfor er det en ond spiral, vi begiver os ud i, hvis ikke  

 et lavere energiforbrug skal slå igennem på prisen og gøre  

 miljøvenlige produkter mere attraktive.
Justering af svovlafgiften Enhedslisten er positiv over for justeringerne af  

 svovlafgiften, men Enhedslisten mener, at de resultater, der viser, at halm  

 åbenbart har et større svovlindhold end andre plantebaserede  

 biobrændsler, bør give anledning til, at man overvejer halms  

 prioritering i biobrændselsaftalen.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal  

 (udvalget med undtagelse af EL):
Til § 1 1) Nr. 4 affattes således:
 »4. § 9, stk. 2, affattes således:
»Stk. 2. Fritaget for afgift er endvidere varer, der anvendes  

 til fremstilling af elektricitet i kraftværker og  

 kraft-varme-værker, der er registreret efter denne lov, når der  

 skal betales afgift efter lov om afgift af elektricitet.
Kraftværker og  

 kraft-varme-værker omfattet af bilaget til denne lov skal ikke betale  

 afgift af den del af det samlede forbrug af afgiftspligtige varer, der  

 medgår til produktionen af elektricitet, og som indregnes i  

 elektricitetsprisen.
Som indregnet i elektricitetsprisen efter 2. pkt. anses  

 den del af de afgiftspligtige varer, der skal indregnes i elektricitetsprisen  

 efter den kontrakt mellem kraft-varme-værket og varmeaftageren, der var  

 gældende den 1. juli 1998, og som var godkendt af Elprisudvalget,  

 såfremt mere end 25 pct. af kraft-varme-værkets produktion af  

 elektricitet til indenlandsk anvendelse afsættes til  

 ikkeomkostningsbestemte priser.
For nedenfor nævnte  

 kraft-varme-værker gælder dog følgende:
1)	For kraft-varme-værker omfattet af 3. pkt., der ikke den 1.  

 juli 1998 havde en godkendt kontrakt, beregnes den del af de afgiftspligtige  

 varer, der anses for indregnet i elektricitetsprisen, ved fra 1 at  

 trække forholdet mellem på den ene side periodens samlede  

 varmeleverance ab værk tillagt eget forbrug af varme og divideret med  

 1,19 og på den anden side det totale energiindhold i de i perioden  

 indfyrede brændsler.
Er varmeforsyningen mindre end 12 år gammel,  

 divideres i stedet med 2,0. Der kan dog maksimalt opnås fritagelse for  

 en andel af det samlede brændselsforbrug svarende til andelen af  

 på den ene side energiindholdet i den i perioden fremstillede  

 elektricitet divideret med 0,4 og på den anden side det totale  

 energiindhold i de i perioden indfyrede brændsler.
2)	For kraft-varme-værker omfattet af 3. pkt., der ikke havde en  

 godkendt kontrakt den 1. juli 1998, men har en godkendt kontrakt den 1. juli  

 1999, og som den 1. juli 1999 afsatte mindre end 25 pct. af  

 kraft-varme-værkets produktion af elektricitet til indenlandsk  

 anvendelse til ikkeomkostningsbestemte priser, finder kontrakten af 1. juli  

 1999 anvendelse.
Det er dog en forudsætning, at kraftvarmefordelen  

 deles efter højst 12 år.
3)	Kraft-varme-værker omfattet af 3. pkt. kan i stedet for efter  

 nr. 1 eller 2 opgøre den del af de afgiftspligtige varer, der anses  

 for indregnet i elektricitetsprisen, på grundlag af principperne i en  

 af Elprisudvalget godkendt kontrakt fra et tilsvarende eksisterende  

 kraft-varme-værk (et referenceværk). Ved valg af  

 referenceværk skal tilstræbes størst mulig  

 overensstemmelse mellem værkernes virkningsgrader, alder,  

 udbygningstakten for varmeforsyningen og de kontraktmæssige forhold  

 vedrørende elektricitets- og varmefremstillingen.
Valg af  

 referenceværk skal godkendes af de statslige told- og  

 skattemyndigheder.
Andre kraft-varme-værker end de, der omfattes af  

 bilaget, skal ikke betale afgift af den andel af det samlede forbrug af  

 afgiftspligtige varer, som er medgået til fremstilling af elektricitet.  

 Den andel af det samlede forbrug af afgiftspligtige varer, som er  

 medgået til fremstilling af elektricitet, beregnes som det samlede  

 forbrug af varer fratrukket kraft-varme-produktionen divideret med 1,25, idet  

 der dog højst kan opnås friholdelse for afgift efter denne lov  

 svarende til elektricitetsproduktionen divideret med 0,35. Andre  

 kraft-varme-værker end de, der omfattes af bilaget, kan i stedet  

 vælge at beregne den andel af det samlede forbrug af afgiftspligtige  

 varer, som er medgået til fremstilling af elektricitet, som forholdet  

 mellem på den ene side energiindholdet i den fremstillede mængde  

 elektricitet divideret med 0,65 og på den anden side det totale  

 energiindhold i de indfyrede brændsler.
Andre kraft-varme-værker  

 end de, der er omfattet af bilaget, kan desuden vælge enten at beregne  

 den andel af det samlede forbrug af afgiftspligtige varer, som er  

 medgået til fremstilling af elektriciteten, som forholdet mellem  

 på den ene side energiindholdet i den fremstillede elektricitet og  

 på den anden side summen af energiindholdet i den fremstillede  

 elektricitet og den fremstillede mængde varme eller at beregne den  

 andel af det samlede forbrug af afgiftspligtige varer, som er medgået  

 til fremstilling af elektricitet, som forholdet mellem på den ene side  

 energiindholdet i den fremstillede elektricitet divideret med 0,9 og på  

 den anden side det totale energiindhold i de indfyrede brændsler.
Den  

 metode, som andre kraft-varme-værker end de, der omfattes af bilaget,  

 vælger, skal benyttes i hele kalenderåret.
 Energiindholdet udgør:
Spildolie 40,4 MJ/kg Fyringstjære 36,4 MJ/kg Gas- og dieselolie 35,9 MJ/l Petroleum 34,8 MJ/l Fuelolie 40,4 MJ/kg LPG 46,0 MJ/kg Gas, som fremkommer ved raffinering af mineralsk olie  

 (raffinaderigas) 52,0 MJ/kg Stenkul 25,2 GJ/t Koks 28,9 GJ/t Jordoliekoks 31,4 GJ/t Brunkulsbriketter og brunkul 18,3 GJ//t Benzin 32,9 MJ/l Halm 14,5 MJ/kg Træaffald 14,7 MJ/kg Andet affald 9,4 MJ/kg Naturgas 39,6 MJ/Nm3 Biogas 19,7 MJ/Nm3 Forgasningsgas 4,0 MJ/Nm3 MJ = megajoule GJ = gigajoule.«« [Små kraft-varme-værker   sikring mod  

 afgiftsforhøjelse] Til § 2 2) Nr. 1 affattes således:
 »1. § 8, stk. 2, affattes således:
»Stk. 2. Der ydes endvidere afgiftsfritagelse eller  

 -godtgørelse af varer, der anvendes til fremstilling af elektricitet i  

 kraftværker og kraft-varme-værker, der er registreret efter denne  

 lov, når der skal betales afgift efter lov om afgift af elektricitet.  

 Kraftværker og kraft-varme-værker omfattet af bilaget til denne  

 lov skal ikke betale afgift af den del af det samlede forbrug af  

 afgiftspligtige varer, der medgår til produktionen af elektricitet, og  

 som indregnes i elektricitetsprisen.
Som indregnet i elektricitetsprisen  

 efter 2. pkt. anses den del af de afgiftspligtige varer, der skal indregnes i  

 elektricitetsprisen efter den kontrakt mellem kraft-varme-værket og  

 varmeaftageren, der var gældende den 1. juli 1998, og som var godkendt  

 af Elprisudvalget, såfremt mere end 25 pct. af  

 kraft-varme-værkets produktion af elektricitet til indenlandsk  

 anvendelse afsættes til ikkeomkostningsbestemte priser.
For nedenfor  

 nævnte kraft-varme-værker gælder dog  

 følgende:
1)	For kraft-varme-værker omfattet af 3. pkt., der ikke den 1.  

 juli 1998 havde en godkendt kontrakt, beregnes den del af de afgiftspligtige  

 varer, der anses for indregnet i elektricitetsprisen, ved fra 1 at  

 trække forholdet mellem på den ene side periodens samlede  

 varmeleverance ab værk tillagt eget forbrug af varme og divideret med  

 1,19 og på den anden side det totale energiindhold i de i perioden  

 indfyrede brændsler.
Er varmeforsyningen mindre end 12 år gammel,  

 divideres i stedet med 2,0. Der kan dog maksimalt opnås fritagelse for  

 en andel af det samlede brændselsforbrug svarende til andelen af  

 på den ene side energiindholdet i den i perioden fremstillede  

 elektricitet divideret med 0,4 og på den anden side det totale  

 energiindhold i de i perioden indfyrede brændsler.
2)	For kraft-varme-værker omfattet af 3. pkt., der ikke havde en  

 godkendt kontrakt den 1. juli 1998, men har en godkendt kontrakt den 1. juli  

 1999, og som den 1. juli 1999 afsatte mindre end 25 pct. af  

 kraft-varme-værkets produktion af elektricitet til indenlandsk  

 anvendelse til ikkeomkostningsbestemte priser, finder kontrakten af 1. juli  

 1999 anvendelse.
Det er dog en forudsætning, at kraft-varme-fordelen  

 deles efter højst 12 år.
3)	Kraft-varme-værker omfattet af 3. pkt. kan i stedet for efter  

 nr. 1 eller 2 opgøre den del af de afgiftspligtige varer, der anses  

 for indregnet i elektricitetsprisen, på grundlag af principperne i en  

 af Elprisudvalget godkendt kontrakt fra et tilsvarende eksisterende  

 kraft-varme-værk (et referenceværk). Ved valg af  

 referenceværk skal tilstræbes størst mulig  

 overensstemmelse mellem værkernes virkningsgrader, alder,  

 udbygningstakten for varmeforsyningen og de kontraktmæssige forhold  

 vedrørende elektricitets- og varmefremstillingen.
Valg af  

 referenceværk skal godkendes af de statslige told- og  

 skattemyndigheder.
Andre kraft-varme-værker end de, der omfattes af  

 bilaget, får godtgjort eller kan fritages for afgiften af den andel af  

 det samlede forbrug af afgiftspligtige varer, som er medgået til  

 fremstilling af elektricitet.
Den andel af det samlede forbrug af  

 afgiftspligtige varer, som er medgået til fremstilling af elektricitet,  

 beregnes som det samlede forbrug af varer fratrukket kraft-varme-produktionen  

 divideret med 1,25, idet der dog højst kan opnås friholdelse for  

 afgift efter denne lov svarende til elektricitetsproduktionen divideret med  

 0,35. Andre kraft-varme-værker end de, der omfattes af bilaget, kan i  

 stedet vælge at beregne den andel af det samlede forbrug af  

 afgiftspligtige varer, som er medgået til fremstilling af elektricitet,  

 som forholdet mellem på den ene side energiindholdet i den fremstillede  

 mængde elektricitet divideret med 0,65 og på den anden side det  

 totale energiindhold i de indfyrede brændsler.
Andre  

 kraft-varme-værker end de, der er omfattet af bilaget, kan desuden  

 vælge enten at beregne den andel af det samlede forbrug af  

 afgiftspligtige varer, som er medgået til fremstilling af  

 elektriciteten, som forholdet mellem på den ene side energiindholdet i  

 den fremstillede elektricitet og på den anden side summen af  

 energiindholdet i den fremstillede elektricitet og den fremstillede  

 mængde varme eller at beregne den andel af det samlede forbrug af  

 afgiftspligtige varer, som er medgået til fremstilling af elektricitet,  

 som forholdet mellem på den ene side energiindholdet i den fremstillede  

 elektricitet divideret med 0,9 og på den anden side det totale  

 energiindhold i de indfyrede brændsler.
Den metode, som andre  

 kraft-varme-værker end de, der omfattes af bilaget, vælger, skal  

 benyttes i hele kalenderåret.«« [Små kraft-varme-værker   sikring mod  

 afgiftsforhøjelse] Til § 3 3) Nr. 1 affattes således:
 »1. § 7, stk. 1, affattes således:
»Fritaget for afgift er endvidere varer omfattet af § 1,  

 stk. 1, nr. 1-5, der anvendes til fremstilling af elektricitet i  

 kraftværker og kraft-varme-værker, der er registreret efter denne  

 lov, når der skal betales afgift efter lov om afgift af elektricitet.  

 Kraftværker og kraft-varme-værker omfattet af bilaget til denne  

 lov skal ikke betale afgift af den del af det samlede forbrug af  

 afgiftspligtige varer, der medgår til produktionen af elektricitet, og  

 som indregnes i elektricitetsprisen.
Som indregnet i elektricitetsprisen  

 efter 2. pkt. anses den del af de afgiftspligtige varer, der skal indregnes i  

 elektricitetsprisen efter den kontrakt mellem kraft-varme-værket og  

 varmeaftageren, der var gældende den 1. juli 1998, og som var godkendt  

 af Elprisudvalget, såfremt mere end 25 pct. af  

 kraft-varme-værkets produktion af elektricitet til indenlandsk  

 anvendelse afsættes til ikkeomkostningsbestemte priser.
For nedenfor  

 nævnte kraft-varme-værker gælder dog  

 følgende:
1)	For kraft-varme-værker omfattet af 3. pkt., der ikke den 1.  

 juli 1998 havde en godkendt kontrakt, beregnes den del af de afgiftspligtige  

 varer, der anses for indregnet i elektricitetsprisen, ved fra 1 at  

 trække forholdet mellem på den ene side periodens samlede  

 varmeleverance ab værk tillagt eget forbrug af varme og divideret med  

 1,19 og på den anden side det totale energiindhold i de i perioden  

 indfyrede brændsler.
Er varmeforsyningen mindre end 12 år gammel,  

 divideres i stedet med 2,0. Der kan dog maksimalt opnås fritagelse for  

 en andel af det samlede brændselsforbrug svarende til andelen af  

 på den ene side energiindholdet i den i perioden fremstillede  

 elektricitet divideret med 0,4 og på den anden side det totale  

 energiindhold i de i perioden indfyrede brændsler.
2)	For kraft-varme-værker omfattet af 3. pkt., der ikke havde en  

 godkendt kontrakt den 1. juli 1998, men har en godkendt kontrakt den 1. juli  

 1999, og som den 1. juli 1999 afsatte mindre end 25 pct. af  

 kraft-varme-værkets produktion af elektricitet til indenlandsk  

 anvendelse til ikke-omkostningsbestemte priser, finder kontrakten af 1. juli  

 1999 anvendelse.
Det er dog en forudsætning, at kraftvarmefordelen  

 deles efter højst 12 år.
3)	Kraft-varme-værker omfattet af 3. pkt. kan i stedet for efter  

 nr. 1 eller 2 opgøre den del af de afgiftspligtige varer, der anses  

 for indregnet i elektricitetsprisen, på grundlag af principperne i en  

 af Elprisudvalget godkendt kontrakt fra et tilsvarende eksisterende  

 kraft-varme-værk (et referenceværk). Ved valg af  

 referenceværk skal tilstræbes størst mulig  

 overensstemmelse mellem værkernes virkningsgrader, alder,  

 udbygningstakten for varmeforsyningen og de kontraktmæssige forhold  

 vedrørende elektricitets- og varmefremstillingen.
Valg af  

 referenceværk skal godkendes af de statslige told- og  

 skattemyndigheder.
Andre kraft-varme-værker end de, der omfattes af  

 bilaget, skal ikke betale afgift af den andel af det samlede forbrug af  

 afgiftspligtige varer, som er medgået til fremstilling af elektricitet.  

 Den andel af det samlede forbrug af afgiftspligtige varer, som er  

 medgået til fremstilling af elektricitet, beregnes som det samlede  

 forbrug af varer fratrukket kraft-varme-produktionen divideret med 1,25, idet  

 der dog højst kan opnås friholdelse for afgift efter denne lov  

 svarende til elektricitetsproduktionen divideret med 0,35. Andre  

 kraft-varme-værker end de, der omfattes af bilaget, kan i stedet  

 vælge at beregne den andel af det samlede forbrug af afgiftspligtige  

 varer, som er medgået til fremstilling af elektricitet, som forholdet  

 mellem på den ene side energiindholdet i den fremstillede mængde  

 elektricitet divideret med 0,65 og på den anden side det totale  

 energiindhold i de indfyrede brændsler.
Andre kraft-varme-værker  

 end de, der er omfattet af bilaget, kan desuden vælge enten at beregne  

 den andel af det samlede forbrug af afgiftspligtige varer, som er  

 medgået til fremstilling af elektriciteten, som forholdet mellem  

 på den ene side energiindholdet i den fremstillede elektricitet og  

 på den anden side summen af energiindholdet i den fremstillede  

 elektricitet og den fremstillede mængde varme eller at beregne den  

 andel af det samlede forbrug af afgiftspligtige varer, som er medgået  

 til fremstilling af elektricitet, som forholdet mellem på den ene side  

 energiindholdet i den fremstillede elektricitet divideret med 0,9 og på  

 den anden side det totale energiindhold i de indfyrede brændsler.
Den  

 metode, som andre kraft-varme-værker end de, der omfattes af bilaget,  

 vælger, skal benyttes i hele kalenderåret.
 Energiindholdet udgør:
Spildolie 40,4 MJ/kg Fyringstjære 36,4 MJ/kg Gas- og dieselolie 35,9 MJ/l Petroleum 34,8 MJ/l Fuelolie 40,4 MJ/kg LPG 46,0 MJ/kg Gas, som fremkommer ved raffinering af mineralsk olie  

 (raffinaderigas) 52,0 MJ/kg Stenkul 25,2 GJ/t Koks 28,9 GJ/t Jordoliekoks 31,4 GJ/t Brunkulsbriketter og brunkul 18,3 GJ//t Benzin 32,9 MJ/l Halm 14,5 MJ/kg Træaffald 14,7 MJ/kg Andet affald 9,4 MJ/kg Naturgas 39,6 MJ/Nm3 Biogas 19,7 MJ/Nm3 Forgasningsgas 4,0 MJ/Nm3 MJ = megajoule GJ = gigajoule.«« [Små kraft-varme-værker   sikring mod  

 afgiftsforhøjelse] Til § 4 4) Nr. 1 udgår.
[Centrale kraft-varme-værker   sikring mod  

 afgiftsforhøjelse] Til § 6 5) Før nr. 1 indsættes som nyt nummer:
 »01. § 1 affattes således:
 »§ 1. Efter reglerne i denne lov ydes der statstilskud til  

 produktion af elektricitet, der fremstilles ved biogas- og naturgasbaseret  

 decentral kraft-varme-produktion, naturgasbaseret industriel  

 kraft-varme-produktion eller affaldsbaseret kraft-varme-produktion.
Stk. 2. Statstilskud ydes kun til den del af  

 produktionen, hvoraf der betales afgift efter lov om afgift af  

 elektricitet.«« [Præcisering af de tilskudsberettigede  

 brændsler] 6) I den under nr. 2 foreslåede affattelse af §  

 2 a affattes stk. 2 således:
»Stk. 2. Efter udløb af den periode, hvor der efter  

 stk. 1 ydes et tilskud på 7 øre pr. kWh, gives et tilskud  

 på 2 øre pr. kWh ved udskiftning af eksisterende naturgas- eller  

 affaldsbaserede industrielle kraft-varme-anlæg.« [Præcisering af tilskudsperioderne] 7) I det under nr. 3 foreslåede § 2 b, stk.  

 1, ændres »2,4 mio. kWh« til: »op til 8 mio. kWh fratrukket  

 elproduktionen af det tilskudsberettigede brændsel fra de  

 foregående tre kvartaler.
Grænsen på de 8 mio. kWh  

 reduceres med de kvartalssatser, hvor værket ikke har været  

 idriftsat«.
[Bedre udnyttelse af maksimumsgrænsen] Til § 7 8) I stk. 3, 1. pkt., ændres »2001« til:  

 »2002«.
[Redaktionel ændring] 9) Stk. 3, 3. pkt., affattes således:
»Ministeren kan fastsætte, at dele af § 6 træder i kraft  

 før andre dele af § 6.« [Redaktionel ændring] 10) Stk. 4 affattes således:
»Stk. 4. Tilskud, der ydes efter lov om tilskud til elproduktion,  

 til elektricitet, der fremstilles i perioden fra den 1. juli 2002 til  

 ikrafttrædelsestidspunktet efter stk. 3, udbetales med forbehold for  

 tilbagebetaling, hvis der udbetales større tilskud end efter denne  

 lov.
Såfremt der i samme periode ydes et mindre tilskud for  

 elproduktionen end efter denne lov, udbetales manglende tilskud efter denne  

 lovs ikrafttræden.« [Redaktionel ændring] 11) Stk. 6 affattes således:
»Stk. 6. Fra den 1. januar 2001 til den 1. juli 2002 kan der ydes  

 tilskud til elproducenter omfattet af § 8 a, stk. 3 og 4, i elforsyningsloven  

 for det tilskudsberettigede egetforbrug.
Netvirksomhederne foretager  

 opgørelsen af det tilskudsberettigede egetforbrug enten ved en  

 måling ved det kollektive elforsyningsnet eller ved en beregning.
Denne  

 beregning foretages ved, at der fra egetforbruget fratrækkes dels et  

 beregnet nettab fra produktionsstedet til det kollektive elforsyningsnet og  

 dels det nødvendige egetforbrug i forbindelse med elproduktionen.  

 Netvirksomhedernes udbetaling af tilskud foretages i overensstemmelse med § 4  

 i lov om tilskud til elproduktion.« [Fastlæggelse af målingsforpligtelsen i  

 overgangsperioden] Bemærkninger Til nr. 1-3 Af administrative grunde er der i elafgiftsloven en regel,  

 hvorefter små elproducenter (under 150 kW eleffekt) ikke skal  

 registreres efter elafgiftsloven.
Når producenten ikke er registreret,  

 er egetforbruget af egenproduceret el fritaget for elafgift.
Der kan i  

 så fald ikke gives elproduktionstilskud.
Ligeledes af administrative grunde indeholder  

 olieafgiftsloven en regel, hvorefter forbrug af olie i alle motorer skal  

 belastes af dieselafgiftssatsen.
Dieselafgiftssatsen er højere end  

 satsen for fyringsolie.
For ikke at skabe konkurrenceforvridning bestemmer  

 gasafgiftsloven også, at der er højere afgift på gas til  

 motordrift end på gas til opvarmning m.v.
Et mini-kraft-varme-værk består typisk af en  

 gas- eller oliedrevet motor, der fremstiller el og varme, og hvor kapaciteten  

 er under 150 kW.
Normalt er der ikke afgift på brændsel til  

 elfremstilling, eller afgiften på brændslet bliver godtgjort.  

 Hvis elektriciteten fra mini-kraft-varme-anlægget imidlertid ikke er  

 belastet med afgift, for eksempel fordi elektriciteten bruges af producenten  

 selv, kan der ikke gives fritagelse eller godtgørelse for  

 brændsel til elproduktion.
Der kan heller ikke gives  

 elproduktionstilskud, når der ikke betales elafgift.
Oprindelig kunne ejeren af et sådant  

 mini-kraft-varme-værk helt undgå at være i kontakt med  

 afgiftsmyndighederne.
Producenten skulle ikke betale elafgift, og afgiften  

 på drivmidlet blev betalt af olie- eller gasleverandøren efter  

 den samme   højeste   sats af hele forbruget.
Det var administrativt  

 let.
Ved en ændring af afgiftslovene blev der imidlertid  

 givet tilladelse til, at man kunne nøjes med at betale den lavere  

 afgift af den del af brændselsforbruget, der blev henregnet til  

 varmefremstilling, mens man fortsat skulle betale den høje afgift af  

 den del af forbruget, der gik til elfremstilling.
Det gav  

 mini-kraft-varme-værkerne en økonomisk gevinst, men samtidig  

 ekstra administration, fordi man nu skulle dele brændselsforbruget op i  

 varmedelen og eldelen.
I L 190 foreslås ændrede regler for  

 elproduktionstilskud og ændrede regler for fordeling af brændsel  

 i kraft-varme-værker.
Efter de nye regler for fordeling af  

 brændsel i decentrale kraft-varme-værker, der også vil  

 gælde for mini-kraft-varme-værker, vil der i almindelighed blive  

 henregnet mindre brændsel til varmedelen og mere brændsel til  

 eldelen.
For almindelige decentrale værker, hvor brændsel til  

 elfremstilling er fritaget for afgift, men hvor den fremstillede el vil blive  

 belagt med afgift, medfører dette, at afgiften sænkes.
 For mini-kraft-varme-værker er virkningen af, at  

 mere brændsel henregnes til eldelen og mindre brændsel til  

 varmedelen, imidlertid en afgiftsstigning.
Det gælder imidlertid i dag for husholdninger og  

 ikke momsregistrerede forbrugere, og det vil også være  

 gældende med vedtagelse af lovforslag nr.
L 190, at afgiftsreglerne  

 samlet set er mildere for mini-kraft-varme-anlæg end for almindelige  

 kraft-varme-anlæg.
Selv om mini-kraft-varme-værkerne får en  

 højere afgift og de almindelige kraft-varme-værker en lavere  

 afgift, vil afgiften for mini-kraft-varme-anlæg fortsat være  

 lavest.
 For momsregistrerede mini-kraft-varme-anlæg er der  

 endda mulighed for at benytte både det ene og det andet  

 regelsæt.
 For at afbøde, at mini-kraft-varme-værker  

 eventuelt opnår en afgiftsstigning, foreslås det derfor, at de  

 pågældende værker frivilligt kan vælge at fordele  

 forbruget af el og varme, på samme måde som hidtil har  

 været gældende for alle decentrale kraft-varme-værker.
Derudover indeholder ændringsforslag nr. 2 en  

 redaktionel ændring af forslaget til fordelingsbestemmelsen i  

 naturgasafgiftsloven, idet det ikke   således som konsekvensen var af  

 den oprindeligt foreslåede regel   har været hensigten at  

 ændre den hidtil gældende ordning, hvor de decentrale  

 kraft-varme-værker enten kan blive fritaget for afgiften på el  

 eller at få afgiften godtgjort. Ændringen medfører, at  

 sætningen »Andre kraft-varme-værker end de, der omfattes af  

 bilaget, skal ikke betale afgift af den andel af det samlede forbrug af  

 afgiftspligtige varer, som er medgået til fremstilling af  

 elektricitet.« ændres til: »Andre kraft-varme-værker end de, der  

 omfattes af bilaget, får godtgjort eller kan fritages for afgiften af  

 den andel af det samlede forbrug af afgiftspligtige varer, som er  

 medgået til fremstilling af elektricitet.« Til nr. 4 Kraft-varme-delen af lovforslag nr.
L 190 har til  

 formål at nedsætte afgiften for decentral kraft-varme,  

 således at decentrale kraft-varme-værkers og  

 barmarksværkernes forbrugere opnår en nedsættelse af  

 varmeprisen.
Den bestemmelse, som blev foreslået i § 4, nr. 1, bevirker  

 imidlertid, at de centrale kraft-varme-værker i marginale situationer  

 vil kunne opleve en afgiftsstigning.
Af denne grund fjernes bestemmelsen fra  

 forslaget.
Retstilstanden omkring egetforbruget af el er dermed som  

 hidtil, at el udelukkende til elproduktion er fritaget for afgift, el til  

 blandet el- og varmeproduktion er forholdsmæssigt fritaget, el til  

 varmeproduktion er ikke fritaget, men belastes med processatsen og  

 eldistributionsafgiften, og el til administration og værksteder m.v. er  

 ikke fritaget og på forhånd ikke en del af begrebet  

 elværkernes egetforbrug af el.
El til administration og  

 værksteder m.v. kan efter omstændighederne være omfattet af  

 de almindelige regler for godtgørelse af procesel i momsregistrerede  

 virksomheder.
Det centrale spørgsmål, der skal afklares,  

 er, hvornår der ikke længere er tale om kombineret forbrug.
Fra  

 et vist sted i processen er der således tale om forbrug udelukkende til  

 el og forbrug udelukkende til varme.
Transformatorer ude i byen er  

 således ren el, medens en pumpestation ude i byen er ren varme.  

 Ligeledes vil den el, der driver en varmecirkulationspumpe på  

 værket, som anvendes til at pumpe varmen ud i fjernvarmenettet, skulle  

 anses som forbrug udelukkende til varme.
Til nr. 5 Tilskudsberettiget elproduktion er udvidet til også  

 at omfatte elektricitet fremstillet ved biogas, dog under de  

 forudsætninger, der er anført under § 2 b, dvs. for eksisterende  

 decentrale kraft-varme-værker, der før den 1. juli 2002 har en  

 kombineret forsyning med naturgas og biogas, eller for eksisterende  

 naturgasbaserede decentrale værker, der efter den 1. juli 2002  

 omlægger deres forsyning til også at omfatte biogas, herunder ren  

 biogas.
Der ydes ikke tilskud til biogas-kraft-varme-anlæg, der  

 før den 1. juli 2002 udelukkende anvender biogas, eller hvor  

 biogasanvendelsen udgør mere end 90 pct. af den tilskudsberettigede  

 elproduktion.
I bestemmelsens stk. 2 anføres det, at der kun ydes  

 tilskud til den del af produktionen, hvoraf der betales afgift efter lov om  

 afgift om elektricitet.
Dette er en videreførelse af princippet i den  

 gældende lovgivning.
Til nr. 6 Bestemmelsens formål er at præcisere  

 tilskudsfordelingen mellem 2 og 7 øre pr. kWh.
Det er efter  

 bestemmelsen muligt at opnå tilskud på 7 øre pr. kWh i  

 hele den første periode, som defineret i § 3 a på 6 eller 8  

 år, og som regnes fra idriftsættelsen af det enkelte anlæg.  

 Såfremt et anlæg udskiftes inden for den første periode,  

 reduceres tilskuddet på 7 øre pr. kWh ikke.
I den periode, hvor  

 der kan opnås tilskud på 7 øre pr. kWh, kan der ikke  

 samtidig opnås et tilskud på 2 øre pr. kWh.  

 Tilskudsperiodens længde efter udskiftning er som udgangspunkt  

 også 6 eller 8 år afhængigt af størrelsen på  

 det industrielle kraft-varme-anlæg.
Denne regnes fra udskiftningen af  

 det enkelte anlæg.
Længden af tilskudsperioden efter udskiftning er dog  

 afhængig af, hvornår udskiftningen sker.
Eksempelvis, hvis en  

 udskiftning finder sted 4 år inde i den første periode på  

 eksempelvis 6 år, vil tilskuddet på 2 øre kun kunne  

 opnås i 4 år efter første periodes ophør.
Omvendt  

 vil en udskiftning efter den første periode på 6 år  

 betyde, at tilskuddet på de 2 øre pr. kWh efterfølgende  

 gives i den fulde 6 års periode.
Reduktionen fra 7 til 2 øre pr. kWh sker  

 både, hvor der foretages en total udskiftning af  

 kraft-varme-anlægget, og ved udskiftning af større  

 anlægsdele såsom motor og turbine m.v.
Mindre udskiftninger  

 berettiger ikke til et tilskud på 2 øre pr. kWh.
Hvis der tidligere er ydet et tilskud på 7  

 øre pr. kWh, vil en ny elproducent på et kraft-varme-anlæg  

 alene være berettiget til tilskuddet på 2 øre pr. kWh,  

 forudsat at kraft-varme-produktionen sker på samme varmegrundlag.
Dette  

 skyldes, at etableringen af det nye anlæg karakteriseres som  

 udskiftning.
Hvis der sker en faktisk udvidelse af varmegrundlaget, vil selve  

 udvidelsesdelen kunne opnå et tilskud på 7 øre pr. kWh,  

 hvorimod det eksisterende grundlag fortsat kun er berettiget til et tilskud  

 på 2 øre pr. kWh.
Til nr. 7 Værker, som er omfattet af § 2 b, kan modtage  

 tilskud på 8 øre pr. kWh til elproduktionen, såfremt deres  

 samlede kapacitet, der er baseret på værkets samlede  

 brændselsmasse, er på 25 MW eller derunder.
Tilskuddet gives  

 efter de kvartalsvise maksimumssatser, som er anført i forslagets § 2  

 b.
Dette kan imidlertid betyde, at et mindre antal decentrale  

 kraft-varme-værker, primært de værker, der har en samlet  

 årlig produktion på 80-120 pct. af 8 mio. kWh, kan komme i  

 situationer, hvor de begrænses af de kvartalsvise overgrænser,  

 så de derved ikke opnår tilskud af hele den samlede årlige  

 produktion på indtil 8 mio. kWh.
Omkring 20 værker ligger typisk  

 inden for dette interval.
De foreslåede kvartalsvise  

 begrænsninger svarer til, at en husstand med et årligt  

 varmeforbrug på 18,1 MWh, som er tilsluttet disse værker, kan  

 komme til at betale op til godt 100 kr. mere årligt i forhold til, hvis  

 værket kunne have udnyttet loftet på 8 mio. kWh fuldt ud.
Ovennævnte problemstilling løses ved at  

 forøge maksimumssatsen i 4. kvartal til 8 mio. kWh fratrukket  

 elproduktionen af det tilskudsberettigede brændsel fra de  

 foregående tre kvartaler.
Elproducenten får dermed mulighed for  

 at udnytte den årlige maksimumsgrænse for tilskudsberettiget  

 elproduktion på 8 mio. kWh med de angivne kvartalsvise grænser.
Ved forslaget vil elproducentens maksimale tilskud til  

 elproduktion begrænses af de maksimale satser for henholdsvis 1., 2. og  

 3. kvartal.
I 4. kvartal kan elproducenten maksimalt få tilskud til 8  

 mio. kWh tilskudsberettiget brændsel fratrukket summen af den mindste  

 værdi i 1., 2. og 3. kvartal af enten den faktiske, tilskudsberettigede  

 elproduktion eller den maksimale sats.
 Hvis værket ikke har været idriftsat i hele  

 året, kan der kun modtages tilskud svarende til den tilskudsberettigede  

 mængde brændsel i de kvartaler, hvor værket har  

 produceret.
Til nr. 8 Der er tale om en redaktionel ændring, idet der i  

 det oprindelige lovforslag ved en fejl er skrevet, at bestemmelsen  

 træder i kraft den 1. juli 2001. Det korrekte er den 1. juli 2002.
Til nr. 9 og 10 Der er tale om redaktionelle ændringer.
Til nr. 11 Bestemmelsen ændres således, at det  

 tilskudsberettigede egetforbrug opgøres enten ved en måling ved  

 det kollektive elforsyningsnet eller ved en beregning.
Denne beregning  

 foretages ved, at der fra egetforbruget fratrækkes dels et beregnet  

 nettab fra produktionsstedet til det kollektive elforsyningsnet, dels det  

 nødvendige egetforbrug i forbindelse med elproduktionen.
Dermed vil  

 opgørelsen af det tilskudsberettigede egetforbruget i perioden 1.  

 januar 2001 til 1. juli 2002 ikke skulle foretages af elproducenten, men i  

 stedet for af netvirksomheden.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Jann Sjursen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 190 Bilagsnr.
Titel 1 Høringssvar, fra skatteministeren 2 Henvendelse af 11/4-02 fra Novo Nordisk A/S 3 Henvendelse af 12/4-02 fra SCA Packaging Djursland A/S 4 Høringssvar, fra skatteministeren 5 Bilag tilbagetaget 6 Bilag tilbagetaget 7 Spm. 1 om oversendelse af høringsnotat, til skatteministeren 8 Spm. 2, om mini-kraft-varme-værker skulle behandles i forbindelse  

 med barmarksværker og decentrale kraft-varme-værker, til  

 skatteministeren Spm. 3 om miniværkernes økonomiske situation inklusive  

 motorafgiften, til skatteministeren Spm. 4, om miniværkerne blev fjernet i forbindelse med  

 finanslovforslag 2002, til skatteministeren Spm. 5, om ministeren agter af indarbejde miniværkerne i  

 lovforslaget, til skatteministeren 9 Høringssvar, fra skatteministeren 10 Meddelelse om tidspunkt for betænkningsafgivelse og frist for  

 spørgsmål m.v.
