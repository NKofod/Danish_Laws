Cirkulæreskrivelse om meddelelse om  

 spørgsmålet om, hvorvidt medlemmet havde handlet på en  

 måde, der kunne sidestilles med afslag på at medvirke til  

 udarbejdelse af en IHP Kommentar m.v.:
Et medlem mødte op på AF med et udkast til en  

 IHP.
AF indberettede til kassen, at medlemmet var gået i vrede over  

 AF's manglende accept af IHP'en, mens medlemmet påstod, at AF  

 uberettiget havde smidt ham ud.
 Meddelelse om afgørelsen:
Et medlem blev indkaldt til møde om udarbejdelse af  

 en IHP.
Medlemmet mødte op med et udkast, som efter AF-medarbejderens  

 opfattelse kun indeholdt forslag til optimering af hans jobsøgning.
AF  

 mente derfor ikke, at udkastet var aktivering i lovens forstand.  

 Ifølge AF-medarbejderen blev medlemmet oprørt herover og  

 hidsede sig voldsomt op, således at han til sidst gik i vrede.  

 Ifølge medlemmet var AF-medarbejderen gået i baglås, fordi  

 han ikke kunne svare på medlemmets spørgsmål, og han havde  

 derfor smidt medlemmet ud.
Medlemmet hævdede endvidere, at han intet  

 havde haft imod ændringer i udkastet.
Kassen pålagde medlemmet 1 uges effektiv  

 karantæne, da kassen fandt, at medlemmet havde handlet på en  

 måde, der kunne sidestilles med afslag på at medvirke til at  

 udarbejde en IHP.
Kassen lagde AF's oplysninger om mødets  

 forløb til grund, efter at AF havde bekræftet og uddybet  

 indberetningen.
 Medlemmet klagede til direktoratet, som tiltrådte  

 kassens afgørelse med samme begrundelse, da direktoratet ligeledes  

 lagde AF's oplysninger om mødets forløb til grund.
Ankenævnet ændrede direktoratets  

 afgørelse.
Ankenævnet fandt, at der ikke var tilstrækkelig  

 grund til at antage, at medlemmet ikke havde villet medvirke til at udarbejde  

 en IHP.
Ankenævnet lagde vægt på, at medlemmet ved  

 mødet havde forelagt et omfattende udkast til en IHP, som medlemmet  

 forudsatte suppleret under samtalen hos AF.
