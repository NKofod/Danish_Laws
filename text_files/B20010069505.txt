Bekendtgørelse om ændring af  

 bekendtgørelse om uddannelse  

 af lærere til folkeskolen § 1 I bekendtgørelse nr. 382 af 19. juni 1998 om uddannelse af  

 lærere til folkeskolen foretages følgende ændringer:
 1. Indledningen affattes således:
 »I medfør af § 2, stk. 4 og 5, § 3  

 og § 18, stk. 2, i lov om uddannelse af lærere til  

 folkeskolen, jf. lovbekendtgørelse nr. 981 af 1. november 2000, og  

 § 4, stk. 2, og § 7 i lov nr. 481 af 31. maj 2000 om  

 mellemlange videregående uddannelser, fastsættes:«.
 2. § 2 affattes således:
 »§ 2. Uddannelsen varer 4 år svarende  

 til 240 point i European Credit Transfer System (ECTS-point).
Stk. 2. I uddannelsen indgår der praktik i et omfang  

 svarende til 36 ECTS-point.
Praktikken tilrettelægges over 24 uger.
Stk. 3. Uddannelsens længde angiver det antal  

 studenterårsværk, der skal lægges til grund for  

 planlægningen af uddannelsen.
Et årsværk er en  

 fuldtidsstuderendes arbejde i et år og svarer til 60 ECTS-point.
Stk. 4. Uddannelsen giver ret til betegnelsen  

 professionsbachelor som folkeskolelærer.
Betegnelsen på engelsk  

 er Bachelor of Education.«.
 3. § 3, stk. 1, affattes således:
 »Uddannelsen omfatter følgende fag mv., som  

 indgår med den angivne andel af et årsværk:
 1)	Kristendomskundskab/livsoplysning med 0,20 årsværk,  

 svarende til 12 ECTS-point.
 2)	Liniefaget dansk eller liniefaget matematik med 0,70  

 årsværk, svarende til 42 ECTS-point.
 3)	3 liniefag á 0,55 årsværk, i alt 1,65  

 årsværk, svarende til 99 ECTS-point.
 4)	En større selvstændig opgave i tilknytning til et af  

 liniefagene (bacheloropgave) med 0,15 årsværk, svarende til 9  

 ECTS-point.
 5)	De pædagogiske fag: Almen didaktik, psykologi, pædagogik  

 og skolen i samfundet med 0,70 årsværk, svarende til 42  

 ECTS-point.
 6)	Praktik med 0,60 årsværk, svarende til 36  

 ECTS-point.«.
 4. I § 3 indsættes som stk. 5:
 »Stk. 5. Nationale og internationale forskningsresultater fra  

 det lærerfaglige område og andre fagområder, der er  

 relevante for professionen, integreres i størst muligt omfang i  

 undervisningen.«.
 5. I § 4, stk. 1, tilføjes efter  

 »erhvervssigte«: »samt for at kunne indgå i sammenhænge, hvor der  

 udføres forsknings- og udviklingsarbejder inden for det  

 lærerfaglige område«.
 6. I § 5, stk. 1, indsættes som 3. pkt.:
 »Praktikken tilrettelægges således, at der  

 gennem alle praktikperioderne sker en uddannelsesmæssig progression i  

 forhold til praktikkens formål.«.
 7. I § 5, stk. 2, indsættes som 3. pkt.:
 »Dog kan der i et af seminariet organiseret og godkendt  

 studieophold i udlandet indgå en praktikperiode på højst 3  

 uger.«.
 8. I § 5 indsættes som stk. 3:
 »Stk. 3. Med seminariets godkendelse i hvert  

 enkelt tilfælde kan praktik finde sted ved danske skoler i Sydslesvig  

 og ved skoler på Færøerne og i Grønland.«.
 Stk. 3   4 bliver herefter stk. 4  

 5.
 9. I § 7, stk. 1, ændres »i et selvvalgt  

 emne.« til: »i et selvvalgt emne - bacheloropgaven.«.
 10. § 16 affattes således:
»§ 16. Den større selvstændige  

 opgave bacheloropgaven, jf. § 7, bedømmes ved en individuel  

 mundtlig prøve af en af lærerne i liniefaget, af en af  

 lærerne i de pædagogiske fag og af en eller flere ministerielt  

 beskikkede censorer.
Der gives en samlet karakter for opgaven og den  

 mundtlige præstation ved prøven.«.
 11. I § 17 ændres »den større  

 selvstændige opgave« til »bacheloropgaven«.
 12. § 20, stk. 2, nr. 1, affattes  

 således:
 »1)	Omfanget af de enkelte pædagogiske fag, jf. § 3,  

 stk. 1, nr. 5, opgjort i ECTS-point.«.
 13. § 20, stk. 2, nr. 3, affattes  

 således:
 »3)	Praktikken, herunder den uddannelsesmæssige progression  

 gennem praktikperioderne, jf. § 5.«.
 14. § 20, stk. 2, nr. 5, affattes  

 således:
 »5)	Bacheloropgaven, jf. § 7.«.
 15. I § 20, stk. 7, indsættes som 2.  

 pkt.:
 »Gældende studieordning skal være offentligt  

 tilgængelig på seminariets hjemmeside.«.
§ 2 Bekendtgørelsen træder i kraft den 1. august 2001 og har  

 virkning for studerende, der er begyndt på uddannelsen den 1. august  

 1998 eller senere.
