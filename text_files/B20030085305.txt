Bekendtgørelse om arbejdsskadesikring for personer, der  

  

 udsendes til midlertidigt arbejde i udlandet I medfør af § 3, stk. 2, i lov nr. 422 af 10.  

 juni 2003 om arbejdsskadesikring fastsættes:
Udsendelse til lande tilknyttet EØS § 1.  

  

 Ved  

 udsendelse til lande, der er tilknyttet Det Europæiske Økonomiske  

 Samarbejdsområde (EØS), gælder bestemmelserne i De Europæiske Fællesskabers  

 (EF) forordning nr. 1408 af 14. juni 1971, artikel 13-17.
Udsendelse til traktatlande § 2.  

  

 Ved  

 udsendelse til et land, med hvilket Danmark har truffet gensidig overenskomst  

 om, i hvilket omfang bestemmelserne i lov om arbejdsskadesikring eller den  

 fremmede stats tilsvarende bestemmelser skal komme til anvendelse, gælder de  

 i  

 overenskomsten fastsatte bestemmelser.  

1) Udsendelse til tredjelande § 3.  

  

 Ved  

 udsendelse til andre lande end de i § 1 og § 2 omtalte finder lov  

 om  

 arbejdsskadesikring anvendelse i de første 12 måneder af opholdet i det andet  

 land, hvis den udsendte havde bopæl i Danmark inden udsendelse, og hvis den  

 pågældende er udsendt til arbejde i udlandet for en her i landet  

 hjemmehørende  

 virksomhed.
Hvis udsendelsen sker i den danske stats tjeneste, herunder af  

 foreninger, der udfører arbejde for den danske stat eller i dennes tjeneste,  

 finder lov om arbejdsskadesikring anvendelse uden tidsmæssig begrænsning.
Stk. 2.  

  

 Hvis der i  

 opholdslandet er fastsat bestemmelser om, at alle arbejdsskader i  

 opholdslandet  

 er omfattet af dette lands lovgivning, kommer reglerne i stk. 1 kun til  

 anvendelse i det omfang, ydelserne efter lov om arbejdsskadesikring  

 overstiger  

 de efter opholdslandets lovgivning fastsatte ydelser.
Den samlede ydelse vil  

 dog ikke kunne overstige de efter lov om arbejdsskadesikring fastsatte  

 ydelser.
Ikrafttrædelse § 4.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse nr. 974 af 16. december 1998 om arbejdsskadesikring for  

 personer, der udsendes til midlertidigt arbejde i udlandet, ophæves.
Arbejdsskadestyrelsen, den 20. oktober  

 2003 Anne Lind Madsen /Ole Pontoppidan 1)  

 Danmark har indgået konventioner med følgende lande: De Nordiske Lande,  

 Israel,  

 Jugoslavien (Slovenien, Kroatien, Makedonien samt Serbien og Montenegro er  

 indtrådt i konventionen), Marokko, Pakistan, Quebec, Schweiz og Tyrkiet.
