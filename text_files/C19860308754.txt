 Arbejdsmarkedsnævnene.
 I henhold til § 6, stk. 2, i lov om arbejdsformidling og  

 arbejdsløshedsforsikring m.v. ansættes arbejdsformidlingschefer af  

 arbejdsministeren efter indstilling fra arbejdsdirektøren.
 Arbejdsdirektøren afgiver sin indstilling efter forhandling med  

 vedkommende arbejdsmarkedsnævn samt Landarbejdsnævnet.
Reglerne for den nærmere procedure for ansættelse af  

 arbejdaformidlingschefer har været drøftet mellem arbejdsministeriet og  

 arbejdsdirektoratet, ligesom sagen har været forelagt Landsarbejdsnævnet.
Det  

 er på denne baggrund fundet hensigtsmæssigt på visse punkter at justere de  

 hidtil fulgte prodecureregler om ansættelse af arbejdsformidlingschefer.
 Med henvisning til ovenstående vedlægges herved nye procedureregler for  

 ansættelse af chefer ved arbejdsformidlingskontorerne.
 De nye procedureregler træder i kraft dags dato og erstatter de ved  

 rundskrivelse af 5. september 1978 meddelte retningslinier for proceduren i  

 forbindelse med ansættelse af arbejdsformidlingschefer.
 I forhold til den hidtil fulgte procedure bemærkes det, at de nye regler  

 bl.a. indebærer den ændring, at arbejdsmarkedsnævnet skal oplyse  

 arbejdsdirektøren om hvilke ansøgere, nævnet agter at indkalde til samtale.  

 Såfremt arbejdsdirektøren ønsker yderligere ansøgere indkaldt, skal også  

 disse indkaldes til samtale med arbejdsmarkedsnævnet, ligesom  

 arbejdsdirektøren eller dennes stedfortræder deltager i nævnets samtaler med  

 de enkelte ansøgere.
 De nye procedureregler ændrer i øvrigt ikke ved arbejdsmarkedsnævnets  

 deltagelse i forbindelse med besættelse af chefstillinger.
 P.D.V.
Per Hersby Kontorchef PRODECUREREG~ LER FOR BESÆTTELSE AF STILLINGER SOM ARBEJDSFORMIDLINGS- CHEF JFR. § 6, STK.
I LOV OM ARBEJDSFORMIDLING OG ARBEJDSLØSHEDS- FORSIKRING M.V.
Efter forhandling med Landsarbejdsnævnet samt  

 forelæggelse for arbejdsministeriet fastsættes følgende procedureregler for  

 ansættelse af arbejdsformidlingschefer:
1. Opslag og ansøgning.  1.1. Opslag af stillinger som  

 arbejdsformidlingschef sker under anvendelse af de for tjenestemænd i staten  

 gældende regler.  1.2. Stillinger som arbejdsformidlingschef opslås af  

 arbejdsdirektoratet.  1.3. Ansøgninger til stillinger som  

 arbejdsformidlingschef stiles til arbejdsministeren.
Ansøgningerne indsendes  

 til arbejdsdirektoratet.
2. Arbejdsmarkedsnævnets behandling.  2.1. Senest 8 dage efter  

 ansøgningssfristens udløb sender arbejdsdirektoratet ansøgningerne samt et  

 sammendrag heraf til vedkommende arbejdsmarkedsnævn.  2.2.  

 Arbejdsmarkedsnævnet kan bemyndige et underudvalg til helt eller delvist at  

 handle på nævnets vegne, jfr. punkt 8 i arbejdsministeriets cirkulære om  

 arbejdsmarkedsnævn.  2.3. Arbejdsmarkedsnævnet kan ved sin behandling af  

 sagen indkalde ansøgere til samtale samt i øvrigt tage de skridt, som nævnet  

 finder fornødne for sagens behandling.
Arbejdsmarkedsnævnet skal over for  

 arbejdsdirektøren oplyse, hvilke ansøgere nævnet agter at indkalde til  

 samtale.
Såfremt arbejdsdirektøren ønsker yderligere ansøgere indkaldt, end  

 dem nævnet agter at indkalde, skal også disse indkaldes til samtale.  

 Arbejdsdirektøren eller dennes stedfortræder deltager i arbejdsmarkedsnævnets  

 samtaler med de enkelte ansøgere.  2.4. Arbejdsmarkedsnævnet fremsender  

 herefter senest 30 dage efter at have modtaget sagen fra arbejdsdirektoratet  

 sin indstilling til arbejdsdirektøren.  2.5. Arbejdsmarkedsnævnet skal i sin  

 indstilling i uprioriteret rækkefølge pege på 2 eller flere ansøgere, som  

 nævnet finder egnede til stillingen.
Såfremt der er enighed i nævnet, kan  

 nævnet indstille een bestemt ansøger til stillingen.  2.6  

 Arbejdsmarkedsnævnet kan ved simpelt flertal indstille til arbejdsdirektøren,  

 at stillingen genopslås.
3. Landsarbejdsnævnets behandling.  3.1. Såfremt der fra  

 arbejdsmarkedsnævnets side ikke er indstillet een bestemt ansøger til  

 stillingen, sendes ansøgningerne, et sammendrag heraf samt  

 arbejdsmarkedsnævnets indstilling til Landsarbejdsnævnet efter at  

 direktoratet har modtaget indstillingen fra arbejdsmarkedsnævnet.  3.2 Senest  

 20 dage efter at have modtaget sagen fra arbejdsdirektoratet, jfr. punkt  

 3.1., afgiver Landsarbejdsnævnet indstilling til arbejdsdirektøren.
Såfremt  

 nævnet ønsker at indkalde ansøgere til samtale, har arbejdsdirektøren ret til  

 at pege på ansøgere, som også skal indkaldes.  3.3. Landsarbejdsnævnet skal i  

 sin indstilling til arbejdsdirektøren i uprioriteret rækkefølge pege på de  

 ansøgere, der af Landsarbejdsnævnet findes egnede til stillingen.
Såfremt der  

 er enighed i Landsarbejdanævnet, kan nævnet endvidere indstille een bestemt  

 ansøger til stillingen.  3.4. Landsarbejdsnævnet kan ved simpelt flertal  

 indstille til arbejdsdirektøren, at stillingen genopslås.  3.5. Såfremt  

 arbejdsmarkedsnævnet har indstillet een bestemt ansøger til stillingen,  

 orienteres Landsarbejdsnævnet herom.
Hvis arbejdsdirektøren er enig i  

 arbejdsmarkedsnævnets indstilling, afgiver direktøren herefter sin  

 indstilling til arbejdsministeren.
Hvis arbejdsdirektøren ikke er enig i  

 arbejdsmarkedsnævnets indstilling, anmoder arbejdsdirektøren  

 Landsarbejdsnævnet om en indstilling.
Landsarbejdsnævnet afgiver senest 20  

 dage efter at have modtaget sagen sin indstilling til arbejdsdirektøren, jfr.  

 punkt 3.3. og 3.4.
4. Arbejdsdirektørens indstilling til arbejdsministeren. -4.1. På baggrund  

 af arbejdsmarkedsnævnets og Landsarbejdsnævnets indstillinger, samt  

 direktoratets behandling af sagen, afgiver arbejdsdirektøren den endelige  

 indstilling til arbejdsministeren om, hvem der bør ansættes som  

 arbejdsformidlingschef.
Arbejdsdirektørens indstilling bilægges  

 ansøgningerne, et sammendrag heraf, arbejdsmarkedsnævnets og  

 Landsarbejdsnævnets indstillinger m.v.
 5. Ikrafttræden.  5.1. Nærværende procedureregler for besættelse af  

 stillinger som arbejdsformidlingschef træder i kraft den 12. februar 1986.  

  5.2. Nærværende procedureregler træder i stedet for de i  

 arbejdsdirektoratets rundskrivelse af 5. september 1987 indeholdte  

 retningslinier for proceduren i forbindelse med ansættelse af  

 arbejdsformidlingschefer.
