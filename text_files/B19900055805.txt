I medfør af lov om social pension, jf. lovbekendtgørelse nr. 497 af 4. juli 1989, som senest ændret ved § 2 i lov nr. 387  

 af 13. juni 1990 om ændring af forskellige lovbestemmelser om kontrol med udbetaling af offentlige ydelser m.v., fastsættes:
 Ansøgning mv.
§ 1.  Ansøgning om pension indgives til  

 kommunalbestyrelsen i bopælskommunen eller for personer med bopæl i udlandet  

 til seneste bopælskommune.
Hvis den pågældende ikke har haft bopæl i Danmark  

 indgives ansøgningen til Socialstyrelsen.
 Stk. 2.  For søfolk uden fast bopæl her i landet  

 indgives ansøgningen til kommunalbestyrelsen i den kommune, i hvilken det  

 pågældende skib hører hjemme.
 § 2.  En ansøger om førtidspension eller  

 invaliditetsydelse kan kræve, at kommunalbestyrelsen opretter pensionssag og  

 fremmer sagen til forelæggelse for revaliderings- og pensionsnævnet.
 Stk. 2.  Ansøgeren har ikke pligt til at underkaste sig  

 undersøgelse eller behandling, der kan medføre fare for liv eller førlighed.
 § 3.  Ansøgere og andre, der har kendskab til  

 forholdene, skal give kommunalbestyrelsen oplysninger og dokumentation, som  

 anses for nødvendig for at afgøre om betingelserne for pension er opfyldt  

 samt for at beregne og udbetale pension.
Udbetaling § 4.  Forskud på pension skal normalt udbetales med de  

 beløb, som vil gælde for den forventede pension, dvs. under hensyn til  

 forventet pensionstype, tillæg, indtægtsreguleringsregler mv.
Stk. 2.  Der kan udbetales forskud på bistands- og  

 plejetillæg, men ikke på invaliditetsydelse.
Hvis der på samme tid søges  

 invaliditetsydelse og bistands- eller plejetillæg, kan der heller ikke  

 udbetales forskud på tillægget.
 § 5.  Der er ikke ret til at få udbetalt en afdød  

 ægtefælles pension efter pensionslovens § 48, hvis dødsfaldet er sket, mens  

 en af ægtefællerne havde ophold på institution på et tidspunkt, hvor  

 pensionerne er omregnet som til enlige pensionister efter § 27, stk. 3, i  

 Socialministeriets bekendtgørelse nr. 511 af 4. juli 1990.
 § 6.  Ved opgørelse af minimumsbeløb for udbetaling af  

 pension efter pensionslovens § 31, stk. 4, medregnes alle pensionsydelser  

 bortset fra personligt tillæg.
Stk. 2.  Et beregnet personligt tillæg til  

 medicinudgifter udbetales ikke, hvis udbetalingen pr. lægeordineret  

 lægemiddel er mindre end 3 kr.
Et beregnet personligt tillæg til  

 medicinudgifter på 3 kr.
 eller derover forhøjes med pensionistens egen udgift, hvis denne er mindre  

 end 3 kr. pr. lægeordineret lægemiddel.
 § 7.  Bistands- eller plejetillæg udbetales, selvom  

 grundbeløbet til en folkepensionist i alderen fra 67 til 70 år er  

 bortreguleret.
§ 8.  Når der er truffet bestemmelse som nævnt i  

 pensionslovens § 46, stk. 1, må det i samarbejde med den institution, hvor  

 personen er indlagt, konstateres, at indlæggelsen træder i stedet for  

 plejehjemsophold, jf.
Socialministeriets bekendtgørelse nr. 511 af 4. juli  

 1990. Samtidig må kommunalbestyrelsen påse, at der ikke foreligger mere  

 egnede muligheder for ophold andetsteds.
§ 9.  Amtsrådet eller den myndighed, som amtsrådet  

 bemyndiger til det, skal underrette kommunalbestyrelsen i patientens  

 bopælskommune, når betingelserne for inddragelse af pensionen efter  

 pensionslovens § 46, stk. 2, anses for opfyldt eller for at blive opfyldt  

 inden for en kortere tid.
Det gælder uanset om patienten har haft en samlet  

 indlæggelsestid som fastsat i loven.
Stk. 2.  Redegørelsen til kommunalbestyrelsen skal i  

 nødvendigt omfang omfatte en beskrivelse af pensionistens fysiske og psykiske  

 funktioner samt en medicinsk og social vurdering af pensionistens muligheder  

 for at klare sig i eget hjem eller ved ophold andetsteds.
Endvidere skal  

 redegørelsen indeholde oplysninger om indlæggelsesperioder inden for det  

 sidste 1 1/2 år forud for indlæggelsen samt datoen for denne.
 Stk. 3.  Hvis kommunalbestyrelsen anmoder om det, skal  

 amtsrådet eller den myndighed, som amtsrådet bemyndiger dertil, afgive en  

 redegørelse som nævnt i stk. 2, til kommunalbestyrelsen.
 § 10.  Hvis en pensionist får ophold i en institution,  

 der er nævnt i pensionslovens § 46, stk. 4 og 5, eller er anerkendt efter §  

 96, i lov om social bistand, og opholdet må påregnes at have en varighed ud  

 over måneden, der følger efter optagelsesmåneden, skal institutionen  

 underrette kommunalbestyrelsen i pensionistens bopælskommune om optagelsen.
 Stk. 2.  Hvis der er rimelig udsigt til, at pensionisten  

 vil kunne forlade institutionen inden for et tidsrum af omkring 3 måneder  

 efter optagelsen, skal underretningen til kommunalbestyrelsen indeholde  

 oplysninger herom.
Overgang fra færøsk pension til dansk  

 pension § 11.  Personer, der modtager folkepension efter § 2,  

 stk. 1, nr.
 1, i lov for Færøerne om folkepension, overgår ved flytning til Danmark  

 til folkepension efter pensionslovens § 12.
 Stk. 2.  Personer, der modtage førtidig folkepension  

 efter § 2, stk.
 1, nr. 4, i lov for Færøerne om folkepension overgår ved flytning til  

 Danmark til almindelig førtidspension efter pensionslovens § 13, nr. 4.
 § 12.  Personer, der modtager (højeste)  

 invalidepension efter § 3, stk. 2, i lov for Færøerne om invalidepension  

 m.v., overgår ved flytning til Danmark til højeste førtidspension efter  

 pensionslovens § 13, nr. 1.
 Stk. 2.  Personer, der modtager (mellemste)  

 invalidepension efter § 3, stk. 3, i lov for Færøerne om invalidepension m.v.  

 og er fyldt 18 år, overgår ved flytning til Danmark til mellemste  

 førtidspension efter pensionslovens § 13, nr. 2.
 Stk. 3.  Personer, der modtager (laveste)  

 invalidepension efter § 3, stk. 4, i lov for Færøerne om invalidepension m.v.  

 og er fyldt 18 år, overgår ved flytning til Danmark til forhøjet almindelig  

 førtidspension efter pensionslovens § 13, nr. 3, jf. § 14, stk.
 3, nr. 1, hvis pensionen er tilkendt før det fyldte 60. år, og den  

 pågældende ikke var fyldt 60 år den 1. januar 1984. I andre tilfælde overgår  

 de til almindelig førtidspension efter pensionslovens § 13, nr. 4, jf. § 14,  

 stk. 3, nr. 1.
 § 13.  Personer, der modtager invaliditetsydelse efter  

 § 16 i lov for Færøerne om invalidepension m.v., overgår ved flytning til  

 Danmark til invaliditetsydelse efter pensionslovens § 18.
 § 14.  Personer, der efter de færøske pensionslove  

 modtager ægteskabstillæg, som de har fået tillagt før den 1. januar 1984,  

 alderstillæg, ventetillæg, bistands- eller plejetillæg, overgår ved flytning  

 til Danmark til de tilsvarende danske ydelser.
§ 15.  Personer, der modtager enkepension efter de  

 færøske bestemmelser herom, overgår ved flytning til Danmark til 3, jf. § 14, stk. 3, nr. 3, hvis de var fyldt 50 år den 1. januar 1984,  

 eller § 16.  Overgang til dansk pension efter reglerne i §§  

 8-12 er betinget af, at pågældende ved flytningen opfylder de almindelige  

 betingelser for pension i pensionslovens kapitel 1.
 Stk. 2.  Bopælstid på Færøerne medregnes ikke ved  

 anvendelse af pensionslovens § 3, stk. 2 og 3.
Ikrafttrædelse § 17.  Bekendtgørelsen træder i kraft den 1. september  

 1990.
 Stk. 2.  Samtidig ophæves Sikringsstyrelsens  

 bekendtgørelse nr. 873 af 23. december 1987 om ansøgning og udbetaling m.v.  

 af social pension.
