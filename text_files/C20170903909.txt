Cirkulære om slagtepræmieordningen ved slagterier der ikke er underlagt EUROP-klassificeringsordningen - kontrol med identitet og registrering (Til Fødevarestyrelsen, Kødkontrollen) I henhold til § 23 i bekendtgørelse nr. 1547 af 11. december 2015 om slagtepræmie for kvier, tyre og stude udføres kontrol med slagtepræmieordningen af Fødevarestyrelsen i samarbejde med Klassificeringsudvalget for Svin, Kvæg og Får.
Kapitel 1 Kontrollens omfang og tilrettelæggelse § 1. Kontrollen med slagtepræmieordningen efter denne instruks skal kun foretages på de af Landbrugs- og Fiskeristyrelsen udvalgte slagterier for det pågældende år.
Kødkontrollens sekretariat vil modtage besked fra Fødevarestyrelsen, Kemi og Fødevarekvalitet, om hvilke slagterier der er udvalgt.
Kontrolpersonalet ved sådanne udvalgte slagterier vil herefter modtage besked fra Kødkontrollens sekretariat om udvælgelsen.
§ 2. Fødevarestyrelsens kontrol på slagteriet skal udføre kontrollen som beskrevet i §§ 4-6. Kontrollen udføres på kvier, der ved indgang på slagteriet var under 16 måneder gamle og på tyre og stude, som ved indgangen på slagteriet var under 30 måneder gamle.
Kontrollen som angivet i §§ 4-5 udføres som en 5 % kontrol af alle kvier under 16 måneder og en 5 % kontrol af alle tyre og stude under 30 måneder, der slagtes på det pågældende slagteri, i perioden fra 1. januar til og med 31. december det pågældende år.
 Stk. 2. Udvælgelsen af dyr til kontrol skal ske tilfældigt (random sampling). Endvidere skal kontrollen udføres løbende i den angivne kontrolperiode, enten dagligt, eller hvis Fødevarestyrelsens kontrol skønner det mere hensigtsmæssigt af hensyn til det øvrige arbejdes tilrettelæggelse, med en anden frekvens (fx ugentligt eller hver 14. dag).
 § 3. Kødkontrollens sekretariat udfører kontrol som beskrevet i §§ 9-11, efter modtagelse af bilagene, som beskrevet i § 8.
Kapitel 2 Kontrollens udførelse § 4. Fødevarestyrelsens kontrol skal for de dyr, der udvælges til kontrol, notere følgende i rubrikkerne i bilag 1:
 1) Indgangsdato på slagteriet.
 2) Slagtedato (dato for slagtning af dyret, ikke at forveksle med dato for PM-kontrollen).
 3) CKR-nummer og evt. slagtenummer.
 4) Køn.
 5) Slagtekroppens vægt, jf. bilag 3.
 6) Evt. bemærkninger.
 § 5. Fødevarestyrelsens kontrol skal, på dagen for kontrollens udførelse, sammenholde de noterede oplysninger, jf. § 4, med slagteriets registreringer (slagteblokken).
 Stk. 2. Ved fund af uoverensstemmelser skal Fødevarestyrelsens kontrol forsøge at verificere det registrerede.
  For uoverensstemmelse i CKR-nr. ved hjælp af CHR-registret (www.glr-chr.dk) og afklippede øremærker.
  For uoverensstemmelse i vægt, skal Fødevarestyrelsen foranledige kroppen vejet (se endvidere bilag 3).
Stk. 3. Fødevarestyrelsens kontrol skal beskrive sådanne uoverensstemmelser i bemærkningsfeltet på bilag 1, evt. uddybet på et separat vedlagt bilag.
Beskrivelsen skal ske pr.
CKR-nr. og indeholde en angivelse af Fødevarestyrelsens kontrollørs registrering, slagteriets registrering (kopi af slagteblok), samt hvad der er fundet ved de i stk. 2 beskrevne undersøgelser.
§ 6. Det udfyldte bilag 1 underskrives og stemples.
Bilag 1 evt. vedlagt relevante bilag, jf. § 5, stk. 2-3, indsendes til Kødkontrollens sekretariat, jf. § 8.
Kapitel 3 Statistiske oplysninger § 7. Til brug for en statistisk vurdering og indberetning af kontrollen med ordningen skal Fødevarestyrelsens kontrol i bilag 2 angive følgende oplysninger for alle uger, uanset om der slagtes kvier, tyre og stude i den pågældende uge, og uanset om der udtages kvier, tyre og stude til kontrol i den pågældende uge:
 1) Det totale antal kvier, tyre og stude slagtet.
 2) Antal nødslagtede kvier, tyre og stude.
 3) Antal kvier, tyre og stude kasseret ved PM-kontrol.
 4) Antal kvier, tyre og stude kasseret ved AM-kontrol.
 5) Antal kvier, tyre og stude isat røde øremærker.
 6) Antal kvier, tyre og stude direkte importeret til slagtning.
 7) Antal kvier, tyre og stude kontrolleret, jf. bilag 1.
 8) Antal konstaterede fejl, jf. bilag 1.
 9) Evt. bemærkninger.
Stk. 2. Det udfyldte bilag 2 underskrives og stemples.
Bilaget indsendes til Kødkontrollens sekretariat, jf. § 8.
Kapitel 4 Indberetning af kontrollen til Kødkontrollens sekretariat § 8. Følgende bilag indsendes til Kødkontrollens sekretariat ved udgangen af hvert kvartal:
 1) Bilag 1 og evt. vedlagte bilag, jf. § 5, stk. 3, og § 6.
 2) Bilag 2, jf. § 7, stk. 2.
Kapitel 5 Kødkontrollens sekretariats kontrol- og indberetningsopgaver § 9. Kødkontrollens sekretariat foretager ca. 14 dage efter sidste slagtedato i kvartalet for hvert enkelt CKR-nr. anført i de modtagne bilag 1 opslag i CHR-registret (www.glr-chr.dk) til verificering af følgende oplysninger:
 1) Indgangsdato på slagteriet.
 2) Slagtedato (i CHR-registret skal denne dato være identisk med dato for afgang fra slagteriet).
3) Er slagtningen foretaget på det rigtige slagteri? (slagteriet har et CHR-nr. som alle andre besætninger.
En liste over sammenhængen mellem aut. nr. og CHR-nr. for de forskellige slagterier kan rekvireres hos Fødevarestyrelsen, Kemi og Fødevarekvalitet).
 4) Dyrets køn.
 Stk. 2. Kan alle oplysninger verificeres, markeres dette i rubrikken forbeholdt Fødevarestyrelsen, Kødkontrollen, i bilag 1 ud for hvert enkelt CKR-nr.
 § 10. Kan et CKR-nr. ikke findes i CHR-registret, eller findes der uoverensstemmelse mellem registreringerne i bilag 1 for én eller flere oplysninger, skal Kødkontrollen søge uoverensstemmelsen udredt på følgende måde:
1) Kan CKR-nr. ikke findes i CHR-registret skal en kopi af slagteriets registreringer (slagteblok) rekvireres, hvis en sådan ikke allerede er medsendt.
Viser det sig, at Fødevarestyrelsens kontrol har registreret et andet CKR-nr. end slagteriet, skal Fødevarestyrelsens kontrol kontaktes for evt. at finde ud af, om der er tale om en skrivefejl fra dennes side.
Er slagteriets registrering identisk med kontrollens registrering, kan Kødkontrollen, ikke udrede uoverensstemmelsen.
 2) Ved konstatering af alle andre uoverensstemmelser rekvireres kopi af slagteriets registreringer (slagteblok).
 Stk. 2. Ved fund af uoverensstemmelser mellem det af Fødevarestyrelsens kontrol registrerede og CHR-registret beskrives denne i rubrikken forbeholdt Fødevarestyrelsen, Kødkontrollen, ud for hvert enkelt CKR-nr. i bilag 1, evt. på vedlagt bilag.
 § 11. Kødkontrollens sekretariat underskriver og stempler de kontrollerede bilag.
 Stk. 2. Kødkontrollens sekretariat indsender kvartalsvist til Fødevarestyrelsen, Kemi og Fødevarekvalitet, for alle slagterier udtaget til kontrol de originale bilag 1 og 2 vedlagt alle relevante dokumenter fremsendt af Fødevarestyrelsens kontrol på slagteriet samt evt. kopier af slagteriets registreringer rekvireret i forbindelse med Fødevarestyrelsens kontrol og evt. anden dokumentation fremkommet i forbindelse med kontrollen.
 Stk. 3. Fristerne for indsendelse af materiale som beskrevet i stk. 2, er medio april, medio august, medio oktober samt medio januar det efterfølgende år.
Kapitel 6 Efterkontrol og opbevaring af materiale § 12. Der gøres opmærksom på, at EU-revisionsmyndighederne med mellemrum kontrollerer, hvorvidt administrationen af  herunder kontrollen med  ordningerne er tilfredsstillende.
Ved en sådan kontrol kan revisionsmyndighederne ønske også at efterse det grundmateriale, der findes hos embedsdyrlægen, virksomheden og Fødevarestyrelsen i form dels af virksomhedens registreringer dels af embedsdyrlægens og Fødevarestyrelsens optegnelser m.v., hvorfor dette materiale skal udarbejdes og opbevares omhyggeligt.
Stk. 2. Alt materiale vedrørende udført kontrol skal opbevares i kopi i mindst 5 år.
Materialet opbevares således, at det er opdelt efter slagteuger.
Kapitel 7 Tidsforbrug og registrering § 13. Tidsforbruget ved kontrol med denne ordning registreres under aktivitetsnummer 1532 og projektnummer 27502 for den del, der udføres af Fødevarestyrelsens kontrol på slagteriet.
Registreringen sendes til Kødkontrollens sekretariat sammen med bilagene som nævnt i § 8. Fødevarestyrelsens øvrige personale registrerer ligeledes tidsforbruget i Timesag på aktivitetsnummer 1532 og projektnummer 27502.
Kapitel 8 Ikrafttrædelse og ophævelse § 14. Dette cirkulære træder i kraft og anvendes fra den 1. februar 2017.
 Stk. 2. Dette cirkulære erstatter cirkulære nr. 9156 af 24. marts 2015 om slagtepræmiepræmieordningen ved slagterier der ikke er underlagt EUROP-klassificeringsordningen  kontrol med identitet og registrering.
Fødevarestyrelsen, den 26. januar 2017 Pernille Lundquist Madsen / Tereza Gabriel Bilag 1 Skema til dokumentation af stikprøvekontrol på slagteriet.
Bedes udfyldt med blokbogstaver eller elektronisk ________________________________________________________________________________ Dato Fødevarestyrelsens kontrollørs underskrift og embedsstempel ________________________________________________________________________________ Dato Fødevarestyrelsen, Kødkontrollens underskrift og stempel Bilag 2 Skema til indberetning af statistiske oplysninger i forbindelse med kontrol med slagtepræmien.
Bedes udfyldt med blokbogstaver eller elektronisk Bilag 3 Bestemmelse af slagtet vægt, jf. § 16 i bekendtgørelse om slagtepræmie for kvier, tyre og stude 1) Den slagtede vægt bestemmes på grundlag af en slagtekrop uden hoved og fødder efter afhudning, udtagning af indvolde og afblødning, og uden lever, nyrer og nyrefedt m.v., som en standardpræsentation fastlagt i Kommissionens forordning (EF) nr. 1249/2008.
 2) Den vægt, der skal tages i betragtning, er slagtekroppens vægt efter afkøling eller slagtekroppens varme vægt bestemt så hurtigt som muligt efter slagtning, nedsat med 2 procent.
 3) Vejes slagtekroppen på anden vis end anført i nummer 1, korrigeres vægten med de korrektioner, som er fastsat i bilag III i Kommissionens forordning (EF) nr. 1249/2008.
