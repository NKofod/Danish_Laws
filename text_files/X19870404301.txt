En boligstøttemodtager ikke anset for fritaget for oplysningspligt,  

 jf. boligstøttelovens § 38, stk. 3, i tilfælde, hvor en indkomststigning i  

 forhold til det oprindelige beregningsgrundlag skyldtes en generel ændring i  

 pensionslovgivningen, som boligstøtteforvaltningen muligvis burde have  

 kendskab til.
Da støttemodtageren efter det oplyste ikke havde givet  

 meddelelse til boligstøtteadministrationen om de ændrede indkomstforhold, der  

 indebar en væsentlig stigning i forhold til det anvendte beregningsgrundlag,  

 fandt ankenævnet det korrekt, at socialforvaltningen havde stillet krav om  

 tilbagebetaling af den udbetalte boligstøtte, der var modtaget med urette,  

 jf.
 boligstøttelovens § 41.
 Ankeafdelingen har den 11. november 1986 fra social- og  

 sundhedsforvaltningen i Rønde kommune modtaget Deres klage over, at  

 forvaltningen ved brev af 25. juli 1986 fremsatte tilbagebetalingskrav vedr.  

 boligydelse for året 1984, i alt kr. 3.456.
 Deres klage er modtaget i forvaltningen den 6. august 1986.
 Af klageskrivelsen fremgår, at De ved henvendelse til  

 boligstøtteadministrationen har fået oplyst, at tilbagebetalingskravet er  

 begrundet i, at Deres hustrus pension er steget i 1984, idet hun overgik til  

 almindelig førtidspension fra laveste invalidepension, således at indkomsten  

 har været betydeligt større end beregningsgrundlaget for boligydelsen.
 De ønsker at klage over det fremsatte krav, da ændringen i Deres hustrus  

 indkomst skyldes en generel lovændring, hvorfor De mener socialforvaltningen  

 burde have taget højde for indkomststigningen i forbindelse med  

 årsomregningen pr. 1. januar 1984.
 Endvidere mener De, at socialforvaltningen burde have rejst  

 tilbagebetalingskravet tidligere, idet der er sket omregning efter forventet  

 indtægt pr. 1. januar 1985 på forvaltningens eget initiativ.
 Af forvaltningens medsendte redegørelse fremgår indledningsvis, at man har  

 revurderet sagen på baggrund af den indgivne klage, men har fastholdt den  

 trufne afgørelse.
 Forvaltningen oplyser, at boligydelse for året 1984 blev beregnet på  

 grundlag af den opregulerede socialindkomst for 1984. Husstandsindkomsten  

 beregnedes på dette grundlag til kr. 38.000, og dette beregningsgrundlag er  

 anvendt i hele året 1984, idet der ikke er givet meddelelse om ændring i  

 forhold til det benyttede beregningsgrundlag i løbet af året.
 Af efterreguleringskortet for 1984 fremgår, at den faktiske  

 husstandsindkomst for året 1984 blev kr. 61.000.
Forvaltningen anfører, at ved enhver ændring i beregningsgrundlaget  

 fremsendes fra forvaltningen en bevilling- eller ændringsskrivelse, hvoraf  

 det fremgår, hvilke beregningsgrundlag der anvendes samt orienteres om  

 ansøgerens pligt til at give meddelelse om ændringer i forhold til det  

 benyttede beregningsgrundlag, som kan medføre nedsættelse eller bortfald af  

 boligstøtten.
Forvaltningen har vedlagt kopi af den standardskrivelse, der  

 udskrives fra EDB-Centralen.
 På grundlag af de ovennævnte indtægtsforhold samt den fremsendte skrivelse  

 skønner forvaltningen, at De ikke har overholdt Deres oplysningspligt i  

 henhold til boligstøttelovens § 38, stk. 3, hvorfor det for meget udbetalte  

 beløb kræves tilbagebetalt i henhold til boligstøttelovens § 41.
Vedr.
Deres påstand om, at forvaltningen burde have rejst kravet tidligere  

 oplyser forvaltningen, at omregning af boligydelse efter forventet indtægt  

 pr. 1. januar 1985 er sket på forvaltningens eget initiativ som oplyst af  

 Dem.
Efterregulering vedr. tidligere år er ikke foretaget i forbindelse med  

 årsomregningen, idet der på dette tidspunkt ikke forelå en endelig slutlignet  

 selvangivelse for 1984. Der var således på ovennævnte tidspunkt ikke grundlag  

 for at foretage en endelig efterregulering for det pågældende år.
Af medsendte boligydelsesstamkort fremgår, at husstandsindkomsten  

 oprindeligt var opgjort på baggrund af den opregulerede socialindkomst og  

 bestod af følgende beløb: Vedr.
Dem kr. 20.676, vedr.
Deres hustru kr.  

 15.190, renter af boligydelseslån kr. 2.756, hvilket giver en  

 beregningsmæssig husstandsindkomst på kr. 38.000.
De faktiske indtægtsforhold opgjort efter socialindkomstlovens principper  

 udgør følgende beløb: Vedr.
Dem kr. 20.475, vedr.
Deres hustru kr. 37.938 og  

 renter af boligydelseslån kr. 2.756, hvilket giver en faktisk  

 husstandsindkomst på kr. 61.000.
 Af medsendte stamkort fremgår endvidere, at den beregningsmæssige  

 boligudgift i 1984 udgjorde kr. 17.639.
 På baggrund af den beregningsmæssige husstandsindkomst kr. 38.000 blev der  

 udbetalt kr. 995 månedligt i boligydelse.
 Ankeafdelingen har beregnet, at en husstandsindkomst på kr. 61.000  

 berettiger til en månedlig boligydelse på kr. 707 i 1984. Der er således  

 udbetalt kr. 288 månedligt for meget eller for hele året kr. 3.456.
 Socialforvaltningen har den 15. juni 1986 telefonisk oplyst, at  

 boligstøtteadministrationen og pensionsafdelingen er adskilt, og at  

 oplysninger vedr. pensionernes størrelse m.v. ikke automatisk er kendt i  

 boligstøtteadministrationen.
 De har modtaget kopi af forvaltningens redegørelse for sagen, men De er  

 ikke i den anledning fremkommet med yderligere oplysninger.
 Deres klage har været behandlet i ankenævnets møde den 1. juli 1987.
 Vedr. retsgrundlag henvises til boligstøttelovens §§ 7, 38, 40 og 41 m.v.  

 der er vedlagt til Deres orientering i den indtil 31. december 1986 gældende  

 formulering.
Ankeafdelingen har anmodet Boligstyrelsen om en vejledende udtalelse vedr.  

 problemstillingen i Deres klagesag.
I skrivelse modtaget i ankeafdelingen den  

 30. april 1987 oplyser Boligstyrelsen vejledende, at det er styrelsens  

 opfattelse, at det forhold, at en indkomststigning er forårsaget af en  

 ændring i lovgivningen, som boligstøttekontoret muligvis måtte have kendskab  

 til ikke fritager en boligstøttemodtager for at overholde pligten til at give  

 meddelelse om væsentlige og varige indkomststigninger i forhold til det  

 anvendte beregningsgrundlag.
A F G Ø R E L S E Det sociale Ankenævn stadfæster socialforvaltningens afgørelse.
 Ankenævnet finder, at selvom indkomststigningen i forhold til det  

 oprindelige beregningsgrundlag skyldes en generel ændring i  

 pensionslovgivningen fritager det Dem ikke for oplysningspligten, jfr.  

 boligstøttelovens § 38, stk. 3.
 Da De efter det oplyste ikke har givet meddelelse til  

 boligstøtteadministrationen om de ændrede indkomstforhold i året 1984, der  

 indebar en væsentlig stigning i forhold til det anvendte beregningsgrundlag,  

 finder ankenævnet det korrekt, at socialforvaltningen har stillet krav om  

 tilbagebetaling af den udbetalte boligstøtte, der er modtaget med urette,  

 jfr. boligstøttelovens § 41.
 Det for meget modtagne beløb er korrekt beregnet til kr. 3.456.
 Ankevejledning vedlagt.
