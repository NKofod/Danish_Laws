Der er den 28. oktober 1996 i Santiago indgået en administrativ aftale om  

 gennemførelse af overenskomsten af 8. marts 1995 med Chile om social sikring,  

 jfr.
Udenrigsministeriets bekendtgørelse nr. 147 af 30. november 1995,  

 Lovtidende C:
 Aftalen har følgende ordlyd:
ADMINISTRATIV AFTALE OM GENNEMFØRELSE AF KONVENTIONEN OM SOCIAL  

 SIKRING MELLEM REPUBLIKKEN CHILE OG KONGERIGET DANMARK INDGÅET DEN 8. MARTS  

 1995 I henhold til artikel 20, bogstav a), i konventionen om social sikring  

 mellem Republikken Chile og Kongeriget Danmark indgået den 8. marts 1995, har  

 de kompetente myndigheder:
for Kongeriget Danmark, socialministeren for Republikken Chile, ministeren for arbejde og social sikring aftalt de følgende bestemmelser:
ALMINDELIGE BESTEMMELSER Artikel 1 Definitioner 1. Ved anvendelse af denne administrative aftale  

 betyder ordet »konvention« konventionen om social sikring mellem  

 Republikken Chile og Kongeriget Danmark underskrevet i København den 8. marts  

 1995.
 2. I denne aftale har de ord og udtryk, der er nævnt i  

 artikel 1 i konventionen, den betydning, der er tillagt dem i den nævnte  

 artikel.
Artikel 2 Forbindelsesorganer 1. De følgende er udpeget som forbindelsesorganer i  

 henhold til artikel 20, bogstav d), i konventionen:
 For Chile:
 For så vidt angår medlemmer af det ny pensionssystem:
Superintendencia de Administradoras de Fondos de Pensiones (Departementet for administration af pensionsfondene) For så vidt angår medlemmer af ordninger administreret af Institutio de  

 Normalization Previsional (instituttet for normalisering af social sikring):
Superintendencia de Seguridad Social (Departementet for Socialstyrelsen) For Danmark:
 Vedrørende tillægspension:
Arbejdsmarkedets Tillægspension Vedrørende alle andre ydelser:
Direktoratet for Social Sikring og Bistand 2. Ved gensidig aftale kan de kontraherende staters  

 kompetente myndigheder udpege andre forbindelsesorganer.
 3. Forbindelsesorganerne kan korrespondere direkte med  

 hinanden og med de berørte personer eller med personer, som de har bemyndiget  

 dertil.
 4. Forbindelsesorganerne skal aftale indholdet i de  

 blanketter, der er nødvendige til gennemførelse af konventionen og denne  

 administrative aftale.
Artikel 3 Kompetente institutioner Begge kontraherende staters kompetente institutioner, der er henvist til i  

 artikel 1, bogstav e), i konventionen, er opført i bilaget til denne aftale.
GENNEMFØRELSE AF AFSNIT II I KONVENTIONEN DEN LOVGIVNING DER SKAL ANVENDES Artikel 4 Udstationerede arbejdstagere 1. Ved tilfælde som nævnt i konventionens artikel 7,  

 bogstav a), 1. punktum, afgiver forbindelsesorganet på anmodning fra  

 arbejdsgiveren eller arbejdstageren en attestation, der dokumenterer, at  

 sidstnævnte fortsat er omfattet lovgivningen om social sikring i den  

 kontraherende stat, hvorfra han udsendes, som om han fortsat udførte  

 beskæftigelse i denne stat, udstationeringsperioden og identiteten af de  

 familiemedlemmer, der ledsager arbejdstageren.
Attestation gives I Chile af forbindelsesorganet for den socialsikringsinstitution, som  

 arbejdstageren er medlem af I Danmark af Direktoratet for Social Sikring og Bistand.
 2. Attestationen afgives på en blanket, der er aftalt  

 efter bestemmelserne i artikel 2 i denne aftale.
 3. Blanketten, der er udstedt i henhold til stk. 2,  

 udleveres til arbejdstageren, der opbevarer den med henblik på dokumentation  

 af sine socialsikringsforhold i det modtagende land.
 4. De institutioner, der er nævnt i stk. 1, skal  

 underrette hinanden om udstedelse af en sådan dokumentation.
5. Arbejdsgiveren anmoder om samtykke til fortsat at  

 anvende lovgivningen i den kontraherende stat, hvorfra en arbejdstager er  

 udstationeret som nævnt i konventionens artikel 7, bogstav a), 2. punktum.  

 Samtykke gives i Chile af det forbindelsesorgan, der har udstedt den første  

 udstationeringsblanket i Danmark af Direktoratet for Social Sikring og Bistand.
 Samtykke indføres i udstationeringsblanketten, der er udstedt i henhold  

 til stk. 1.
GENNEMFØRELSE AF AFSNIT III I KONVENTIONEN ALDERS-, EFTERLADTE, INVALIDE- OG FØRTIDSPENSION Artikel 5 Anerkendelse af ansøgninger i begge stater Når det fremgår af en ansøgning, der er indgivet til en kompetent  

 institution i en af de kontraherende stater i overensstemmelse med denne  

 stats lovgivning, at den forsikrede person også har været omfattet af  

 lovgivningen i den anden kontraherende stat, skal ansøgningen ligeledes  

 betragtes som en ansøgning om ydelser efter sidstnævnte stats lovgivning.
Artikel 6 Indgivelse af ansøgninger 1. Ansøgninger om ydelse skal indgives til den  

 kompetente institution i den kontraherende stat, på hvis område ansøgeren er  

 bosat, i overensstemmelse med den fremgangsmåde, som er fastlagt i den  

 lovgivning, som administreres at denne institution.
Datoen for indgivelse af  

 ansøgningen til den nævnte institution anses tillige for at være dato for  

 indgivelse af ansøgning til institutionen i den anden kontraherende stat.
 2. I det tilfælde hvor ansøgeren ikke har registrerede  

 forsikringsperioder i den stat, på hvis område han er bosat ved indgivelse af  

 ansøgningen, indgives sidstnævnte til et forbindelsesorgan i den pågældende  

 stat.
Artikel 7 Fremgangsmåde ved ansøgning 1. Den kompetente institution i en af de kontraherende  

 stater, som modtager en ansøgning om ydelser efter den anden kontraherende  

 stats lovgivning, skal uden ophold sende ansøgningsskemaet til den anden  

 kontraherende stats forbindelsesorgan med oplysning om ansøgningsdato.  

 Ansøgningsskemaet fremsendes i Chile af det forbindelsesorgan, der svarer til den socialsikringsinstitution,  

 som arbejdstageren er medlem af i Danmark af den kompetente institution.
 2. Den kompetente institution, som modtager  

 ansøgningen, skal sammen med ansøgningsskemaet fremsende al tilgængelig  

 dokumentation, som den anden part måtte kræve for at fastslå ansøgerens ret  

 til ydelsen.
 3. I tilfælde af ansøgning om en chilensk pension  

 alene skal ansøgningsskemaet ledsages af alle oplysninger om  

 beskæftigelsesperiode og stedet for beskæftigelsens udførelse samt arten af  

 beskæftigelsen, så vel som oplysning om arbejdsgiverens navn og adresse.
 4. Den kompetente institution, som fremsender  

 ansøgningen, skal bekræfte de forsikringsperioder, der er tilbagelagt efter  

 den lovgivning, som denne institution administrerer.
Artikel 8 Underretning om afgørelse og oplysning om resultat af  

 pensionssagsbehandlingen De kompetente institutioner skal gensidigt informere hinanden om  

 resultatet af pensionssagsbehandlingen, som behandles efter konventionens  

 regler.
 I tilfælde af afslag oplyses hvilken type ydelse, der er givet afslag på,  

 og begrundelse for afslaget.
 I tilfælde af tilkendelse oplyses, hvilken type ydelse, der er tilkendt,  

 og datoen for påbegyndelse af udbetaling af ydelsen.
Artikel 9 Lægeundersøgelse og administrativ kontrol 1. Den kompetente institution i en kontraherende stat  

 skal, på anmodning fra den anden kontraherende stat, og indenfor de  

 betingelser og grænser som er fastlagt i den lovgivning, som den  

 administrerer, forsyne forbindelsesorganet i den anden kontraherende stat med  

 enhver tilgængelig lægeerklæring eller anden dokumentation for en ansøgers  

 eller ydelsesmodtagers invaliditet.
Lægeerklæringer og anden dokumentation  

 skal fremsendes i Chile af forbindelsesorganet svarende til den socialsikringsinstitution som  

 arbejdstageren er medlem af i Danmark af de kompetente institutioner 2. Når den kompetente institution i en af de  

 kontraherende stater kræver, at en ansøger, som har ophold eller er bosat på  

 den anden kontraherende stats område, skal gennemgå yderligere lægelig  

 undersøgelse, skal forbindelsesorganet, på anmodning fra forbindelsesorganet  

 i den førstnævnte stat, sørge for, at en sådan undersøgelse bliver gennemført  

 i overensstemmelse med de bestemmelser, det administrerer.
Lægeundersøgelser  

 og anden dokumentation fremsendes på en blanket, som er aftalt efter  

 bestemmelserne i artikel 2 i denne aftale.
 3. Lægeundersøgelser og erklæringer betales efter  

 reglerne i artikel 11 i konventionen og udgifterne skal refunderes så hurtigt  

 som muligt efter modtagelse af detaljeret redegørelse for omkostningerne.
4. Den kompetente institution, på hvis område en  

 ansøger om en ydelse eller en modtager af en ydelse i henhold til  

 lovgivningen i den anden kontraherende stat opholder sig eller er bosat, skal  

 - såfremt den kompetente institution anmoder derom - udføre en administrativ  

 kontrol, som gør det muligt at konstatere ethvert forhold, som kan betyde  

 tildeling, fortsættelse, suspension eller ophør af en sådan ydelse.
Den  

 administrative kontrol udføres enten gennem forbindelsesorganerne eller  

 direkte gennem den tilsvarende institution i den anden kontraherende stat, på  

 hvis område ansøgeren eller ydelsesmodtageren opholder sig eller er bosat, i  

 henhold til lovgivningen i sidstnævnte kontraherende stat.
Denne kontrol  

 udføres vederlagsfrit.
Artikel 10 Sygesikringsydelser for pensionister 1. I tilfælde som nævnt i artikel 13 i konventionen,  

 skal betingelsen om at være pensionist dokumenteres på en blanket, der  

 udstedes af den kompetente institution, som har tilkendt ydelsen, der  

 samtidig oplyser datoen for tilkendelse af pension samt det aktuelle  

 pensionsbeløb.
Denne blanket skal indgives til forbindelsesorganet i  

 bopælslandet.
 2. Når en person, der modtager pension efter dansk  

 lovgivning, har bopæl i Chile skal det chilenske forbindelsesorgan, som  

 modtager en attest som nævnt i stk. 1, omregne pensionsbeløbet til national  

 valuta og indføre disse oplysninger i en blanket udfærdiget til formålet, og  

 den berørte person indbetaler herefter bidrag til sygesikringen på dette  

 grundlag til den relevante institution.
FORSKELLIGE BESTEMMELSER Artikel 11 Udbetaling af ydelser 1. Kontantydelser i henhold til en kontraherende stats  

 lovgivning til modtagere, som opholder sig eller er bosat i den anden  

 kontraherende stat, skal udbetales direkte til modtagerne.
De kontraherende  

 staters forbindelsesorganer skal dog have adgang til at aftale andre  

 fremgangsmåder for udbetaling af sådanne ydelser.
 2. Udbetaling af ydelser skal ske på de tidspunkter,  

 som er fastlagt i den nationale lovgivning, som den institution, der skal  

 udbetale ydelserne, administrerer.
Artikel 12 Ikrafttrædelse Denne administrative aftale træder i kraft på datoen for underskrivelsen  

 og anvendes fra samme dato som konventionen træder i kraft og har samme  

 varighed.
 Udfærdiget i to eksemplarer i Santiago, Chile, den 28. oktober 1996, på  

 henholdsvis dansk, engelsk og spansk som alle har samme gyldighed.
For Danmark Ole Wøhlers Olsen Danmarks Ambassadør For Republikken Chile Jorge Arrate MacNiven Ministeren for Arbejde og Social Sikring BILAG KOMPETENTE INSTITUTIONER Artikel 1, bogstav e) i konventionen Artikel 3 i den administrative aftale A.
CHILE 1. Pensioner Las Administradoras de Fondos pensiones (Administrationen for pensionsfondene) for medlemmer af det ny  

 pensionssystem Instituto de Normalizacion Previsional (Instituttet for normalisering af  

 social sikring) for medlemmer af de gamle sociale sikringsordninger 2. Invaliditetsvurdering Comision Medica de la Superintendencia de Administradoras de Pensiones  

 (Den medicinske kommission for Departementet for administration af  

 pensionsfonde), for medlemmer af det ny pensionssystem, Comision de Medicina Preventiva e Invalidez del Servicio de Salud  

 (Kommissionen for præventiv medicin og invaliditet) for medlemmer af  

 Instituttet for normalisering af social sikring, og Comision de Medicina  

 Preventiva e Invalidez del Servicio de Salud Central (Den centrale  

 sundhedsservice's kommission for præventiv medicin og invaliditet) for  

 medlemmer af de gamle sociale sikringssystemer, som ikke har bopæl i Chile,  

 og for personer som ikke har registreret medlemsskab i dette land.
3. Betaling af sygesikringsbidrag (Art. 10 i konventionen) Instituciones de Salud Previsional (De sociale sundhedsinstitutioner  

 eller El Fondo Nacional de Salud (Den nationale sundhedsfond) B.
DANMARK 1. Social pension For ansøgere med bopæl i Danmark:
 Ansøgerens bopælskommune.
For ansøgere med bopæl udenfor Danmark: Direktoratet for Social Sikring og  

 Bistand Ny Kongensgade 9 1472 København K 2. ATP Arbejdsmarkedets Tillægspension Kongens Vænge 8 3400 Hillerød Aftalen trådte i medfør af artikel 12 i kraft den 28. oktober 1996.
 Opmærksomheden henledes på, at ordlyden til nedennævnte administrative  

 aftaler mellem Danmark og fremmede lande om social sikring kan fås ved  

 henvendelse til Socialministeriet.
