Ankestyrelsens principafgørelse O-46-80 om opsættende virkning af anke i hjemsendelsessager Resume:
 En anke over en afgørelse om hjemsendelse af en udlænding vil have opsættende virkning.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 4 Vejledninger:
Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 5 Sagsfremstilling:
 Det blev fra en kommunes side draget i tvivl, om den omstændighed, at en udlænding ønsker Socialstyrelsens afgørelse om hjælp til hjemsendelse efterprøvet af Socialministeriet, i sig selv er tilstrækkelig til at hindre afgørelsens gennemførelse, således at der i stedet fortsat kan ydes hjælp til forsørgelse.
 I denne anledning har Socialministeriet meddelt, at det følger af forholdets natur, at anke i disse sager vil have opsættende virkning, idet ministeriets efterprøvelse i modsat fald alene ville have teoretisk betydning.
