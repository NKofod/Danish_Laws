 Det meddeles herved, at Finansministeriet og PROSA/STAT den 21. maj 1990  

 har indgået medfølgende overenskomst om ansættelsesforholdene for  

 edb-medarbejdere, der ikke er tjenestemænd i staten.
 Overenskomsten har virkning fra 1. april 1989 og afløser overenskomst af  

 28. november 1983 med de ændringer, som følger af lov nr. 123 af 31. marts  

 1985 og lov nr. 542 af 20. august 1987.
 Til de enkelte overenskomstbestemmelser bemærkes følgende:
 Til § 1.
 1. Medarbejdere, der beskæftiges som tasteoperatører  

 eller varetager opgaver, der består i betjening af magnetbåndstationer,  

 hulkortlæsere og hurtigskrivere eller foretager adskillelse af output,  

 registrering og ekspedition af magnetbånd og mikrofilmudstyr omfattes ikke af  

 overenskomsten.
 Til § 2.
 2. Opmærksomheden henledes på, at dækningsområdet er  

 ændret i overensstemmelse med proceduren som nævnt i bilag 2.
 Herefter overføres fra 1. april 1989 Monopoltilsynet, Statens  

 Regnskabsdirektorat, Rigshospitalet samt Danmarks Biblioteksskole i København  

 og Aalborg og tekniske skoler og handelsskoler under Undervisningsministeriet  

 til overenskomsten med HK, medens Vejdirektoratet, Kort- og Matrikelstyrelsen  

 samt Statens Plantetilsyn overflyttes til Prosa's overenskomst.
 Til medarbejdere, som er ansat med løn- og ansættelsesvilkår ifølge den  

 med HK indgåede overenskomst, men som nu omfattes af nærværende overenskomst,  

 fremsendes nyt ansættelsesbrev i overensstemmelse med bilag 6.
 Til § 3.
 3. For at blive aflønnet efter overenskomsten  

 forudsættes det, at medarbejderen har gennemgået en af  

 Undervisningsministeriet godkendt uddannelse som edb-assistent eller en  

 dertil svarende uddannelse.
 Såfremt der er tale om andre former for edb-uddannelse end de i stk. 1 og  

 2 nævnte, forventes spørgsmålet om eventuel godkendelse forelagt for  

 Finansministeriet.
Allerede ansatte medarbejdere vil i ganske særlige tilfælde kunne  

 overføres til aflønning som edb-medarbejdere uden gennemgang af godkendt  

 edb-uddannelse under forudsætning af mindst 2 års forudgående oplæring ved  

 edb-arbejde i vedkommende styrelse.
Den lønmæssige indplacering vil kunne ske  

 på nærmeste højere løntrin i forhold til hidtidig aflønning og således, at  

 næste alderstillæg opnås, når den efter indplaceringen erhvervede  

 edb-anciennitet berettiger dertil.
 Til § 4.
 4. Efter aftale med Prosa skal det henstilles, at  

 personer med 1-årig edb-assistentuddannelse og uden efterfølgende  

 beskæftigelse ved spørgsmål om ansættelse ligestilles med medlemmer af en  

 statsanerkendt arbejdsløshedskasse.
 Ved stillingsopslag kan avertering ske gennem fagblade, dagspressen eller  

 på anden måde, som findes formålstjenlig.
 Til § 8.
5. Den i § 8, stk. 1 og 2, nævnte  

 indplacering/oprykning kan foretages af vedkommende ministerium uden  

 forelæggelse for Finansministeriet i tilfælde, hvor en edb-medarbejder  

 permanent varetager arbejde som systemprogrammør og/eller systemplanlægger i  

 den overvejende del af arbejdstiden og i øvrigt har den fornødne  

 edb-anciennitet.
Kopi af brevet sendes til Prosa.
 Det af Finansministeriet godkendte kvalifikationstillæg andrager følgende:
 Oplysning om forhøjelse af tillægget i overenskomstperioden fremgår af  

 Finansministeriets lønoversigter.
 Til § 9.
 6. Opmærksomheden henledes på Finansministeriets  

 cirkulæreskrivelse af 21. januar 1977 vedrørende deltidsbeskæftigelse af  

 ansatte i staten, folkeskolen og folkekirken samt Finansministeriets  

 cirkulære af 25. maj 1978 om udvidet brug af deltidsbeskæftigelse.
 Det understreges, at deltidsansattes arbejdstid i forbindelse med  

 arbejdstidsnedsættelsen - med et varsel svarende til et opsigelsesvarsel -  

 kan nedsættes forholdsmæssigt, hvis nedsættelsen er sagligt begrundet  

 (bevillingsmæssige, arbejdstilrettelæggelsesmæssige eller andre forhold).  

 Nedsættelsen kan maksimalt ske til 15 timer pr. uge.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Til § 12.
7. Ansættelsesmyndigheden kan give en medarbejder hel  

 eller delvis tjenestefrihed uden lønafkortning til pasning af et sygt barn,  

 når 1. det er barnets første sygedag, 2. hensynet til barnets forhold gør det nødvendigt, 3. forholdene på tjenestestedet tillader det, 4. barnet er under 18 år og 5. barnet er hjemmeværende.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
Under tjenestefriheden oppebærer medarbejderen indtægt svarende til den  

 indtægt, som den pågældende ville have oppebåret i sygdomstilfælde.
I denne  

 fraværssituation indgår dog ikke de særlige ydelser, som er omhandlet i  

 Finansministeriets vejledninger om udbetaling af visse særlige ydelser under  

 sygdom, jf. cirkulæreskrivelse af 25. maj 1977 og 2. maj 1978.
 Edb-medarbejdere er omfattet af de for tjenestemænd fastsatte regler om  

 lønberegning og lønfradrag, jf. for tiden cirkulære af 24. maj 1985 (LP.nr.  

 29/85).
 Til § 18.
 8. Der gøres opmærksom på, at edb-medarbejdere, som er  

 fyldt 70 år, er undtaget fra overenskomsten, jf. § 1, og at de derfor bør  

 opsiges, således at fratræden kan finde sted med udgangen af den måned, hvori  

 de fylder 70 år.
 Til § 19.
 9. Lægeattest (afkrydsningsformularen), der normalt  

 kun bør anvendes, hvor de forudgående sygemeldingers antal og/eller karakter  

 taler derfor, betales som hidtil af edb-medarbejderen, hvorimod senere  

 forlangte læge- eller speciallægeerklæringer om sygdommens forventede  

 varighed betales af tjenestestedet.
 Til § 20.
 10. Om fravær som følge af graviditet, barsel og  

 adoption henvises i øvrigt til lovbekendtgørelse nr. 101 af 6. marts 1987 af  

 lov om barselsorlov, fra 1. maj 1989 lov om ligebehandling af mænd og  

 kvinder, samt til Finansministeriets cirkulære af 7. september 1989 (APD.nr.  

 64/89).
----- I tilslutning til foranstående skal det henstilles, at planer om  

 gennemførelse af rationaliseringsforanstaltninger og virksomhedsomlægninger  

 forinden iværksættelse tages op til drøftelse med de berørte faglige  

 organisationer.
 Endvidere henledes opmærksomheden på Lønnings- og Pensionsministeriets  

 cirkulæreskrivelse nr. 113 af 23. juni 1971, hvori gives retningslinier for  

 personalets deltagelse i uddannelseskurser.
----- Det tilføjes, at eventuelle tvivlsspørgsmål vedrørende overenskomsten  

 forventes forelagt for Finansministeriet.
----- Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 Personaledepartementets betjentstue, H.C.
Andersens Boulevard 43, 1553  

 København V, telefon 33 92 33 44, lokal 24202 og 24286.
 Cirkulæret har virkning fra 1. april 1989. Samtidig ophæves cirkulærer af  

 6. oktober 1983 (LP.nr. 165/87), 25. oktober 1985 (LP.nr. 103/85) og 7. april  

 1989 (LP.nr. 33/89).
Finansministeriet, Administrations- og Personaledepartementet, den 30. maj 1990 P.M.V.
 E.B.
N.E.
Bisgaard FORDELINGSLISTE Boligministeriet Danmarks geologiske Undersøgelse Danmarks Statistik Dansk Institut for Epidemiologi Det økonomiske Sekretariat Energistyrelsen Farvandsdirektoratet Fiskeriministeriet Folketingets Ombudsmand Forskningscenter Risø Indenrigsministeriet Kulturministeriet Kort- og Matrikelstyrelsen Landbrugsministeriet Miljøstyrelsens Havforureningslaboratorium Miljøstyrelsens Luftforureningslaboratorium Rigsrevisionen Socialforskningsinstituttet Socialstyrelsen Statens Plantetilsyn Statsfrøkontrollen Trafikministeriet Undervisningsministeriet Vejdirektoratet PROSA/STAT OVERENSKOMST FOR EDB-MEDARBEJDERE (PROSA) I STATENS TJENESTE Overenskomstens område Arbejdsmæssigt § 1.  Overenskomsten omfatter edb-medarbejdere, der  

 ikke er tjenestemænd eller ansat på tjenestemandslignende vilkår, og som er  

 beskæftiget med opgaver af operatør- eller programmeringsmæssig art eller med  

 opgaver, der består i planlægning og udvikling af edb-systemer som beskrevet  

 i bilag 1.
 Stk. 2.  Når der mellem parterne er enighed derom, kan  

 overenskomsten finde anvendelse for andre medarbejdere i staten, der  

 varetager arbejde af den i stk. 1 nævnte karakter.
 Stk. 3.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
 Note 1 og 8.
Geografisk § 2.  Overenskomsten omfatter edb-medarbejdere ansat i  

 institutioner som nævnt i bilag 3.
 Note 2.
Uddannelsesmæssigt § 3.  For at blive aflønnet efter overenskomsten skal  

 edb-medarbejderen have gennemgået en af Undervisningsministeriet godkendt  

 uddannelse som edb-assistent.
 Stk. 2.  Endvidere kan edb-medarbejdere med en til  

 uddannelsen som edb-assistent svarende uddannelse aflønnes efter  

 overenskomsten.
 Som en dertil svarende uddannelse godkendes bl.a.
 - mindst 1 års studium ved universiteternes datalogistudium og eksamen i  

 datalogi O eller det dertil svarende niveau, når ansættelsen sker til  

 varetagelse af edb-arbejde, som ikke fordrer edb-assistentuddannelsens  

 merkantile fag.
 - afsluttet 1. års datalogistudium på handelshøjskolernes  

 erhvervsøkonomi/datalogi-studium.
 - afsluttet 2. semester på handelshøjskolernes uddannelse til datamatiker.
 Stk. 3.  Medarbejdere uden en godkendt edb-uddannelse  

 vil undtagelsesvis kunne ansættes, såfremt de har erhvervet en tilstrækkelig  

 edb-erfaring gennem forudgående beskæftigelse ved edb-arbejde, jf. § 6, stk.  

 4.
 Note 3.
Antagelse § 4.  Ved antagelse af medarbejdere skal der ifølge  

 lov om arbejdsformidling og arbejdsløshedsforsikring m.v. først rettes  

 henvendelse til det nærmeste arbejdsformidlingskontor.
 Der antages fortrinsvis edb-medarbejdere, der er medlemmer af en  

 statsanerkendt arbejdsløshedskasse.
 Stk. 2.  Ved annoncering skal overenskomstens dato og  

 overskrift fremgå.
Stk. 3.  Ved ansættelsen udleveres til edb-medarbejderen  

 det ansættelsesbrev, der er optaget som bilag 5. Endvidere udleveres et  

 eksemplar af overenskomsten.
En genpart af ansættelsesbrevet og  

 følgeskrivelsen hertil med oplysning medarbejderens ugentlige arbejdstid og  

 løn tilstilles Prosa.
 Stk. 4.  Ved ansættelse på deltid med mindre end 15  

 arbejdstimer (løntimer) pr. uge træffes forud aftale mellem overenskomstens  

 parter.
 Note 4.
Lønmæssige vilkår § 5.  Medarbejdere uden godkendt uddannelse og  

 medarbejdere, som ikke er fyldt 20 år eller som ikke har den fordrede  

 anciennitet, aflønnes med 95% af skalatrin 16 excl. dyrtidstillæg.
 Stk. 2.  For medarbejdere uden godkendt uddannelse vil  

 det normalt være en forudsætning, at der under ansættelsen finder uddannelse  

 sted i edb i overensstemmelse med overenskomstens forudsætning.
 Stk. 3.  Edb-medarbejdere med godkendt uddannelse  

 og/eller anciennitet, som er fyldt 20 år, aflønnes efter følgende for  

 statstjenestemænd i stedtillægssats VI gældende skalatrin:
 Med virkning fra 1. april 1990 ændres skalatrin 40 (12. anciennitetsår)  

 til skalatrin 42.
 Stk. 4.  Lønancienniteten kan tidligst regnes fra  

 udgangen af den måned, hvori uddannelsen er fuldført, og den lønmæssige  

 placering kan maksimalt ske på 10. anciennitetsår.
 Stk. 5.  Lønnen udbetales månedsvis bagud.
 Stk. 6.  De pr. 1. april 1989 ansatte edb-medarbejdere  

 indplaceres i skalaen i stk. 3 med samme lønanciennitet som hidtil.
Anciennitetsopgørelse ved ansættelsen § 6.  Ved beregning af anciennitet medtages med den  

 præsterede arbejdstid forudgående beskæftigelse efter endt uddannelse ved  

 arbejde, der er omfattet af nærværende overenskomst.
Stk. 2.  I beregningen medregnes dog beskæftigelse i fra  

 15 til 19 timer pr. uge som halv anciennitet og beskæftigelse på 20 timer og  

 derover som fuld anciennitet.
Beskæftigelse efter 1. april 1987 i 15 timer  

 pr. uge og derover medregnes som fuld anciennitet.
 Stk. 3.  Endvidere medregnes tvungen militærtjeneste,  

 civilforsvarstjeneste eller civilarbejde.
 Stk. 4.  Ved ansættelse af medarbejdere uden godkendt  

 uddannelse, jf. § 3, stk. 3, foretages forud for indplacering et fradrag i  

 anciennitetsopgørelsen på 2 år.
Stk. 5.  Ved ansættelse af medarbejdere med uddannelse  

 som nævnt foran under § 3, stk. 2 medregnes efterfølgende relevant studietid  

 som anciennitetsgivende med 1 år for hvert fulde studieår, i hvilket  

 medarbejderen har bestået de fordrede eksaminer.
Under samme forudsætning  

 medregnes datanomuddannelse på dagskole med indtil 1 år.
Såfremt der har  

 været anciennitetsgivende beskæftigelse samtidig med de nævnte uddannelser,  

 kan den samlede anciennitet højst andrage 7,6 timer (fra 1. september 1990:  

 7,4 timer) pr. dag.
Optjening af lønanciennitet under ansættelsen § 7.  Optjening af fuld lønanciennitet under  

 ansættelsen forudsætter halvtidsbeskæftigelse eller derover.
En arbejdstid  

 under halvdelen af fuld arbejdstid indgår som halv lønanciennitet.
 Beskæftigelse fra 1. april 1987 i 15 timer pr. uge eller derover indgår  

 som fuld lønanciennitet.
 Stk. 2.  En edb-medarbejder, som er omfattet af denne  

 overenskomst og som overgår direkte til ansættelse i en anden institution  

 under denne overenskomst, bevarer den opnåede lønanciennitet.
 Såfremt medarbejderen i sin hidtidige stilling havde opnået adgang til  

 oprykning til 11. og følgende anciennitetsår, vil spørgsmålet om bevarelse af  

 lønancienniteten være at forelægge for Finansministeriet.
 Indplacering på/oprykning til højere løntrin.
 § 8.  Efter forudgående godkendelse fra  

 Finansministeriet kan edb-medarbejdere indplaceres på 11. og følgende  

 anciennitetsår, såfremt arbejdet stiller ganske særlige krav i  

 kvalifikationsmæssig, administrativ eller anden henseende.
 Stk. 2.  Under samme forudsætninger kan oprykning til  

 11. og følgende anciennitetsår ske af medarbejdere, som har stået 1 år på 8.  

 anciennitetsår, og af medarbejdere på 9. og 10. anciennitetsår.
 Oprykning fra 8. eller 9. anciennitetsår sker til 10. anciennitetsår, og  

 11., 12. og 13. anciennitetsår opnås efter 1 år på det lavere løntrin.
 Oprykning fra 10. anciennitetsår sker til 11. anciennitetsår, og 12. og  

 13. anciennitetsår opnås efter 1 år på det lavere trin.
 Stk. 3.  Kvalifikationstillæg bortfalder helt eller  

 delvis ved oprykning ud over 10. anciennitetsår.
 Note 5.
Arbejdstid § 9.  De i § 5 omhandlede lønninger er beregnet for  

 fuld arbejdstid, der er 38 timer (fra 1. september 1990: 37 timer) ugentlig  

 inklusive spisepause af indtil 1/2 times varighed pr. arbejdsdag.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
 Note 6.
Overarbejde § 10.  Overarbejde bør så vidt muligt undgås.
 Stk. 2.  For beordret og kontrollabelt arbejde på  

 tjenestestedet, der udføres, efter at den for en fuldtidsbeskæftiget  

 fastsatte dagarbejdsnorm er opfyldt, ydes timebetaling med 1/1976 (fra 1.  

 september 1990: 1/1924) af årslønnen ifølge § 5 med tillæg af 50% for de  

 første 3 overtimer og 100% for følgende overtimer samt for overarbejde på  

 søn- og helligdage.
Stk. 3.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 2 nævnte procentsatser.
Såfremt fritiden ikke  

 er holdt inden udgangen af påfølgende kalendermåned, kan medarbejderen vælge  

 betaling efter stk. 2.
Stk. 4.  Overarbejde skal så vidt muligt varsles 24  

 timer før.
Såfremt dette ikke er muligt, bør der tages hensyn til  

 individuelle ønsker om fritagelse for overarbejde.
 Stk. 5.  Såfremt en edb-medarbejder tilkaldes til  

 overarbejde efter ved normal arbejdstids ophør at have forladt  

 arbejdspladsen, ydes 1 times ekstra overtidsbetaling.
Stk. 6.  Når personalet i den del af arbejdstiden må  

 opholde sig på tjenestestedet for at være til rådighed, medregnes kun 3/4 af  

 rådighedstiden som tjeneste.
Tilsvarende tjeneste i hjemmet medregnes med 1/3  

 af tiden.
 Efter forhandling mellem Finansministeriet og PROSA/STAT kan bestemmelsen  

 fraviges, når dette efter rådighedstjenestens karakter må anses for rimeligt.
 Tillæg m.v.
 § 11.  For arbejde i tiden mellem kl. 17.00 til 06.00  

 ydes godtgørelse efter de for tjenestemænd gældende regler og satser.
 Stk. 2.  For arbejde på lørdage efter kl. 14.00 samt på  

 søn- og helligdage, hvor dette ikke er overarbejde, ydes tillæg efter de for  

 tjenestemænd gældende regler og satser.
 Stk. 3.  De under stk. 1 og 2 nævnte tillæg kan ikke  

 ydes samtidig med betaling for overarbejde.
Stk. 4.  For hver 38 timers tjeneste, der efter ordre  

 eller ifølge en godkendt tjenestefordeling er udført i tiden kl. 17.00 til  

 06.00, ydes der 2 1/2 times frihed.
I beregningen indgår tillige tjeneste,  

 der udføres i tiden kl. 14.00 til 17.00, som led i en forud tilrettelagt  

 tjeneste, hvoraf mindst halvdelen ligger efter kl. 17.00.
 Opsparing og afvikling af sådan frihed følger de for tjenestemænd gældende  

 regler.
Fridage og tjenestefrihed § 12.  Der tilkommer de efter overenskomsten ansatte  

 edb-medarbejdere fridage efter de for tjenestemænd gældende regler.
 Tjeneste på mistede fridage behandles som overtid i henhold til § 10.
 Stk. 2.  Edb-medarbejdere har ret til tjenestefrihed  

 uden løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Stk. 3.  Der kan gives ansatte under denne overenskomst  

 adgang til tjenestefrihed uden løn i en på forhånd fastlagt periode af mindst  

 1 måneds varighed.
Under sådan tjenestefrihed optjenes ikke ret til ferie med  

 løn.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
 Note 7.
Ferieregler § 13.  Ansatte i henhold til denne overenskomst er  

 omfattet af ferieloven med de afvigelser, som fremgår af de følgende  

 bestemmelser.
 Stk. 2.  I tilfælde hvor en ansat afholder ferie,  

 hvortil der ikke er optjent ret, jf. ferieloven § 6, stk. 1, foretages  

 lønfradrag med 1/1976 (fra 1. september 1990: 1/1924) af årslønnen for hver  

 time, medarbejderen skulle have udført tjeneste den pågældende dag.
 Stk. 3.  Til en ansat, der berettiget til ferie med løn,  

 og som ved feriens afholdelse har anden arbejdstid end i det foregående  

 kalenderår (optjeningsår), ydes ferielønnen med samme brøkdel, som tjenesten  

 i det foregående kalenderår (optjeningsår) har andraget.
 Stk. 4.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12 1/2 pct.
Særlig feriegodtgørelse § 14.  Edb-medarbejdere, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 3.  I det beløb, der er beregnet efter stk. 2,  

 fradrages 1. udbetalt særlig feriegodtgørelse, 2. løn for merarbejde af den art, som er beskrevet i §  

 13, stk. 4, samt 3. feriegodtgørelse (12 1/2 pct.) af løn for sådant  

 merarbejde.
 Stk. 4.  Den særlige feriegodtgørelse udgør 1 1/2 pct.  

 af beregningsgrundlaget efter stk. 2 og 3.
Sygdom under ferie § 15.  Sygedage, der falder i en edb-medarbejders  

 ferie, medfører i almindelighed ikke suspension af ferien og ydelse af  

 erstatningsferie, medmindre medarbejderen er arbejdsudygtig på tidspunktet  

 for feriens påbegyndelse, i hvilket tilfælde ferien suspenderes, således at  

 den først gives, efter at den pågældende har genoptaget tjenesten.
Stk. 2.  Endvidere kan suspension og ydelse af  

 erstatningsferie finde sted under en edb-medarbejders sygdom, når særlige  

 omstændigheder taler herfor.
Det bør herved tages i betragtning, om sygdommen  

 er af længere varighed, om den er af alvorligere karakter, om den hindrer  

 medarbejderen i at benytte tjenestefriheden på rimelig måde som ferie, og om  

 den skyldes tjenstlig tilskadekomst.
Feriepenge ved afgang § 16.  Ved beregning af feriegodtgørelse ses der bort  

 fra løn, der er udbetalt under ferie, idet der fradrages et beløb pr. times  

 ferie svarende til 1/1976 (fra 1. september 1990: 1/1924) af årslønnen samt  

 ydet særlig feriegodtgørelse (1 1/2 pct.).
 Stk. 2.  Ved umiddelbar overgang fra en statsinstitution  

 til en anden behøver afregning med almindelig feriegodtgørelse ikke finde  

 sted.
 Stk. 3.  Edb-medarbejdere, der har fået udbetalt den i §  

 14 anførte særlige feriegodtgørelse, men som ikke ved fratræden har afholdt  

 hele den de pågældende tilkommende ferie, fradrages en til den manglende  

 ferie svarende brøkdel af den særlige feriegodtgørelse.
 Regler for opsigelse, sygdom og barsel m.v.
 § 17.  Ansatte efter denne overenskomst, som i  

 gennemsnit har mindst 15 timers beskæftigelse pr. uge, er omfattet af  

 funktionærloven med de afvigelser, som fremgår af de følgende bestemmelser.
Opsigelse § 18.  Hvis en edb-medarbejder er afskediget, og  

 afskedigelsen efter foreningens opfattelse er sket af usaglige grunde, kan  

 sagen optages til forhandling og afgørelse mellem Finansministeriet og  

 foreningen.
 Note 8.
Sygdom § 19.  Sygdomsforfald skal dokumenteres ved en af  

 edb-medarbejderen underskrevet erklæring eller på forlangende ved lægeattest.  

 Ved sygdom af mere end 2 ugers varighed kan det forlanges, at medarbejderen  

 fra en læge fremskaffer nærmere oplysning om sygdommens varighed.
 Note 9.
Graviditet, barsel og adoption § 20.  Måneds- og timelønnede edb-medarbejdere følger  

 reglerne i den som bilag 6 optagne aftale om fravær fra tjenesten i  

 forbindelse med graviditet, barsel og adoption.
 Note 10.
Udgiftsdækkende ydelser § 21.  Der tilkommer på tjenesterejser og ved  

 udstationering edb-medarbejderne befordringsgodtgørelse samt time- og  

 dagpenge efter de for tjenestemænd gældende regler og satser.
Uddannelseskurser § 22.  Edb-medarbejderes deltagelse i kursusvirksomhed  

 sker efter de for statens ansatte gældende retningslinier, jf.
Lønnings- og  

 Pensionsministeriets cirkulæreskrivelse nr. 113 af 23. juni 1971 om  

 deltagelse i uddannelseskurser for det i staten og folkekirken ansatte  

 personale.
Timelønnede edb-medarbejdere Anvendelse af timeløn § 23.  Edb-medarbejdere, der antages til midlertidigt  

 arbejde eller med en arbejdstid af under 15 timer ugentlig, aflønnes med  

 timeløn, der beregnes som 1/1976 (fra 1. september 1990: 1/1924) af den til  

 den pågældendes anciennitet svarende årsløn ifølge § 5.
 Med hensyn til opnåelse af alderstillæg henvises til § 7.
 Betaling for søgnehelligdage m.fl.
 § 24.  For søgnehelligdage ydes betaling med et beløb  

 svarende til sædvanlig timeløn for det antal timer, edb-medarbejderen ellers  

 skulle have været beskæftiget.
 Stk. 2.  Hvis kontoret på andre særlige dage holdes  

 lukket, således at de timelønnede afskæres fra løn som på en almindelig  

 arbejdsdag, ydes betaling med et beløb, som svarer til den løn, der ellers  

 ville være oppebåret.
 Overarbejde og forskudt arbejdstid.
 § 25.  Med hensyn til betaling for overarbejde og for  

 forskudt arbejde henvises til §§ 10 og 11.
Diskretionspligt § 26.  Edb-medarbejderne skal iagttage tavshed med  

 hensyn til de forhold, som de i medfør af deres stilling bliver bekendt med,  

 og hvis hemmeligholdelse ifølge sagens natur er påkrævet eller bliver dem  

 foreskrevet af deres foresatte.
Tavshedspligten ophører ikke med udtrædelse  

 af statens tjeneste.
Stk. 2.  Den ansættende myndighed må kun registrere  

 sådanne personlige oplysninger om den enkelte edb-medarbejder, som er  

 nødvendige i relation til ansættelsesforholdet.
Oplysningerne skal så vidt  

 muligt indhentes hos medarbejderen.
 Stk. 3.  Videregivelse til statistisk bearbejdelse af  

 oplysninger om edb-medarbejdernes løn skal, når der er tale om ikke-offentlig  

 tilgængelige statistikker, meddeles Prosa.
Overenskomstens varighed § 27.  Denne overenskomst gælder fra 1. april 1989 og  

 kan af enhver af parterne opsiges med 3 måneders varsel til en 31. marts, dog  

 tidligst til den 31. marts 1991.
 Stk. 2.  Enhver regulering - bortset fra alderstillæg -  

 af aflønning stilles i bero fra den 31. marts, da en eventuel opsigelse får  

 virkning, og indtil ny overenskomst indgås.
København, den 22. maj 1990 PROSA/STAT Finansministeriet P.M.V.
Niels H.
Bertelsen Niels Paludan Bilag 1.
 FUNKTIONSBESKRIVELSE FOR EDB-MEDARBEJDERE, DER ER OMFATTET AF  

 OVERENSKOMST MELLEM FINANSMINISTERIET OG PROSA/STAT.
 Bilag 2.
 Under forhandlingerne om fornyelse pr. 1. april 1983 af overenskomsten af  

 8. juli 1981 mellem Finansministeriet og Landsforeningen Prosa er der opnået  

 enighed om, at nedennævnte procedure for ændring i dækningsområdet optages i  

 det til overenskomsten knyttede protokollat:
ad § 1.  Parterne er enige om, at dækningsområdet for så vidt  

 angår udækkede områder kan udvides ministerievis under forudsætning af, at  

 organisationen ved navnelister dokumenterer at have som medlemmer mindst 50%  

 af de edb-medarbejdere, som ministeriet anerkender varetager opgaver af en  

 art, som er beskrevet i bilag til overenskomsten.
I tilfælde af at nye  

 områder måtte blive inddraget, sker indplaceringen efter samme princip som  

 ifølge 1977-overenskomstens overgangsregler, hvilket anføres i den  

 overenskomst, som parterne i givet fald indgår om et nyt område.
 Stk. 2.  Med hensyn til områder, som i forvejen er  

 dækket af en eksisterende overenskomst, forholdes vedrørende eventuel  

 omflytning som følger:
 Eventuel omflytning af institutioner kan først ske, når der med et varsel  

 på 6 måneder er foretaget ændring i ansættelsesbrevene for hver enkelt i  

 institutionerne ansatte edb-medarbejdere.
København, den 20. oktober 1983 Landsforeningen Prosa Finansministeriet P.M.V.
K.
Estrup Nielsen Niels Paludan Bilag 3.
OVERENSKOMSTENS GEOGRAFISKE OMRÅDE Fiskeriministeriet Økonomiministeriet Kulturministeriet med undtagelse af Danmarks geologiske Undersøgelse Dansk Institut for Klinisk Epidemiologi Energistyrelsen Farvandsdirektoratet Forskningscenter Risø Indenrigsministeriets departement Kort- og Matrikelstyrelsen Miljøstyrelsens Havforureningslaboratorium Miljøstyrelsens Luftforureningslaboratorium Rådet for Trafiksikkerhedsforskning Socialforskningsinstituttet Socialstyrelsen Statens Plantetilsyn Statsfrøkontrollen Vejdirektoratet Bilag 4.
AFTALE MELLEM FINANSMINISTERIET OG LANDSFORENINGEN PROSA OM REGLER FOR TILLIDSREPRÆSENTANTER Stk. 1.  Hvor der i en institution eller i en særskilt  

 beliggende afdeling heraf er ansat mindst 5 medlemmer af Landsforeningen  

 Prosa, har disse ret til at vælge en tillidsrepræsentant.
 I institutioner med under 5 medarbejdere vælges ingen tillidsrepræsentant,  

 medmindre parterne er enige herom.
 Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede medarbejdere.
Valget er ikke gyldigt, før det er godkendt af landsforeningen og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være landsforeningen i hænde senest 3 uger efter  

 modtagelsen af meddelelsen om valget.
 Stk. 3.  For tillidsrepræsentanten kan vælges en  

 stedfortræder, som godkendes og anmeldes på samme måde som  

 tillidsrepræsentanten, jf. stk. 2. Under tillidsrepræsentantens fravær  

 fungerer stedfortræderen i dennes sted og nyder i valgperioden samme  

 rettigheder som tillidsrepræsentanten.
 Stk. 4.  Tillidsrepræsentanten skal have adgang til at  

 varetage sit hverv i anliggender, der angår institutionen og de af den  

 pågældende repræsenterede kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jf.
Lønnings- og  

 Pensionsministeriets cirkulæreskrivelse af 23. juni 1971.
 Stk. 5.  Tillidsrepræsentanten har pligt til i  

 samarbejde med institutionen at gøre sit bedste for at jævne ethvert opstået  

 stridsspørgsmål og vedligeholde et roligt og godt samarbejde på  

 arbejdsstedet.
 Stk. 6.  Tillidsrepræsentanten og dennes stedfortræder  

 kan ikke afskediges, uden at sagen har været forhandlet mellem  

 Finansministeriet og landsforeningen.
 Stk. 7.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 bestyrelsesmedlem i klubben.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et dertil anvist for medarbejderne tilgængeligt sted er det klubben  

 tilladt at opslå foreningsbekendtgørelser til medlemmerne.
 Bilag 5.
ANSÆTTELSESBREV Undertegnede ..........................................
 er fra .............. 19 at regne ansat ved  

 .......................................................  

 .......................................................
 i stillingen som ......................................
og med lønanciennitet fra .............. 19 i henhold til overenskomst af ............... 19 mellem Finansministeriet og PROSA/STAT.
 Funktionæren forpligter sig ved sin underskrift på dette ansættelsesbrev  

 til uden yderligere varsel at være omfattet af anden overenskomst fra  

 tidspunktet for den førstkommende overenskomstfornyelse, såfremt  

 ansættelsesstedet omflyttes til en anden organisations overenskomstområde  

 efter reglerne i aftale af 20. oktober 1983, stk. 2, punkt 1 til 4.
 Om ansættelsesforholdet indgås i øvrigt følgende aftale:
 Eller:
 Genpart af nærværende ansættelsesbrev og af nævnte overenskomst er ved  

 ansættelsen udleveret til undertegnede funktionær.
 ............................., den ........... 19 .....  

 ......................................................
 Bilag 6.
AFTALE AF 5. SEPTEMBER 1989 OM DE FOR TJENESTEMÆND M.FL.
GÆLDENDE REGLER OM  

 FRAVÆR FRA ARBEJDET PÅ GRUND AF GRAVIDITET, BARSEL OG ADOPTION Kapitel 1. Aftalens område § 1.  Aftalen gælder for tjenestemænd og  

 tjenestemandslignende ansatte.
Aftalen gælder endvidere for ansatte omfattet  

 af overenskomster indgået på den ene side af eller efter bemyndigelse fra  

 Finansministeriet og på den anden side af organisationer, der er tilsluttet  

 de underskrivende centralorganisationer.
Stk. 2.  Ansatte, der ikke har ret til løn under sygdom,  

 omfattes af aftalen efter sammenlagt 1 års beskæftigelse inden for det  

 pågældende ministerområde.
Ved opgørelsen medregnes samtlige  

 ansættelsesperioder af mindst 1 uges varighed og uden hensyn til  

 beskæftigelsesgraden, men således at der kun sker medregning af  

 ansættelsesperioder, der ligger inden for de sidste 2 år før det seneste  

 ansættelsesforholds påbegyndelse.
 Stk. 3.  I karensperioden er de pågældende omfattet af  

 reglerne i lov om ligebehandling af mænd og kvinder med hensyn til  

 beskæftigelse og barselorlov m.v.) samt lov om dagpenge ved sygdom eller  

 fødsel.
Kapitel 2. Underretningspligt § 2.  En ansat, der er gravid, skal give  

 tjenestestedet meddelelse herom senest 3 måneder før den forventede fødsel.  

 Samtidig skal hun oplyse, hvornår hun regner med at påbegynde sin  

 barselsorlov.
Stk. 2.  En ansat, der ønsker at benytte sin ret til  

 adoptionsorlov, skal give tjenestestedet meddelelse om tidspunktet for  

 barnets forventede modtagelse.
Meddelelsen skal så vidt muligt gives med 3  

 måneders varsel.
 Stk. 3.  Herudover gælder reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v.*) om underretningspligt i forbindelse med orlovsperioders placering og  

 fordeling.
Kapitel 3. Fraværsret § 3.  En ansat har ret til fravær fra arbejdet på  

 grund af graviditet, fødsel og adoption efter reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v.). En gravid ansat har dog altid ret til fravær fra arbejdet fra det  

 tidspunkt, hvor der skønnes at være 8 uger til fødslen.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra graviditetsundersøgelsen.
Kapitel 4. Løn § 4.  En kvindelig ansat, der har ret til fravær på  

 grund af graviditet og fødsel i henhold til § 3, har ret til løn i perioden  

 indtil fødslen.
Stk. 2.  Efter fødslen kan der under fravær i henhold  

 til § 3 ydes løn i indtil 24 uger i alt.
Heraf kan de sidste 10 uger helt  

 eller delvis benyttes af faderen, forudsat at begge forældre har  

 dagpengegivende indtægt.
Retten kan kun benyttes af en af forældrene ad  

 gangen.
 Stk. 3.  Faderen har uafhængigt af stk. 2 ret til løn  

 under fravær i indtil 2 uger efter fødslen eller barnets modtagelse i  

 hjemmet.
§ 5.  En adoptionssøgende har ret til løn i indtil 24  

 uger efter modtagelsen af barnet, når de adoptionsundersøgende myndigheder  

 bestemmer, at pågældende skal være fraværende fra arbejdet i forbindelse med  

 modtagelsen.
Retten til løn forudsætter, at begge adoptanter har  

 dagpengegivende indtægt, samt at den anden ægtefælle ikke i samme tidsrum har  

 dagpengeberettigende adoptionsorlov.
Stk. 2.  Uafhængigt af den i stk. 1 nævnte ret til  

 lønnet fravær har en adoptant, der ikke oppebærer løn i henhold til stk. 1,  

 ret til løn under fravær i indtil 2 uger efter barnets modtagelse, når de  

 adoptionsundersøgende myndigheder bestemmer, at en af adoptanterne i en  

 periode skal være i hjemmet.
Denne ret gælder uafhængigt af, om begge  

 adoptanter har dagpengegivende indtægt.
 § 6.  En ansat, der er omfattet af §§ 4 og 5, og som i  

 forbindelse med barnets ophold på sygehus genoptager tjenesten inden udløbet  

 af de planlagte fraværsperioder, har ret til fravær med løn i den resterende  

 del af fraværsperioderne i forbindelse med barnets udskrivelse, forudsat at  

 denne sker inden 9 måneder fra fødslen eller modtagelsen.
 § 7.  Ved løn forstås i denne aftale for ansatte, der  

 har ret til fuld løn under sygdom, en løn svarende til den, som den  

 pågældende ville have været berettiget til under sygefravær.
Stk. 2.  For andre ansatte forstås ved løn gennemsnittet  

 af de seneste 4 ugers lønindtægt bestående af timeløn, akkordløn, bonus og  

 kvalifikationstillæg.
I beregningsgrundlaget indgår endvidere fast  

 påregnelige arbejdstidsbestemte tillæg.
Den nævnte 4-ugers-periode kan for  

 den enkelte personalegruppe fraviges efter lokalt fastsatte bestemmelser.
 § 8.  Retten til løn i perioden før fødslen er  

 betinget af, at den ansatte ikke i dette tidsrum har anden lønnet  

 beskæftigelse, som den pågældende ikke hidtil har haft.
 Stk. 2.  Retten til løn ophører endvidere, hvis den  

 ansatte i fraværsperioden efter fødslen har beskæftigelse, modtager  

 undervisning eller på anden måde foranlediger, at retten til barselsdagpenge  

 i henhold til dagpengeloven bortfalder.
Kapitel 5. Andre Bestemmelser § 9.  Fravær som følge af uarbejdsdygtighed på grund  

 af graviditet og fødsel uden for de tidsrum, hvor den ansatte har ret til  

 fravær i henhold til § 3, betragtes som sygdomsforfald.
 § 10.  En ansat har pligt til på forlangende at  

 fremskaffe eller bekræfte oplysninger, der er nødvendige ved bedømmelse af  

 arbejdsgiverens krav over for de sociale myndigheder om udbetaling af  

 dagpengerefusion.
 § 11.  Aftalen har virkning for fraværsperioder eller  

 dele heraf, der ligger efter 31. marts 1989.
 Stk. 2.  Aftalen kan opsiges skriftligt med 3 måneders  

 varsel, dog tidligst til 1. april 1991.
 Stk. 3.  Aftale af 10. juli 1987 om tjenestemænds adgang  

 til fravær fra tjenesten i forbindelse med graviditet, fødsel og adoption  

 ophæves pr. 1. april 1989.
 Stk. 4.  På overenskomstområder omfattet af § 1 træder  

 aftalen i stedet for de før 1. april 1989 gældende regler om graviditet,  

 barsel og adoption, jf. dog § 1, stk. 2 og 3.
