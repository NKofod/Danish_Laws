A.16 Midlertidig indførsel af andre varer end transportmidler A.16.1 Fuldstændig toldfritagelse A.16.2 Delvis toldfritagelse A.16.3 Procedurer A.16.4 ATA-carnetordningen Formål Formålet med ordningen om midlertidig indførsel er gennem en forenkling og  

 harmonisering af procedurerne at fremme økonomiske, humanitære, kulturelle,  

 sociale og turistmæssige målsætninger.
 Ved anvendelse af ordningen kan der gives fuldstændig eller delvis  

 toldfritagelse for en række varer til nærmere bestemte formål, når de  

 indføres fra lande uden for EF og er bestemt til genudførsel i uforandret  

 stand.
Der skelnes mellem fuldstændig toldfritagelse og delvis toldfritagelse.  

 Delvis toldfritagelse gives i de situationer, hvor betingelserne for  

 midlertidig toldfritagelse ikke fuldt ud er opfyldt.
Der skal således betales  

 et toldfritagelsesbeløb på 3% for hver måned varerne har været midlertidigt  

 indført.
Beløbet betales ved varernes genudførsel.
Midlertidig momsfrihed gives i stort set samme omfang og på de samme betingelser som den midlertidige toldfritagelse, dog kan der ikke  

 gives momsfrihed ved midlertidig indførsel med delvis toldfritagelse.
Se  

 Momsvejledningen L.3.2.1.2.
Det legale grundlag Reglerne for midlertidig indførsel af andre varer end transportmidler  

 findes i artiklerne 137-144 i toldkodeksen og hovedsageligt artikel 670-716 i  

 gennemførelsesbestemmelserne.
 Reglerne er baseret på forskellige internationale konventioner om  

 midlertidig indførsel.
 Reglerne om midlertidig momsfrihed findes i momslovens § 29, stk. 3, og  

 Skatteministeriets bekendtgørelse nr. 1208 af 23. december 1992, der  

 endvidere sammen med de enkelte punktafgiftslove er grundlaget for at give  

 punktafgiftsfrihed.
A.16.1 Fuldstændig toldfritagelse A.16.1.1 Fagligt udstyr GB art. 671 og 672 Der gives toldfritagelse for fagligt udstyr, der indføres midlertidigt,  

 samt for reservedele, der efterfølgende indføres med henblik på reparation  

 heraf.
 Som fagligt udstyr anses håndværktøj, måleinstrumenter og andet udstyr,  

 herunder udstyr til brug for pressen samt til film-, radio- eller  

 tv-optagelser, samt tilbehør hertil, der indføres fra lande uden for EF af  

 personer, der skal udføre servicearbejde mv. i EF.
 I bilag 90 til gennemførelsesbestemmelserne er optrykt en eksempelliste  

 over de varer, der kan anses som fagligt udstyr, se bilag 44.
Betingelser Ordningen er betinget af, at det faglige udstyr:
1. tilhører og indføres af en fysisk eller juridisk person, der er  

 etableret uden for EF, 2. udelukkende anvendes af den person, der indrejser med udstyret, eller  

 under den pågældendes ledelse.
 Betingelse nr. 2 gælder ikke for udstyr til filmoptagelses- og  

 forevisningsapparater, kinematografisk udstyr - der indføres til brug ved  

 optagelse af film i henhold til aftaler om co-produktion indgået med personer  

 hjemmehørende i EF.
 Ved produktion af fælles radio- eller fjernsynsprogrammer kan fagligt  

 udstyr være omfattet af en lejekontrakt eller lignende kontrakt, i hvilken en  

 person etableret i EF, er part.
Genudførselsfrist Se A.16.3.5.
 A.16.1.2 Varer til forevisning eller anvendelse på udstillinger, messer,  

 kongresser o.l.
GB art. 673 Der kan gives midlertidig toldfritagelse for varer, der skal udstilles  

 eller demonstreres på en messe eller offentlig tilgængelig udstilling, samt  

 for varer, der er nødvendige for at kunne gennemføre udstillinger mv., fx  

 reklame-, bygge- eller dekorationsmaterialer.
 Ordningen omfatter ikke varer til udstillinger, der er tilrettelagt på  

 privat grundlag i varehuse og forretningslokaler med henblik på salg af de  

 indførte varer.
 Endvidere omfatter ordningen udstyr til brug ved internationale møder,  

 konferencer og kongresser, fx tolkeanlæg, lyd- og videooptagere og film af  

 undervisningsmæssig, videnskabelig eller kulturel karakter.
Sportsrekvisitter Desuden omfatter ordningen midlertidig indførsel af visse  

 sportsrekvisitter, fx kaproningsbåde, heste og uindregistrerede  

 motorkøretøjer, bestemt til anvendelse ved internationale idrætsstævner.
Konkurrenceheste Der findes en speciel forenklet toldprocedureordning vedrørende  

 midlertidig indførsel af konkurrenceheste fra de nordiske lande.
 Ordningen er samtidig en forenkling af veterinærprocedurerne.
Ved indførslen her til landet, skal der afgives en formular for  

 midlertidig indførsel af en nordisk konkurrencehest.
Se bilag 45. Formularen  

 fås hos de nordiske hestesportsorganisationer.
Genudførselsfristen er fastsat  

 til 60 dage.
Genudførselsfrist Se A.16.3.5.
A.16.1.3 Undervisningsmateriale og videnskabeligt udstyr GB art. 674 og 676 Der kan gives midlertidig toldfritagelse for undervisningsmateriale og  

 videnskabeligt udstyr, reservedele og tilbehør hertil, samt værktøj, der er  

 specielt fremstillet til vedligeholdelse, kontrol, justering eller reparation  

 af det midlertidigt indførte materiale og udstyr.
 Undervisningsmateriale er i denne forbindelse alt materiale, der  

 udelukkende er bestemt til brug ved undervisning eller faglig uddannelse.
 Bilag 91 til gennemførelsesbestemmelserne indeholder en liste over varer,  

 der anses som undervisningsmaterialer, se bilag 46.
 Som videnskabeligt udstyr anses alt udstyr, der udelukkende er bestemt til  

 brug for videnskabelig forskning eller undervisning, såsom modeller,  

 instrumenter, apparater og maskiner.
 Bilag 91a i gennemførelsesbestemmelserne nævner følgende varer, der kan  

 indføres i uddannelsesmæssigt, videnskabeligt eller kulturelt øjemed:
- kostumer og sceneudstyr, som udlånes gratis til dramaturgiske selskaber  

 eller teatre, - partiturer, som udlånes gratis til koncertsale eller orkestre.
Betingelser Det er en betingelse for anvendelse af ordningen, at de omhandlede varer:
1. indføres af en undervisningsinstitution og anvendes under dennes  

 kontrol og ansvar, 2. anvendes til ikke-kommercielle formål, 3. indføres i rimelig mængde i betragtning af formålet, 4. under den midlertidige forbliven i EF fortsat tilhører en person  

 etableret uden for EF.
Genudførselsfrist Se A.16.3.5.
A.16.1.4 Medicinsk-kirurgisk udstyr og laboratorieudstyr GB art. 677 Der kan gives midlertidig toldfritagele for medicinsk-kirurgisk udstyr og  

 laboratorieudstyr til hospitaler og klinikker.
Betingelser Betingelserne for varers indførsel under ordningen er, at det omhandlede  

 udstyr:
1. forsendes lejlighedsvis til gratis udlån, 2. er bestemt til anvendelse i diagnostisk eller terapeutisk øjemed.
 Som lejlighedsvis anses, at udstyret efter anmodning sendes til hospitaler  

 og klinikker, som på grund af ekstraordinære omstændigheder har akut behov  

 for sådant udstyr til at afhjælpe deres midlertidige mangel herpå.
A.16.1.5 Udstyr til bekæmpelse af følgerne af katastrofer GB art. 678 Der kan gives midlertidig toldfritagelse for udstyr, der er bestemt til  

 anvendelse i forbindelse med foranstaltninger til bekæmpelse af følgerne af  

 evt. katastrofer i EF.
Betingelser For at udstyr kan indføres under ordningen, skal der være tale om at  

 udstyret:
1. indføres til gratis udlån, 2. skal være bestemt til statslige institutioner eller andre godkendte  

 institutioner.
 Her i landet er det Miljøstyrelsen, der er godkendt.
Nordisk aftale Der er indgået en aftale mellem Danmark, Finland, Norge og Sverige om  

 samarbejde over grænserne for at forhindre eller begrænse skader på  

 mennesker, ejendom eller i miljøet i tilfælde af ulykker.
 Aftalen er trådt i kraft den 9. august 1989.
Genudførselsfrist Se A.16.3.5.
A.16.1.6 Emballage GB art. 679 Der kan gives midlertidig toldfritagelse for emballage.
 Som emballage anses:
- beholdere, der anvendes eller er bestemt til anvendelse som ydre eller  

 indre emballage for varer, - holdere, der anvendes eller er bestemt til oprulning, foldning eller  

 fastgøring af varer.
 Emballagematerialer som halm, papir, glasfiber og spåner, der indføres i  

 løs vægt anses ikke som omfattet af ordningen.
Betingelser Anvendelse af ordningen er betinget af, at emballagen:
1. hvis den indføres fyldt, erklæres at skulle genudføres tom eller fyldt, 2. hvis den indføres tom, erklæres at skulle genudføres fyldt.
Emballage, der er indført under ordningen, kan ikke anvendes mellem to  

 steder inden for EF, undtagen med henblik på udførsel af varer fra EF.
For  

 emballage, der indføres fyldt, gælder dette forbud dog først fra det  

 tidspunkt, emballagen er tømt.
 Emballager forsynet med uudslettelige og ikke aftagelige kendemærker, der  

 indføres af personer hjemmehørende uden for EF, og som er beregnet til  

 genudførsel, kan indføres under ordningen efter en særlig lempelig procedure,  

 se A.16.3.4.
Genudførselsfrist Se A.16.3.5.
A.16.1.7 Modeller mv., måleinstrumenter, varer til forsøg eller  

 afprøvning, vareprøver, specialværktøj og -instrumenter GB art. 680 Der kan gives midlertidig toldfritagelse for:
- forme, modeller, matricer, klicheer, tegninger, projekter og andre  

 lignende genstande til brug for produktion inden for EF samt måleudstyr mv.  

 til brug ved en fremstillingsproces når 75% af det, der produceres herved  

 udføres fra EF, - specialværktøj og instrumenter, der gratis stilles til rådighed for en  

 person etableret i EF, og som skal anvendes ved fremstillingen af varer, der  

 alle skal udføres.
Ejendomsretten til de pågældende værktøjer og instrumenter  

 skal forblive hos en person etableret uden for EF.
Som eksempel kan nævnes  

 støbeforme, der indføres til fremstilling af nogle varer, der genudføres  

 sammen med formene efter endt produktion, - varer af enhver art, der skal bruges til forsøg, eksperimenter eller  

 demonstration, bortset fra forsøg, eksperimenter og demonstrationer, der  

 gennemføres i erhvervsmæssigt øjemed, - vareprøver, som repræsenterer en bestemt vare, og som er bestemt til  

 fremvisning eller demonstration med henblik på at opnå ordrer på denne vare, - vareprøver, dvs. prøver på allerede fremstillede varer, eller varer, der  

 påtænkes fremstillet, og som indføres i større mængde, end de kan betragtes  

 som vareprøver efter de almindelige handelssædvaner.
Betingelser 1. Varer, omfattet af 1., 2. og sidste afsnit skal tilhøre en person  

 etableret uden for EF.
 2. Varer, omfattet af sidste afsnit må kun anvendes til fremvisning eller  

 demonstration med henblik på indhentning af ordrer på lignende varer.
Genudførselsfrist Se A.16.3.5.
A.16.1.8 Erstatningsproduktionsmidler GB art. 681 Der kan gives midlertidig toldfritagelse for erstatningsproduktionsmidler.
 Ved erstatningsproduktionsmidler forstås instrumenter, apparater og  

 maskiner, der foreløbigt og gratis stilles til en kundes rådighed af en  

 leverandør eller en reparatør af lignende varer, indtil selve varen leveres  

 eller er blevet repareret.
Genudførselsfrist Den periode erstatningsproduktionsmidlerne kan forblive inden for EF er 6  

 måneder.
A.16.1.9 Varer til auktion, afprøvning, kunstværker til udstilling samt  

 udvalgssendinger GB art. 682 Der kan gives midlertidig toldfritagele for følgende varer:
- brugte varer, der indføres med henblik på salg ved auktion, - varer, der indføres som led i en salgskontrakt med forbehold af  

 tilfredsstillende afprøvning, - kunstværker, der indføres til udstilling med henblik på eventuelt salg, - udvalgssendinger til besigtigelse, bestående af forarbejdet pelsværk,  

 smykker, tæpper og juvelerarbejder, såfremt særlige kendetegn udelukker  

 indførsel som vareprøver.
Genudførselsfrist Den periode udvalgssendinger kan forblive inden for EF er 4 uger.
De  

 øvrige varer skal være genudført senest 6 måneder efter indførslen.
A.16.1.10 Film, magnetbånd og lydoptagelser GB art. 683 Der kan gives midlertidig toldfritagelse for følgende varer:
- kinematografiske positivfilm, eksponerede og fremkaldte samt andre  

 indspillede billedmedier, der skal besigtiges inden deres erhvervsmæssige  

 anvendelse, - film, magnetbånd og film, påført magnetspor samt andre lyd- og  

 billedmedier, der er beregnet til lydindspilning, eftersynkronisering eller  

 reproduktion, - film, der viser produkters art, eller viser, hvorledes udenlandske  

 produkter eller materiel fungerer, forudsat at de ikke er bestemt til  

 offentlig forevisning med opkrævning af betaling, - informationsbærende medier med optagelser, der sendes gratis med henblik  

 på automatisk databehandling.
Genudførselsfrist Se A.16.3.5.
A.16.1.11 Turistpropagandamateriale Der kan gives midlertidig toldfritagelse for turistpropagandamateriale.
Bilag 93 til gennemførelsesbestemmelserne indeholder en liste over varer,  

 der skal betragtes som propagandamateriale.
Se bilag 47.
A.16.1.12 Levende dyr GB art. 685 Levende dyr af enhver art, der indføres fx til dressur, optræning,  

 avlsbrug eller veterinær behandling, og som tilhører personer uden for EF,  

 kan indføres midlertidigt uden betaling af told.
Bilag 93a til gennemførelsesbestemmelserne indeholder en liste over  

 eksempler på til hvilket formål dyr kan indføres til.
Se bilag 48.
Genudførselsfrist Se A.16.3.5.
A.16.1.13 Velfærdsmateriel for søfolk GB art. 686 Der kan gives midlertidig toldfritagelse for materiel bestemt til søfolks  

 kulturelle, undervisningsmæssige, rekreative, religiøse og sportslige  

 aktiviteter.
Bilag 94 til gennemførelsesbestemmelserne indeholder en liste over varer,  

 der anses som velfærdsmateriel for søfolk.
Se bilag 49.
Betingelser For at det omhandlede materiel kan indføres under ordningen skal det  

 enten:
1. bringes i land fra et skib i international søtrafik for at blive  

 anvendt midlertidigt af mandskabet, 2. indføres for at blive midlertidigt anvendt i kulturelle eller sociale  

 institutioner, dvs. hjem, klubber og fritidslokaler for søfolk, der forvaltes  

 dels af officielle institutioner, dels af religiøse organisationer eller  

 andre organisationer, der arbejder gratis, samt steder, hvor der regelmæssigt  

 afholdes gudstjenester for søfolk, 3. bringes i land fra et udenlandsk skib i international fart til  

 reparation, 4. indføres til senere ombordtagning i et udenlandsk skib i international  

 fart, eller som bringes i land fra et skib til senere ombordtagning i et  

 andet udenlandsk skib i tilsvarende fart.
Genudførselsfrist Se A.16.3.5.
A.16.1.14 Materiel til opbygning, reparation og vedligeholdelse af  

 infrastrukturer i grænseområder GB art. 687 Der kan gives midlertidig toldfritagelse for materiel af forskellig art,  

 der anvendes til opbygning, reparation og vedligeholdelse af infrastrukturer  

 af almindelig interesse i grænseområder ved EF's ydre grænse.
Betingelser Aktiviteten skal være under en offentlig myndigheds tilsyn og ansvar.
Genudførselsfrist Se A.16.3.5.
A.16.1.15 Varer, der indføres under særlige forhold, der er uden økonomisk betydning GB art. 688 Der kan gives midlertidig toldfritagelse for varer der indføres  

 midlertidigt under særlige forhold, der er uden økonomisk betydning.
 Varer, der indføres lejlighedsvis for en periode på højst 3 måneder, og  

 hvis værdi ikke overstiger 32.000 kr. anses for at være uden økonomisk  

 betydning.
 Ordningen kan blandt andet anvendes til midlertidig indførsel af  

 flyttegods i tilfælde, hvor indføreren ikke kan opnå definitiv toldfritagelse  

 på grund af en begrænset periode for opholdet her i landet.
Genudførselsfrist Se A.16.3.5.
A.16.1.16 Varer, der indføres lejlighedsvis GB art. 689 Der kan gives midlertidig toldfritagelse for varer, der indføres  

 lejlighedsvis.
 Ordningen kan anvendes i de tilfælde, hvor en vare kunne have været  

 indført med delvis toldfritagelse, og hvor varen forbliver inden for EF højst  

 3 måneder.
A.16.2 Delvis toldfritagelse TK art. 142 Varer, der tilhører en fysisk eller juridisk person etableret uden for EF,  

 kan indføres midlertidigt med delvis toldfritagelse i de tilfælde:
- hvor varerne ikke kan indføres midlertidigt med fuldstændig  

 toldfritagelse, - hvor varerne kan indføres med fuldstændig toldfritagelse, men hvor  

 betingelserne ikke fuldt ud er opfyldt.
 Ordningen kan fx anvendes for entreprenørmateriel, der indføres i  

 forbindelse med anlægsarbejder.
 Ordningen med delvis toldfritagelse kan derimod ikke anvendes når der er  

 tale om:
- nærings- eller nydelsesmidler, - varer, hvis normale anvendelsestid, levetid, skønnes at blive under 33  

 måneder.
Toldbeløbet, der skal betales for varerne, opgøres efter endt brug i  

 forbindelse med varernes genudførsel.
Det udgør 3% pr. måned.
Når toldbeløbet  

 er opgjort, og varerne er genudført, frigives den stillede sikkerhed med  

 fradrag af det beregnede toldbeløb.
A.16.3 Procedurer Indførsel under ordningen skal som hovedregel ske ved afgivelse af en  

 fortoldningsangivelse til told- og skatteregionen.
 Angivelsen skal indeholde en henvisning, i fortoldningsangivelsens rubrik  

 44 Supplerende oplysninger, til den artikel i gennemførelsesbestemmelserne,  

 som varerne ønskes indført midlertidigt efter.
GB art. 695 Angivelsen eller et bilag til denne skal også i det omfang oplysningerne  

 er nødvendige indeholde følgende:
- navn eller firmanavn og adresse på den person, der ansøger om at benytte  

 ordningen, såfremt der er tale om en anden person end klarereren, og i givet  

 fald ejeren af varerne, - navn eller firmanavn og adresse på brugeren af varerne, såfremt der er  

 tale om en anden person end ansøgeren eller klarereren, - den forventede varighed af den periode, hvor varerne forbliver under  

 ordningen, - det sted, hvor varerne skal anvendes.
I tilfælde hvor varer, der ønskes indført under ordningen, er bestemt til  

 anvendelse i flere EF-lande, skal angivelsen afgives til toldmyndighederne i  

 det EF-land hvor varerne skal anvendes første gang.
I et sådant tilfælde skal  

 angivelsen, eller et bilag til denne indeholde alle oplysninger om  

 anvendelserne og om de nøjagtige steder, hvor varerne skal anvendes.
A.16.3.1 Bevilling til midlertidig indførsel GB art. 691 Virksomheder, der regelmæssigt indfører varer under ordningen kan ansøge  

 om en bevilling hertil.
Ansøgning herom skal ske til told- og skatteregionen,  

 og ansøgningen skal indeholde de oplysninger, der er foreskrevet i  

 gennemførelsesbestemmelsernes bilag 67/D, se bilag 50.
Der er også mulighed for at ansøge om en bevilling, der har gyldighed i  

 flere EF-lande, hvis de midlertidigt indførte varer skal anvendes i flere  

 EF-lande.
Ansøgning herom skal ske til toldmyndighederne i det EF-land, hvor  

 varerne skal anvendes første gang.
Hvis ansøgning om bevilling kan accepteres, udsteder told- og  

 skatteregionen en bevilling.
Model til bevilling findes i  

 gennemførselsbestemmelserne bilag 68D, se bilag 51.
A.16.3.2 ATA-carnet Der skal ikke ske godsregistrering, og fortoldning når varer indføres  

 under ordningen mod sikkerhed i et ATA-carnet, se A.16.3.4 og A.16.4.
A.16.3.3 Mundtlig angivelse For en række varer kan indførsel under ordningen ske ved en mundtlig  

 angivelse, dvs. uden godsregistrering og fortoldning.
 I disse tilfælde skal importøren, i forbindelse med varernes indførsel,  

 til told- og skatteregionen aflevere en dateret fortegnelse, i 2 eksemplarer,  

 indeholdende følgende:
- importørens navn og adresse, - varebeskrivelse, - varernes værdi, - den periode varerne forventes at skulle opholde sig inden for EF, - en eventuel påkrævet erklæring efter den enkelte ordning.
 De varer, der kan henføres ved mundtlig angivelse fremgår af oversigten  

 vedrørende sikkerhedsstillelse.
A.16.3.4 Sikkerhedsstillelse Ved indførsel af varer under ordningen vedrørende midlertidig indførsel  

 skal der stilles sikkerhed for told, moms og evt. punktafgifter, medmindre  

 andet er foreskrevet for de enkelte ordninger, eller der er tale om:
- indførsler, der foretages af statsadministrationer eller offentlige  

 institutioner, - midlertidig indførsel af materiel tilhørende jernbaneselskaber,  

 rederier, flyselskaber eller postadministrationer, og som af disse anvendes i  

 international trafik, under forudsætning af, at materiellet er forsynet med  

 tydelige kendemærker, - indførsel af varer, der angives til ordningen ved den mundtlige  

 procedure, Der skal ikke stilles sikkerhed for momsen når indførslen foretages af:
- en momsregistreret virksomhed med fuld fradragsret for den indførte  

 vare, - en udenlandsk virksomhed, der kan dokumentere, at den er berettiget til  

 tilbagebetaling af momsen efter 8. momsdirektiv og Skatteministeriets  

 bekendtgørelse nr. 639 af 20. oktober 1988 om tilbagebetaling af moms til  

 udenlandske virksomheder, se Momsvejledningen L.3.2.1.2.
 Sikkerhedsstillelsen foretages som regel ved indbetaling/debitering af det  

 told- og afgiftsbeløb, der skal betales for varerne på indførselstidspunktet.
 Sikkerhedsstillelsen kan endvidere foretages i form af bankgaranti mv., på  

 betingelse af at det samlede told- og afgiftsbeløb overstiger 10.000 kr.
 Endelig kan ATA-carneter, i visse tilfælde antages som sikkerhed.
 Følgende oversigt viser bl.a. i hvilke situationer, der ikke skal stilles  

 sikkerhed, samt hvornår ATA-carnet kan antages som sikkerhed.
A.16.3.5 Forbliven under ordningen Den periode de enkelte varegrupper kan forblive under ordningen -  

 genudførselsfristen - fremgår af nedenstående oversigt.
A.16.3.6 Overdragelse af varer Told- og skatteregionen kan efter ansøgning tillade, at varer indført  

 under ordningen overdrages til en anden person end indføreren.
 Det er en betingelse at den pågældende påtager sig de forpligtelser, der  

 påhviler den oprindelige indfører, herunder også fristen for varernes  

 genudførsel.
A.16.3.7 Overførsel til et andet EF-land Når varer indført under ordningen skal overføres til et andet EF-land,  

 enten i forbindelse med overdragelse af varerne eller i henhold til en og  

 samme angivelse, skal de som hovedregel forsendes efter den eksterne  

 forsendelsesprocedure, se B.1.
 Forsendelsesangivelsen skal indeholde oplysning om varernes  

 genudførselsfrist, samt i rubrikken varebeskrivelse forsynes med påtegningen  

 MI-varer, hvilket vil sige midlertidigt indførte varer.
For varer, der overføres i henhold til en bevilling eller angivelse kan  

 forsendelse efter den eksterne forsendelsesprocedure undlades.
I stedet  

 anvendes oplysningsskema, INF 6, der er optrykt i bilag 98 til  

 gennemførelsesbestemmelserne, se bilag 52.
A.16.3.8 Afvikling af ordningen Ordningen vedrørende midlertidig indførsel kan afvikles, når varerne  

 udføres fra EF på de fastsatte betingelser, eller overgår til en anden  

 toldmæssig bestemmelse, såsom anbragt i en frizone, henført under  

 toldoplagsordningen eller under EF's eksterne forsendelsesordning.
A.16.3.9 Genudførsel For varer der er indført under ordningen ved afgivelse af  

 fortoldningsangivelse, skal der ved varernes genudførsel afgives  

 udførselsangivelse, udfyldt efter de almindelige regler.
 Udførselsangivelsen skal indeholde erklæring om, at varerne er identiske  

 med de indførte, og indeholde en henvisning til fortoldningens  

 ekspeditionsnummer og dato.
 I tilfælde hvor varerne er indført i henhold til et ATA-carnet, fremlægges  

 dette ved genudførslen.
 I tilfælde hvor den mundtlige angivelsesprocedure har været anvendt, skal  

 et eksemplar af den ved indførslen afgivne erklæring fremlægges for told- og  

 skatteregionen.
A.16.3.10 Frigivelse af sikkerhedsstillelse Når genudførselsproceduren er afsluttet, kan sikkerhedsstillelsen  

 frigives.
A.16.3.11 Udligningsrenter GB art. 709 Ved overgang til fri omsætning af varer, der har været indført under  

 ordningen om midlertidig indførsel, skal der betales udligningsrenter for det  

 samlede skyldige toldbeløb.
 Der skal dog ikke betales udligningsrenter for varer, der har været  

 indført midlertidigt i medfør af gennemførelsesbestemmelsernes artikel 673,  

 678, 682 og 685, litra d.
Rentesats Rentesatsen fastsættes halvårlig af Kommissionen.
Beregning af renter Renterne beregnes pr. kalendermåned for den periode, der løber fra den  

 første dag i måneden efter den første indførsel under ordningen og til den  

 sidste dag i den måned, i hvilken varerne bringes i fri omsætning.
 Beregningsperioden må dog ikke være kortere end 1 måned.
A.16.4 ATA-carnetordningen ATA-carnet er et internationalt tolddokument for midlertidig indførsel,  

 der er indført som led i ATA-konventionen.
ATA-carnetet er optrykt som bilag  

 53.
ATA-konventionen Toldkonventionen vedrørende ATA-carneter for midlertidig indførsel af  

 varer, ATA-konventionen, er udarbejdet af Den Permanente Tekniske  

 Komité under Toldsamarbejdsrådet i Bruxelles.
ATA er en forkortelse af  

 Admission Temporaire/Temporary Admission.
ATA-carnet som sikkerhed Carnetet kan anvendes som sikkerhed for told, moms og punktafgifter for  

 visse varer, der indføres midlertidigt i EF under ordningen vedrørende  

 midlertidig indførsel.
 De varer, der kan indføres midlertidigt ved forevisning og godkendelse af  

 et ATA-carnet fremgår af oversigten vedrørende sikkerhedsstillelse, se  

 A.16.3.4.
Carnetets anvendelsesområde Carneter udstedt i EF tjener som dokumentation for, at varerne er udført  

 fra EF, således at der ved genindførslen kan gives fritagelse for told og  

 afgifter som returvarer.
 Et carnet vil endvidere kunne anvendes som transitdokument, se B.1.
Garantiordningen Til carnetordningen er knyttet en garantiordning.
Den er opbygget således,  

 at der i hvert land findes en garanterende organisation, som skal være medlem  

 af en international sammenslutning.
Foruden de garanterende organisationer  

 findes der udstedende organisationer.
 I Danmark er Det Danske Handelskammer godkendt som garanterende  

 organisation, medens Dansk Industri og Håndværksrådet er godkendt som  

 udstedende organisationer.
Erhvervelse af et ATA-carnet Henvendelse om udstedelse af et ATA-carnet her i landet kan ske til Det  

 Danske Handelskammer, Dansk Industri eller Håndværksrådet.
Carnetet skal,  

 inden det kan tages i brug, autoriseres af told- og skatteregionen.
Erstatningscarnet Når det kan forudses, at en midlertidig indførsel vil strække sig udover  

 carnets gyldighedsperiode, kan der udstedes et erstatningscarnet.
 Det indebærer dog ikke, at den sædvanlige genudførselsfrist for  

 midlertidigt indførte varer, kan forlænges.
 Erstatningscarneter udstedes og godkendes på samme måde som de udløbne  

 carneter.
