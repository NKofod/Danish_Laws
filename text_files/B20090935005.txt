Bestemmelser om godkendelse af luftfartsforetagender til at udføre erhvervsmæssig lufttransport, som ikke er omfattet af EU-OPS (BL 5-50 udgave 4)1) I medfør af § 78 og § 82 i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 Joint Aviation Requirements (JAR), JAR-OPS 3, Section 1 og 2, amendment 5 af 1. juli 2007, i det følgende benævnt JAR-OPS 3.
2. Definitioner The Authority:
3. Anvendelsesområde 3.1 Denne BL fastsætter bestemmelser om anvendelse af EU-OPS (flyvemaskine) som angivet i pkt. 3.2.1 b. og pkt. 3.2.2 i denne BL samt anvendelse af Joint Aviation Requirements (JAR), JAR-OPS 3 (helikopter) som angivet i pkt. 3.2.1 a. og pkt. 3.2.2 i denne BL samt bestemmelser for udstedelse af driftstilladelse (Air Operator Certificate/AOC) til luftfartsforetagender til at udføre erhvervsmæssig lufttransport i henhold til EU-OPS og/eller JAR-OPS 3, som angivet i pkt. 3.2.1 og 3.2.2 i denne BL.
4. Ansøgning og godkendelse 4.1 Et luftfartsforetagende må kun udføre erhvervsmæssig lufttransport som angivet i pkt. 3.2.1 og pkt. 3.2.2, hvis det er godkendt hertil efter EU-OPS og/eller JAR-OPS 3.
5. Drift af luftfartsvirksomhed 5.1 Et luftfartsforetagende, der har fået udstedt AOC på grundlag af EU-OPS og/eller JAR-OPS 3, skal følge bestemmelserne i EU-OPS/JAR-OPS 3 i stedet for de tilsvarende regler i Bestemmelser for Civil Luftfart (BL), jf. dog pkt. 5.2  5.2.2. Dette gælder også, når luftfartsforetagendet benytter helikoptere/flyve-maskiner til militære, toldmæssige eller politimæssige formål, uanset bestemmelserne i EU-OPS 1.001 og JAR-OPS 3.001.
6. Eftersøgnings- og redningstjeneste 6.1 Luftfartsforetagender med licens eller koncession til erhvervsmæssig lufttransport og AOC udstedt på grundlag af EU-OPS og/eller JAR-OPS 3 kan uden særlig tilladelse efter luftfartslovens § 75 få udvidet foretagendets driftsspecifikationer til at omfatte eftersøgnings- og redningstjeneste, når sådanne operationer er beskrevet i driftshåndbogen.
7. Dispensation Statens Luftfartsvæsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser.
8. Straf 8.1 Den, der overtræder bestemmelsen i pkt. 4.1, straffes i medfør af luftfartslovens § 149, stk. 8, med bøde eller fængsel i indtil 2 år.
9. Ikrafttræden 9.1 Denne BL træder i kraft den 1. juli 2009, jf. dog pkt. 9.3 - 9.6.
Statens Luftfartsvæsen, den 23. juni 2009 Kurt Lykstoft Larsen / Per Veingberg 1) I BLen er medtaget visse bestemmelser fra Europa-Parlamentets og Rådets forordning (EF) nr. 3922/1991, jf. bilag III om harmonisering af tekniske krav og administrative procedurer inden for civil luftfart (EU-OPS) med senere ændringer.
Ifølge artikel 189 i EØF-traktaten gælder en forordning umiddelbart i hver medlemsstat.
Gengivelse af disse bestemmelser i BLen er udelukkende begrundet i praktiske hensyn og berører ikke forordningens umiddelbare gyldighed i Danmark.
