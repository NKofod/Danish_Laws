 Konkurrenceankenævnet har afvist Novus Mobilglass 2000 ApS' klage  

 over, at Konkurrencerådet har besluttet at tage til efterretning, at  

 Automobilforsikringsselskabernes Fællesråd udsender en henstilling til sine  

 medlemmer om vilkår og adfærd i forbindelse med udbedring af frontrudeskader.
 Ankenævnet anfører, at da Konkurrencerådet ikke i sagen har truffet  

 nogen afgørelse, der i henhold til konkurrencelovens § 18, stk. 1, vil kunne  

 påklages til ankenævnet, må ankenævnet afvise klagen.
Ankenævnet bemærker, at Konkurrencerådet har truffet en afgørelse i  

 forvaltningslovens forstand.
I medfør af konkurrencelovens § 18, stk. 1, er  

 ankenævnets kompetence imidlertid begrænset således, at nævnet kun er  

 kompetent til at afgøre nogle nærmere angivne spørgsmål og herved bl.a.  

 udtrykkeligt ikke kun behandle en klage over en beslutning truffet af  

 Konkurrencerådet om ikke at iværksætte en undersøgelse i henhold til  

 konkurrencelovens § 11.
År 1994, den 6. december afsagde Konkurrenceankenævnet i sagen J.nr.  

 94-69.129 Novus Mobilglass 2000 ApS ctr.
Konkurrencerådet sålydende:
K E N D E L S E 1. Ved skrivelse af 19. oktober 1994 har advokat Mogens Yde Knudsen,  

 Århus, på vegne Novus Mobilglass 2000 ApS klaget over, at Konkurrencerådet  

 ved skrivelse af 28. september 1994 har orienteret selskabet om, at rådet har  

 taget til efterretning, at Automobilforsikringsselskabernes Fællesråd har  

 udsendt en henstilling til sine medlemmer om vilkår og adfærd i forbindelse  

 med udbedring af frontrudeskader.
Rådet havde modtaget en klage fra Jydsk Bilglas og Glarmesterlauget i  

 Danmark over, at Novus Mobilglass 2000 ApS har indgået aftaler med en række  

 automobilforsikringsselskaber.
Rådet meddelte i den nævnte skrivelse af 28.  

 september 1994:
 »Konkurrencerådet har herefter opnået en forhandlingsløsning med  

 Automobilforsikringsselskabernes Fællesråd, der indebærer, at Fællesrådet  

 udsender en henstilling til medlemmerne, hvoraf bl.a. fremgår:
at Konkurrencerådet har modtaget klager vedrørende Novus Mobilglass  

 samarbejde med en række forsikringsselskaber, o g at Konkurrencerådet kan foretage indgreb mod skadelige  

 konkurrencebegrænsninger, og at Konkurrencerådet har påpeget, at det udgør et konkurrenceretligt  

 problem, at ikke alle, der kan udføre frontrudereparationer, har lige adgang  

 til markedet.
Automobilforsikringsselskabernes Fællesråd henstiller derfor, at  

 medlemsselskabernes forsikringsbetingelser vedrørende udbedring af  

 frontrudeskader i givet fald snarest bør ændres, således at de objektiveres,  

 herunder at der ikke må nævnes bestemte reparatører, og at udsendelse af  

 brochuremateriale vedrørende bestemte reparatører bør bringes til  

 ophør.« 2. Klageren har påstået, at Konkurrencerådets afgørelse omgøres, idet  

 rådet skulle have afvist at behandle klagerne fra Jydsk Bilglas og  

 Glarmesterlauget i Danmark.
Der har ikke været indkaldt til forhandling i  

 medfør af konkurrencelovens § 11, men Konkurrencerådet har alligevel fundet,  

 at der har foreligget konkurrenceretlige problemer i form at et samarbejde  

 mellem klageren og en række forsikringsselskaber.
Rådets henstilling kan ikke  

 opfattes på anden måde, end at man vil have forsikringsselskaberne til at  

 ændre adfærd i forhold til klageren.
 Der foreligger ingen konkurrencebegrænsninger på området bortset fra de få  

 tilfælde, hvor et forsikringsselskab i sine forsikringsbetingelser, uden at  

 det i øvrigt har været aftalt med klageren, har henvist til klageren som  

 reparatør.
 Det er på ingen måde påvist eller sandsynliggjort, at der foreligger  

 eksklusivaftaler, endsige aftaler eller lignende, hvorved der vil kunne  

 udøves dominerende indflydelse på markedet.
 3. Konkurrencerådet har påstået klagen afvist, da der ikke foreligger en  

 afgørelse, som i medfør af konkurrencelovens § 18, stk. 1, kan indbringes for  

 Konkurrenceankenævnet.
 Rådets afgørelse er udtryk for, at der indtil videre ikke skulle  

 iværksættes en konkret behandling i henhold til konkurrencelovens § 11 i  

 forbindelse med de rejste konkurrenceretlige spørgsmål i de modtagne klager  

 fra Jydsk Bilglas og Glarmesterlauget i Danmark vedrørende aftaler mel. bl.a.  

 klageren og visse automobilforsikringsselskaber.
4. Ankenævnets bemærkninger Da Konkurrencerådet ikke i sagen har truffet nogen afgørelse, der i  

 henhold til konkurrencelovens § 18, stk. 1, vil kunne påklages til  

 ankenævnet, må ankenævnet afvise klagen.
 Afgørelsen er truffet af nævnets formand, jf. § 6, stk. 1 i  

 bekendtgørelsen om Konkurrenceankenævnet.
 Novus Mobilglass 2000 ApS' klage af 19. oktober 1994 afvises.
 Klageafgiften skal tilbagebetales klageren.
 (* 1) Konkurrencerådet:
