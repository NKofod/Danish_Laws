 (Til samtlige autoriserede osteeksportører og selveksporterende mejerier).
 I medfør af Kommissionens Forordning (EØF) nr. 1685/80 om detaljerede  

 regler for administrativ bistand ved udførsel af visse oste, som kan få  

 særbehandling ved indførsel i Australien, har dette land fra den 1. juli 1980  

 forpligtet sig til at tillade indførsel af bløde oste fra EF uden  

 kvantitative restriktioner.
 EF har overfor Australien forpligtet sig til at sørge for, at ethvert  

 parti bløde oste, som afsendes fra et medlemsland til Australien, skal være  

 ledsaget af et oprindelsescertifikat som vedlagte, der skal være udstedt af  

 en kompetent myndighed i det pågældende medlemsland.
Ved en blød os forstås ost, der lagres eller modnes ved hjælp af  

 biologiske hjælpemidler som f.eks. skimmel, gær eller andre organismer, der  

 danner en skorpe oven på selve osten.
Lagring eller modning sker således, at  

 osten synligt lagres eller modnes fra overfladen og indad.
Fedtindholdet i  

 tørstoffet er mindst 50 vægtprocent.
Vandindholdet i den fedtfrie masse er  

 mindst 65 vægtprocent.
 Udtrykket »blød ost« omfatter ikke oste med skimmel, gær eller  

 andre mekanismer på overfladen, hvor skimmel, enten blåskimmel eller anden  

 skimmel, også findes inde i osten.
 Certifikatet udstedes efter anmodning af Statskontrollen med  

 Mejeriprodukter og Æg m.m. i det distrikt, hvor eksportørens virksomhed er  

 beliggende.
Der udstedes 1 original samt 2 kopier af hvert certifikat.
Original og 1  

 kopi medsendes det enkelte parti bløde oste og forelægges det toldsted, hvor  

 toldklarering ved udførsel til Australien finder sted.
Det nævnte toldsted  

 påtegner originalen, der udleveres til den, der har forelagt denne.
Genparten  

 opbevares af toldstedet.
 E.B.
