Bekendtgørelse om prisafregning og  

 pristillæg for elektricitet produceret af visse vindmøller I medfør af § 56, stk. 2, § 57, stk. 3, § 58, stk. 3, § 59, stk. 1,  

 § 68, stk. 2, § 88, stk. 1, § 89, stk. 1, og § 95 i lov nr. 375 af 2. juni  

 1999 om elforsyning, som senest ændret ved lov nr. 1277 af 20. december  

 2000,  fastsættes:
Kapitel 1 Anvendelsesområde m.v.
 § 1. Bekendtgørelsen gælder for alle  

 havvindmøller og for elværksejede vindmøller på  

 land.
 Stk. 2. Ved en havvindmølle forstås en  

 vindmølle opstillet på søterritoriet eller i den  

 eksklusive økonomiske zone.
 § 2. En ejer af en vindmølle er kun  

 berettiget til afregning og pristillæg efter denne  

 bekendtgørelse, såfremt vindmøllen er opstillet i  

 overensstemmelse med gældende bestemmelser i elforsyningsloven, lov om  

 udnyttelse af vedvarende energikilder m.v., plan- og byggelovgivningen eller  

 regler udstedt med hjemmel i de nævnte love.
§ 3. Den kollektive elforsyningsvirksomhed, som  

 modtager den producerede elektricitet, træffer afgørelse om  

 fastsættelse af afregningspriser og pristillæg efter denne  

 bekendtgørelse og udbetaler disse.
Den systemansvarlige virksomhed  

 træffer afgørelse om udbetaling af de i § 4 nævnte  

 pristillæg.
 Stk. 2. Den kollektive elforsyningsvirksomheds  

 afgørelser efter stk. 1 kan indbringes for Energistyrelsen.
Kapitel 2 Prisafregning for vindmøller ejet af  

 elproduktionsvirksomheder § 4. For elektricitet produceret af en  

 havvindmølle eller en vindmølle på land, som direkte  

 eller indirekte er ejet af en bevillingspligtig elproduktionsvirksomhed og  

 nettilsluttet inden den 1. januar 2000, ydes et pristillæg.  

 Pristillægget fastsættes således, at dette og den efter  

 stk. 3 fastsatte markedspris tilsammen udgør 60 øre pr. kWh.  

 Pristillægget kan dog højst udgøre 48 øre pr.  

 kWh.
 Stk. 2. Ejere af de i stk. 1 nævnte  

 vindmøller er ikke berettigede til den i elforsyningslovens § 56  

 nævnte balanceringsydelse, og elektriciteten er ikke omfattet af den i  

 elforsyningslovens § 57 nævnte aftageforpligtelse.
Stk. 3. Efter nærmere retningslinier fastsat af den  

 systemansvarlige virksomhed indberetter ejere af de i stk. 1 nævnte  

 vindmøller på timebasis mængden af den elektricitet, der  

 er produceret på vindmøllerne.
Herefter fastsætter den  

 systemansvarlige virksomhed på timebasis den markedspris, som det i  

 produktionstimen var muligt at opnå for en kWh i det område, hvor  

 elektriciteten er produceret.
 Stk. 4. På baggrund af de i stk. 3 nævnte  

 oplysninger udbetales efter afslutningen af en driftsmåned det  

 beregnede pristillæg.
 § 5. For elektricitet produceret af en  

 havvindmølle eller en vindmølle på land, som direkte  

 eller indirekte er ejet af en bevillingspligtig elproduktionssvirksomhed og  

 nettilsluttet efter 1. januar 2000, ydes en afregningpris på 33  

 øre pr. kWh og et pristillæg på 27 øre pr. kWh  

 indtil videre.
Kapitel 3 Prisafregning for vindmøller ejet af kollektive  

 elforsyningsvirksomheder § 6. For elektricitet produceret af en  

 havvindmølle eller en vindmølle på land, som direkte  

 eller indirekte er ejet af en kollektiv elforsyningsvirksomhed og
nettilsluttet inden den 1. januar 2000, ydes indtil videre et  

 pristillæg på 10 øre pr. kWh.
 Stk. 2. Stk. 1 gælder ikke for vindmøller,  

 som en kollektiv elforsyningsvirksomhed ejer indirekte gennem en  

 bevillingspligtig elproduktionsvirksomhed, jf. § 4, stk. 1.
 Stk. 3. Såfremt de i stk. 1 nævnte  

 vindmøller er nettilsluttet efter 1. januar 2000, ydes indtil videre  

 en afregningspris på 33 øre pr. kWh og et pristillæg  

 på 27 øre pr. kWh.
 § 7. Såfremt de i § 6, stk. 1 og stk. 3,  

 nævnte vindmøller helt eller delvist er finansieret ved  

 henlæggelser efter den tidligere gældende elforsyningslov, ydes  

 indtil videre alene et pristillæg på 10 øre pr. kWh.
Kapitel 4 Prisafregning for havvindmøller, der ikke er  

 elværksejede § 8. For elektricitet produceret af en  

 havvindmølle, der ikke er elværksejet, ydes indtil videre en  

 afregningspris på 33 øre pr. kWh samt et pristillæg  

 på 27 øre pr. kWh.
Kapitel 5 Oplysningspligt, klageadgang og  

 sanktionsbestemmelser § 9. Ejeren af en vindmølle er forpligtet  

 til over for den kollektive elforsyningsvirksomhed og Energistyrelsen at  

 afgive de oplysninger, som er nødvendige til administration af  

 reglerne i denne bekendtgørelse.
 § 10. Energistyrelsens afgørelser efter  

 denne bekendtgørelse kan indbringes for Energiklagenævnet.
 § 11. Med mindre højere straf er forskyldt  

 efter anden lovgivning straffes med bøde den, der afgiver urigtige  

 oplysninger efter § 9.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttrædelses- og  

 ophævelsesbestemmelser § 12. Bekendtgørelsen træder i kraft  

 den 1. januar 2001.
 Stk. 2. § 10 c, stk. 2, i lov udnyttelse af vedvarende  

 energikilder m.v., jf. lovbekendtgørelse nr. 692 af 25. august 1999,  

 ophæves.
 Stk. 3. § 2, stk. 2, i bekendtgørelse nr. 640 af 5. august  

 1999 om omlægning af tilskud til vindkraftproduceret elektricitet til  

 tillæg til forbrugerprisen ophæves.
