Fremsat den 29. februar 2000 af  

 Frank Dahlgaard (UP) Forslag til folketingsbeslutning om optimal udnyttelse af Øresundsbroen Folketinget opfordrer regeringen til straks at tage  

 kontakt til den svenske regering med henblik på at gennemføre en  

 mærkbar nedsættelse af taksterne for transport med bil og tog  

 over den faste Øresundsforbindelse, således at en optimal  

 benyttelse af tunnel- og broforbindelsen mellem København og  

 Malmø sikres til glæde for den kulturelle, den  

 uddannelsesmæssige, den forskningsmæssige, den  

 erhvervsmæssige og den økonomiske udvikling i  

 Øresundsregionen.
Bemærkninger til forslaget Dette forslag bygger på følgende  

 kendsgerninger:
 1.	Uafhængige nationaløkonomer anbefaler væsentligt  

 lavere takster for benyttelse af den faste forbindelse over  

 Øresund.
 2.	Erhvervslivet på begge sider af Øresundsbroen  

 ønsker betydeligt lavere brotakster.
 3.	Uddannelses- og forskningsinstitutionerne på begge sider af  

 broen ønsker mærkbart lavere brotakster.
 4.	Kulturinstitutioner på begge sider af broen ønsker  

 lavere brotakster.
 5.	De folkevalgte politikere i både København og  

 Malmø ønsker lavere takster på broen.
 6.	Den svenske regering er parat til at sænke  

 brotaksterne.
Hvis den danske regering derfor nu tager initiativ til at  

 sænke priserne for passage af broen, vil det givetvis ske.
Dermed vil  

 sandsynligheden for, at Øresundsforbindelsen allerede fra sin  

 åbning den 1. juli 2000 bliver en succes og et varigt  

 tilløbsstykke, være større.
Bolden ligger på den  

 danske banehalvdel, og det er således nu op til den danske regering, om  

 brotaksterne skal sænkes eller ej.
Den økonomiske teori påpeger, at der  

 opnås optimal udnyttelse af en vej eller en bro, hvis prisen for at  

 benytte vejen eller broen ikke overstiger de marginale omkostninger ved  

 benyttelsen.
Da de marginale omkostninger ved vej- eller brobenyttelse er  

 meget tæt på nul, bør det være gratis at køre  

 på veje og broer.
Sådan har det også hidtil været i  

 Danmark med Storebæltsbroen som eneste undtagelse.
Baggrunden for betalingsordningen på  

 Storebæltsbroen er, at det var en politisk forudsætning for  

 broens bygning, at den ikke skulle betales af skatteyderne, men af dem, der  

 benytter broen.
Altså brugerfinansiering i stedet for  

 skattefinansiering.
 Tilsvarende var det en politisk forudsætning for  

 Øresundsbroens bygning, at denne efterfølgende skulle betales  

 af brugerne.
 Der er imidlertid betydelig forskel på de to store  

 broer.
For det første har Storebæltsbroen  

 nærmest monopol på transport over Storebælt, mens  

 Øresundsbroen vil komme i konkurrence med færgeforbindelser over  

 Øresund samt færgeforbindelser mellem Sydsverige og kontinentet.  

 For det andet er Øresundsbroen i modsætning til  

 Storebæltsbroen en fast forbindelse mellem to store byer.  

 Øresundsbroen bliver derfor en udpræget pendler-bro, ikke blot  

 for erhvervslivet, men også for almindelige mennesker.
Det sker  

 imidlertid kun, hvis taksterne for pendling ikke er for høje.
Rabatten  

 til pendlere er altså langt mere afgørende for  

 Øresundsbroens succes, end den er for Storebæltsbroens.
 Som det fremgår af det følgende, vurderes de  

 aftalte takster for både tog og bil af økonomer som  

 værende så høje, at det vil forhindre den tilsigtede  

 økonomiske integration mellem de to bysamfund på hver side af  

 broforbindelsen. Øresundsforbindelsens succes forudsætter  

 således lavere takster.
 Aftalen mellem Danmark og Sverige om at etablere en fast  

 Øresundsforbindelse blev ratificeret af Danmark gennem vedtagelse af  

 lov nr. 590 af 19. august 1991 om anlæg af fast forbindelse over  

 Øresund.
 Heri er retningslinjerne for brotaksterne beskrevet.
 Taksterne for jernbanetransporten over  

 Øresundsbroen blev offentliggjort den 16. september 1999. Disse  

 takster er fastsat i en aftale mellem Danske Statsbaner (DSB) og det svenske  

 Statens Järnväger (SJ). Ifølge denne aftale er prisen for en  

 enkeltbillet fastsat til 60 kr., mens prisen for et månedskort bliver  

 1.200 kr.
 Taksterne for biltrafikken er i henhold til  

 regeringsaftalen den 23. marts 1991 mellem den danske og den svenske regering  

 om en fast forbindelse over Øresund fastsat af  

 Øresundskonsortiet.
Øresundskonsortiet har i juni 1999 udgivet pjecen Uden pendleraftale er prisen for små lastbiler over  

 Øresundsbroen fastsat til 600 kr. (1.200 kr. tur/retur), for  

 større lastbiler er prisen 725 kr. (1.450 kr. tur/retur) og for de  

 største lastbiler med anhænger er prisen 850 kr. (1.700 kr.  

 tur/retur).
For så vidt angår jernbanetaksterne, er disse  

 med rette blevet kritiseret som værende for høje fra forskellig  

 side, bl.a. af Det Danske Handelskammer, af Københavns overborgmester,  

 Jens Kramer Mikkelsen, og af Malmøs borgmester, Ilmar Reepalu.
Fra  

 erhvervslivet samt fra forsknings- og uddannelsesverdenen på begge  

 sider af broen er der også ytret utilfredshed med togprisen over broen,  

 herunder ikke mindst den vigtige pendlerpris.
For så vidt angår pendlertaksten på  

 3.400 kr. for et månedskort for passage med bil over den faste  

 Øresundsforbindelse, er også den alt for høj.
Det  

 påpeger bl.a. økonomen Anders Olshov fra den svenske Merita  

 Nordbanken.
Til dagbladet Børsen den 21. februar 2000 har han udtalt,  

 at der med de anførte takster ikke kan forventes nogen større  

 integration i Øresundsregionen. Øresundsforbindelsen vil blive I rapporten Økonomen Anders Olshov, der er medforfatter  

 på rapporten, er i dagbladet Børsen den 21. februar 2000 citeret  

 for følgende:
 Øresund Industri- og Handelskammer, som er oprettet  

 af Det Danske Handelskammer og Sydsvenska Industri- og Handelskammaren, har  

 beregnet, at prisen for et månedskort skal halveres, hvis målet  

 er et integreret arbejdsmarked, der omfatter ca. halvdelen af arbejdsstyrken.  

 Priserne skal selvsagt endnu længere ned, hvis også folk med  

 lavere indkomster skal have mulighed for at søge arbejde på den  

 anden side af Øresund.
 Ekspert i byudvikling og regionalpolitik, professor  

 Christian Wichmann Mathiessen fra Københavns Universitet sagde  

 allerede i september 1998, at Øresundsregionen ikke bliver det  

 kraftcenter og den model for europæisk integration, som danske og  

 svenske politikere har lovet, medmindre brotaksterne bliver mærkbart  

 lavere.
Det siger næsten sig selv, at en  

 fuldstændig integration hen over Øresund kræver, at det  

 bliver lige så billigt at rejse fra København til Lund som fra  

 København til Roskilde.
Samme afstand bør selvfølgelig  

 koste det samme.
De 20 kilometer over Øresund bør derfor  

 indgå i det samlede københavnske og sydsvenske tognet som en  

 ganske almindelig banestrækning med tilsvarende almindelige  

 priser/takster.
For særligt at få gang i samarbejdet og  

 integrationen på det uddannelses- og forskningsmæssige  

 område er det vigtigt, at studerende for en overkommelig udgift kan  

 rejse hyppigt mellem København og Malmø/Lund.
De to  

 største universiteter i Norden er Københavns Universitet og  

 Lunds Universitet.
Der er således betydelige muligheder for at skabe et  

 nordeuropæisk forsknings- og uddannelsescenter, der må regnes med  

 i Europa og i verden.
Disse muligheder forspildes imidlertid, hvis de  

 nuværende brotakster fastholdes.
Lederen af Københavns Universitets  

 studievejledning, Jacob Lange, udtalte ifølge Politiken den 21. juli  

 1999, at Trafikministeriets notat af 24. juni 1999 om takster m.v.  

 på den faste forbindelse over Øresund indeholder beregninger og  

 argumenter omkring fastsættelsen af taksterne på  

 Øresundsbroen set med regeringens øjne.
Heri findes også  

 oplysninger og regneeksempler om de skattemæssige forhold samt om  

 vilkårene for studerende set i relation til  

 Øresundsforbindelsen.
 I de oprindelige politiske retningslinjer for  

 Øresundsforbindelsen, dvs. regeringsaftalen fra 1991 med  

 tillægsprotokol mellem den danske og svenske regering, stilles  

 følgende krav:
broen skal skabe integration mellem Københavns-området  

 og Malmø-området, broen skal betales af brugerne inden for en rimelig tid, taksterne på broen skal være så tilpas høje,  

 at færgerne mellem Helsingør og Helsingborg ikke bliver  

 udkonkurreret, Øresundsbroen skal fremme jernbanetrafikken, og der skal tages hensyn til miljøet.
Der er her tale om krav eller målsætninger,  

 som ikke er i indbyrdes harmoni.
Heri ligger selvsagt et problem, som  

 må løses.
De fastsatte takster på Øresundsforbindelsen  

 tager således udgangspunkt i taksterne på færgeforbindelsen  

 mellem Helsingør-Helsingborg.
Den er imidlertid den dyreste  

 færgeforbindelse i Norden set ud fra pris pr. færgekilometer.  

 Dette udgangspunkt er selvsagt ikke holdbart, hvis man ønsker, at  

 Øresundsbroen skal føre til mere integration i  

 Øresundsområdet.
Malmøs socialdemokratiske borgmester, Ilmar  

 Reepalu, har flere gange givet udtryk for, at brotaksterne er alt for  

 høje.
I dagbladet Børsen den 11. februar 2000 er han  

 således citeret for følgende:
I stedet for at vente på det folkelige  

 pres bør den nye trafikminister tage et hurtigt initiativ, der ikke  

 blot imødekommer et folkeligt ønske, men som også  

 imødekommer den sunde fornuft.
Det er nemlig den danske regering, som  

 nu sidder med nøglen til lavere brotakster og dermed også til  

 Øresundsbroens succes.
Den svenske handelsminister og minister for nordiske  

 anliggender, Leif Pagrodsky, har allerede erklæret sig parat til at  

 ændre på de aftalte brotakster i nedadgående retning.
Til  

 dagbladet Børsen 11. februar 2000 påpeger ministeren, at den  

 svenske regering ikke har problemer med at acceptere lavere brotakster, og at  

 der er rigelige muligheder inden for den rammeaftale, der er truffet i det  

 fælles selskab Øresundskonsortiet, til at sænke  

 brotaksterne:
Med en strikt fastholdelse af de ovenfor anførte  

 krav og målsætninger vedrørende  

 Øresundsforbindelsen kan det umiddelbart forekomme svært at  

 sænke brotaksterne tilstrækkelig meget til at sikre det  

 overordnede mål om integration.
Men som den svenske handelsminister,  

 Leif Pagrodsky, siger, er der trods alt muligheder inden for den rammeaftale,  

 som er indgået.
 Den svenske handelsminister har selvfølgelig ret:  

 Hvor der er en vilje, er der også en vej.
Den politiske forudsætning om brugerfinansiering af  

 den faste Øresundsforbindelse kan godt respekteres, selv med  

 væsentligt lavere brotakster.
Det vil blot forlænge  

 tilbagebetalingstiden.
Med de nu fastsatte takster ventes  

 Øresundsforbindelsen at være fuldt betalt om godt 30 år.  

 Da bro- og tunnelforbindelsen imidlertid er bygget til at kunne holde i  

 mindst 100 år, er der rigelig plads til at forlænge  

 tilbagebetalingsperioden.
 Det er en fatal misforståelse at tro, at fordi  

 Storebæltsbroen er blevet en trafikal succes trods sine relativt  

 høje brotakster, så vil Øresundsbroen også blive en  

 succes med brotakster, som ligger tæt på Storebæltsbroens.  

 Sådan er det ikke, idet de to broforbindelser som ovenfor anført  

 er vidt forskellige.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om optimal udnyttelse  

 af Øresundsbroen.
(Beslutningsforslag nr.
B 109).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
