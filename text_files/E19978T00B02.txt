B.2 TIR-ordningen B.2.1 Transport af gods i toldsikrede køretøjer eller  

 containere B.2.2 International garantiordning B.2.3 TIR-carnetet B.2.4 Kontrol Formål TIR-ordningen er en international forsendelsesordning.
Forkortelsen TIR  

 står for Transports Internationaux Routiers.
Ordningen finder anvendelse for godstransporter, der foretages uden  

 omladning i vejkøretøjer, kombinationer af vejkøretøjer eller i containere  

 over en eller flere grænser mellem et afgangstoldsted og et  

 bestemmelsestoldsted.
Det er en betingelse, at en del af rejsen mellem  

 begyndelsen og slutningen af TIR-transporten finder sted ad landevejen.
 Forsendelsessystemerne er udviklet for i størst mulig grad at fremme  

 hensynet til toldsikkerheden og garantierne for de lande der transiteres.
Det forhold, at ordningen er international indebærer, at såvel danske  

 told- og skatteregioner som toldmyndigheder i andre lande kan være involveret  

 i transporten og dennes korrekte afvikling.
Som følge heraf vil såvel  

 betegnelsen told- og skatteregion som toldsted og toldmyndighed forekomme i  

 beskrivelsen af ordningen.
TIR-ordningen er udviklet for at mindske de vanskeligheder, som  

 transportørerne tidligere oplevede i forbindelse med transitering og har  

 samtidig givet toldmyndighederne et internationalt kontrolsystem, der  

 erstatter tidligere tiders traditionelle procedurer.
Samtidig beskyttes  

 indtægterne i hver af de stater, igennem hvis territorium varer  

 transporteres.
TIR-ordningen kan ikke anvendes ved forsendelse af varer inden for EU.
Dog  

 kan transporter mellem steder i EU finde sted, hvis forsendelsen undervejs  

 passerer en eller flere grænser til ikke-EU-lande:
TIR-ordningen er baseret på følgende elementer - transport af gods i toldsikrede køretøjer eller containere, se B.2.1.
 - told, afgifter m.v. dækkes under transporten af en international  

 garantiordning, se B.2.2.
 - godset ledsages under transporten af et internationalt anerkendt carnet,  

 der tages i brug i afgangslandet og tjener som kontroldokument i såvel  

 afgangslande, transitlande som bestemmelseslande, se B.2.3.
 - forholdsregler i forbindelse med toldkontrol, som er taget i  

 afgangslande accepteres af transitlande og bestemmelseslande, se B.2.4.
Det legale grundlag TIR-ordningen bygger på Toldkonvention om international godstransport på  

 grundlag af TIR-carneter (TIR-konvention), Genève 1975.
 Ved Rådsforordning (EØF) nr. 2112/78 af 25. juli 1978 har EF på  

 medlemslandenes vegne tiltrådt konventionen.
 I konventionens kapitel I, artikel, 1 er defineret de fagudtryk den  

 betjener sig af.
B.2.1 Transport af gods i toldsikrede køretøjer eller containere TIR-konventionen fastsætter, at gods skal transporteres i containere eller  

 vejkøretøjer, der er toldsikrede, d.v.s. hvor lastrummet er konstrueret på en  

 sådan måde, at der ikke er adgang hertil, når det er forsynet med toldlukke,  

 og at ethvert forsøg på indbrud tydeligt vil kunne ses.
B.2.1.1 Godkendelse af køretøjer eller containere For at opfylde kravet om at der anvendes toldsikrede køretøjer , skal der  

 ske godkendelse af de køretøjer eller containere, der ønskes anvendt til  

 transporter under TIR-ordningen.
 Godkendelse af vejkøretøjer og containere foretages af told-og  

 skatteregionen.
B.2.1.1.1 Ansøgning om godkendelse Virksomheder m.fl., der ønsker vejkøretøjer eller containere godkendt til  

 brug ved transporter under TIR-ordningen, skal indgive ansøgning om  

 godkendelse til told- og skatteregionen, med henblik på at få synet køretøjet  

 eller containeren.
 I Københavnsområdet kan godkendelse alene foretages af Told- og  

 Skatteregion Hvidovre, hvortil ansøgningen om godkendelse skal indgives.
 Ansøgningen indgives på en særlig blanket, se bilag 74 og skal, med mindre  

 andet aftales, indleveres senest dagen før synsforretningen ønskes foretaget.
 Hvis en virksomhed ønsker at få godkendt et køretøj eller en container ved  

 en anden told- og skatteregion end den, hvor virksomheden er beliggende,  

 fremsættes anmodning herom i forbindelse med indgivelsen af ansøgningen om  

 godkendelse.
B.2.1.1.2 Gebyr TL § 114 a For udstedelse af godkendelsesbevis betales et gebyr til told- og  

 skatteregionen.
BKG § 99 Gebyret udgør 500 kr. for vejkøretøjer og 300 kr. for containere.
B.2.1.2 Vejkøretøj Udtrykket vejkøretøj betyder efter konventionen ikke alene ethvert  

 vejmotorkøretøj, men tillige enhver påhængsvogn eller sættevogn, der er  

 bestemt til sammenkobling med dette.
 Vejkøretøjer kan godkendes efter følgende fremgangsmåder:
- enkeltvis, - ved typegodkendelse, når der er tale om serier af vejkøretøjer B.2.1.2.1 Enkeltvis godkendelse Ejeren, brugeren eller en repræsentant for disse skal ansøge om enkeltvis  

 godkendelse, se B.2.1.1.1. Told- og skatteregionen undersøger vejkøretøjet og  

 sikrer sig, at køretøjet opfylder de i konventionen stillede tekniske krav.  

 Hvis dette er tilfældet, udstedes godkendelsesbevis se B.2.1.4.2.
B.2.1.2.2 Typegodkendelse Når vejkøretøjer fremstilles i serier af en bestemt type, kan producenten  

 anmode told- og skatteregionen om typegodkendelse.
I ansøgningen anføres  

 identifikationsnumrene eller -bogstaverne for den type vejkøretøjer, som  

 ønskes godkendt.
Ansøgningen skal vedlægges tegninger og en detaljeret specifikation af  

 konstruktionen.
Herudover skal producenten skriftligt forpligte sig til at:
1. fremvise køretøjer af den pågældende type for told- og skatteregionen,  

 som denne måtte ønske at undersøge, 2. tillade told- og skatteregionen at undersøge andre enheder på et  

 hvilket som helst tidspunkt under fremstillingen af de pågældende typer, 3. underrette told- og skatteregionen om enhver ændring, i konstruktionen  

 eller specifikationen, før en sådan ændring iværksættes, 4. anføre typens identifikationsnummer eller -bogstav og køretøjets  

 serienummer på et synligt sted på vejkøretøjet, 5. føre fortegnelse over køretøjer fremstillet af den godkendte type.
Godkendelsen skal ske i det land, hvor køretøjet er registreret, eller ved  

 typegodkendelse i fremstillingslandet.
For ikke registreringspligtige  

 køretøjer skal godkendelse ske i det land, hvor ejeren eller brugeren er  

 bosiddende.
Vejkøretøjer, der er registreret her i landet, eller som ikke er  

 registreringspligtige, men som ejes eller benyttes af personer bosat her i  

 landet, skal hvert andet år fremstilles til syn hos told- og skatteregionen  

 med henblik på undersøgelse og eventuel fornyelse af godkendelsen B.2.1.3 Container Udtrykket container betyder efter konventionen en  

 transportudstyrsgenstand, lift-van, aftagelig tank eller anden lignende  

 indretning:
1. bestående af et rum, helt eller delvis lukket beregnet til at indeholde  

 varer, 2. af varig beskaffenhed og således stærk nok til at kunne benyttes til  

 gentagen brug, 3. særligt indrettet til at lette godstransport på en eller flere  

 transportmåder uden omladning af mellemtransporterne, 4. indrettet til let håndtering, især ved overførsel fra et  

 transportmiddel til et andet, 5. indrettet således, at den er let at fylde og tømme, 6. med et indre rumfang på én kubikmeter eller derover.
 Aftagelige lad betragtes som containere.
 Containere kan godkendes til TIR-transporter efter følgende  

 fremgangsmåder:
- på fremstillingstidspunktet ved typegodkendelse - fremgangsmåde for  

 godkendelse på fremstillingstidspunktet , se B.2.1.3.2, - på et senere tidspunkt end fabrikationsstadiet, enten enkeltvis eller  

 for et nærmere angivet antal containere af samme type - frem gangsmåde - for  

 godkendelse på et senere tidspunkt end fabrikationsstadiet , se B.2.1.3.3.
B.2.1.3.1 Fælles reglerne for containere Godkendelsesplade Den, der opnår godkendelse, skal påsætte en godkendelsesplade på den eller  

 de godkendte containere, før de anvendes til transport af varer under  

 toldlukke.
 Godkendelsespladen skal være fastgjort permanent på et synligt sted ved  

 siden af andre plader, til officielt brug.
 Godkendelsespladen, se eksempel bilag 79 og 80, skal være af metal og måle  

 mindst 20 cm x 10 cm.
 Pladen skal angive følgende oplysninger, der skal præges eller påføres  

 pladen med ophøjede bogstaver eller angives på dens overflade på tydelig og  

 uforgængelig måde og i alt fald på engelsk eller fransk:
1. godkendt til transport under toldlukke, 2. godkendelseslandet, enten ved dets navn eller ved det kendemærke, der  

 anvendes i den internationale vejtransport til angivelse af et køretøjs  

 registreringsland og godkendelsesbevisets nummer og år, 3. serienummeret, som producenten har givet containeren, 4. hvis containeren er typegodkendt, containertypens identifikationsnumre  

 eller -bogstaver.
B.2.1.3.2 Godkendelse på fremstillingstidspunktet Når containere fremstilles i serier af en bestemt type, kan producenten  

 ansøge told- og skatteregionen om typegodkendelse.
 Producenten skal i sin ansøgning anføre identifikationsnumre eller  

 -bogstaver for den type container, som ansøgningen vedrører.
 Ansøgningen skal vedlægges tegninger og en detaljeret specifikation af  

 konstruktionen af den containertype, som ønskes godkendt.
 Producenten skal skriftligt forpligte sig til at:
1. fremvise containere af den pågældende type for told- og skatteregionen,  

 som denne måtte ønske at undersøge, 2. tillade told- og skatteregionen på ethvert tidspunkt under  

 fremstillingen af de pågældende typer at undersøge andre eksemplarer, 3. underrette told- og skatteregionen om enhver ændring, uanset dens  

 størrelse, i konstruktionen eller specifikationen, før sådanne ændringer  

 iværksættes, 4. anføre identifikationsnumre eller -bogstaver på typen og containerens  

 serienummer eller fabrikationsnummer på et synligt sted på containerne,  

 foruden de angivelser der er krævet på godkendelsespladen, 5. føre fortegnelse over de fremstillede containere af den godkendte type.
 Told- og skatteregionen skal oplyse, hvilke ændringer i den foreslåede  

 typeserie der eventuelt er nødvendige, for at den kan godkendes.
 Ingen typegodkendelse må finde sted, før told- og skatteregionen ved  

 unders gelse af en eller flere containere, der er fremstillet af den  

 pågældende type, har sikret sig, at containerne af denne type opfylder de  

 tekniske krav, der stilles efter konventionen.
B.2.1.3.3 Godkendelse på et senere tidspunkt end fremstillingstidspunktet Når der ikke er sket godkendelse på fremstillingstidspunktet , kan ejeren,  

 brugeren eller deres repræsentant ansøge om godkendelse af den eller de  

 fremviste containere.
 Ansøgningen skal indeholde det serienummer eller fabrikationsnummer, der  

 af producenten er anført på hver container.
B.2.1.4 Tekniske krav TIR-konventionen, afsnit I, bilag 2, bilag 6 og 7 For at kunne opnå godkendelse af vejkøretøjer og containere til  

 international transport under toldsegl, stiller TIR-konventionen en række  

 krav til den tekniske indretning af disse.
bilag 2, art. 1 Som overordnede principper for de tekniske krav til konstruktion,  

 indretning mv. gælder for såvel køretøjer som containere, at de skal være  

 bygget og indrettet således:
1. at intet gods kan fjernes fra eller anbringes i den forseglede del,  

 uden at der efterlades synlige spor af indbrud, eller uden at toldlukket  

 brydes, 2. at toldlukket kan anbringes på en enkel og effektiv måde, 3. at de ikke indeholder skjulte rum, hvori gods kan skjules, 4. at alle rum, hvori gods kan opbevares, er let tilgængelige for  

 toldeftersyn.
kapitel III, art. 14 Hvis vejkøretøjer, eller containere ikke opfylder de krav og betingelser,  

 der stilles i henhold til bilagene og de forklarende bemærkninger til  

 TIR-konventionen, har de lande, der har tiltrådt konventionen forbeholdt sig  

 ret til at nægte anerkendelse af gyldigheden af en godkendelse.
B.2.1.4.1 Godkendelsesrapport Til brug ved afgørelsen af om et køretøj eller en container kan godkendes  

 til transport under toldlukke efter TIR-ordningen, udarbejder told- og  

 skatteregionen en godkendelsesrapport, der danner grundlag for gennemførelsen  

 af synsforretningen.
 Hvis køretøjet eller containeren ikke kan godkendes, forsynes rapporten  

 med oplysning om, hvilke mangler der er årsag til, at køretøjet eller  

 containeren ikke har kunnet godkendes.
 Den virksomhed, der har ans gt om godkendelse, underrettes ved påtegning  

 på ansøgningen eventuelt vedlagt en kopi af godkendelsesrapporten om, hvilke  

 ændringer der skal foretages, for at containeren eller køretøjet kan  

 godkendes.
B.2.1.4.2 Godkendelsesbevis Opfylder køretøjet eller containeren de tekniske betingelser for  

 godkendelse udsteder told- og skatteregionen et godkendelsesbevis.
Vejkøretøjer For vejkøretøjer udstedes et godkendelsesbevis se bilag 78. Beviset  

 trykkes på udstedelseslandets sprog samt på fransk eller engelsk.
 Den formular, der anvendes til godkendelsesbevis er blevet standardiseret  

 fra 1. august 1995. Dette indebærer, at der ved alle nygodkendelser og  

 fornyelser af godkendelser, der finder sted efter nævnte dato, skal anvendes  

 den ny formular, der er af format A 3, foldet én gang, således at alle  

 TIR-godkendte vejkøretøjer fra 1. august 1997 skal have opnået denne.
Individuel godkendelse Hvis told- og skatteregionen finder det nødvendigt, skal fotografier eller  

 diagrammer, der er attesteret af told- og skatteregionen, vedlægges beviset.  

 I så fald skal antallet af denne dokumentation anføres i rubrik 6 på  

 godkendelsesbeviset.
 Godkendelsesbeviset skal opbevares i vejkøretøjet.
TIR-konventionen, bilag 3 Køretøjet skal fremvises hvert andet år for de kompetente myndigheder i  

 det land, hvor køretøjet er indregistreret med henblik på undersøgelse og  

 eventuel fornyelse af godkendelsen.
I tilfælde af ikke indregistrerede  

 køretøjer sker fremvisningen i det land, hvor ejeren eller brugeren er  

 bosiddende.
Typegodkendelse For typegodkendte køretøjer underrettes virksomheden skriftligt om told-  

 og skatteregionens godkendelse.
 Typegodkendelsen meddeles ved anvendelse af særlig formular, se bilag 75.
Sammen med typegodkendelsen fremsender told- og skatteregionen  

 godkendelsesbevis for hvert enkelt køretøj.
Godkendelsesbeviserne skal være  

 forsynet med told- og skatteregionens stempel og underskrift samt  

 godkendelsesnummer.
 Indehaveren af godkendelsesbeviset skal, anføre følgende på  

 godkendelsesbeviset før køretøjet anvendes til TIR-transport:
1. køretøjets registreringsnummer - rubrik 1, 2. hvis køretøjet ikke er registreringspligtigt, sit navn og sin  

 forretningsadresse - rubrik 8.
 Når et køretøj, som er blevet typegodkendt, udføres til et andet land, der  

 er kontraherende part i konventionen, kræves der ikke i indførselslandet en  

 ny godkendelse på grund af køretøjets indførsel.
For typegodkendte køretøjer udfylder fremstillingsvirksomheden  

 godkendelsesbevisets rubrikker 2-6, der identificerer køretøjet.
Endvidere  

 udfylder virksomheden rubrik 7, der angiver gyldighedsfristen samt anfører  

 sted og dato for udstedelsen.
 Fremstillingsvirksomheden skal føre et af told- og skatteregionen godkendt  

 regnskab over de fremstillede køretøjer og over de modtagne og udleverede  

 godkendelsesbeviser.
Containere TIR-konventionen, afsnit II, paragraf 16 Når told- og skatteregionen ved undersøgelse af så mange containere som  

 den finder nødvendig, har sikret sig, at containeren eller containerne  

 opfylder de tekniske krav, udstedes godkendelsesbevis på en særlig formular,  

 se bilag 77, og som kun gælder det godkendte antal containere.
 Godkendelse på et senere tidspunkt end fabrikationsstadiet.
 Beviset, der skal være forsynet med producentens serienummer eller -numre  

 for de pågældende containere, berettiger ansøgeren til at anbringe den under  

 B.2.1.3.1 omhandlede godkendelsesplade på hver af de godkendte containere.
Godkendelse på fabrikationsstadiet TIR-konventionens afsnit II, paragraf  

 14 Når en containertype til ansøgeren er godkendt, skal der udstedes et  

 godkendelsesbevis, se bilag 76, som skal være gyldigt for alle containere,  

 der er fremstillet af den godkendte type.
Beviset berettiger producenten til  

 at anbringe den under B.2.1.3.1 omhandlede godkendelsesplade, på hver enkelt  

 container af typen.
B.2.2 International garantiordning Garantisystemet skal sikre, at told og afgifter af det gods, der medføres  

 under transporterne, til enhver tid er dækket af en national  

 garantiorganisation, hvis transportøren ikke kan gøres ansvarlig.
 Hver enkelt national garantiorganisation, der repræsenterer  

 transportørerne i et land, garanterer inden for dette lands grænser for  

 betaling af told og afgifter som måtte blive skyldige, hvis der opstår  

 uregelmæssigheder i forbindelse med en TIR-transport.
B.2.2.1 Garanterende organisationer og deres ansvar Lande, der har underskrevet TIR-konventionen, kan på de betingelser og mod  

 de garantier, som landene foreskriver, autorisere organisationer til enten  

 direkte eller gennem korresponderende organisationer at udstede TIR-carneter,  

 se B.2.3.1, og til at optræde som garanter.
 I Danmark er det Foreningen af Danske Vognmænd, Hovedorganisationen af  

 1985 og Forenede Danske Motorejere, der af Told- og Skattestyrelsen er  

 autoriserede til at udstede TIR-carneter og til at optræde som nationale  

 garanter.
 Denne garanti dækker såvel nationale transporter som fremmede transporter  

 omfattet af et TIR-carnet, som er udstedt af vedkommende nationale  

 garantiorganisation selv eller af en garantiorganisation i et andet land.
 Systemet er en kæde af nationale garantisystemer og hviler derfor snarere  

 på et internationalt end på et nationalt grundlag.
 Garantikæden administreres af International Road Transport Union - IRU i  

 Géneve, Schweiz.
B.2.2.1.1 Ansvarets indtræden Den garanterende organisations ansvar over for det land, hvor  

 afgangstoldstedet er beliggende, indtræder fra det tidspunkt, hvor  

 TIR-carnetet er modtaget af det pågældende toldsted.
I de efterfølgende  

 lande, gennem hvilke varerne transporteres under TIR-proceduren, indtræder  

 dette ansvar fra det tidspunkt, hvor varerne indføres.
 I tilfælde af at TIR-transporten har været suspenderet, indtræder ansvaret  

 fra det tidspunkt, hvor TIR-carnetet er modtaget af det toldsted, hvor  

 TIR-transporten genoptages.
B.2.2.1.2 Ansvarets omfang Den garanterende organisations ansvar omfatter ikke blot de varer, der er  

 angivet i TIR-carnetet, men tillige varer, der ikke er angivet heri, men som  

 befinder sig i den forseglede del af vejkøretøjet eller containeren.
Ansvaret  

 omfatter ikke andet gods.
B.2.2.2 Krav om betaling I tilfælde af uregelmæssigheder opstået i forbindelse med en TIR-transport  

 skal toldmyndighederne, hvor dette er muligt, søge at opnå betaling hos  

 carnetets indehaver.
 Hvis det ikke er muligt, fx. fordi carnetets indehaver er gået konkurs,  

 gøres kravet gældende mod den nationale garantiorganisation.
 Den nationale garantiorganisation kan herefter gennem IRU anmode om  

 refusion af det beløb, den har måttet betale, fra en international  

 forsikringssammenslutning.
Det er overladt til hvert enkelt land, at fastsætte den garanti det vil  

 kræve.
Imidlertid er det beløb, som for nærværende er forsikret gennem IRU  

 maksimeret til 50.000 US dollars pr.
TIR-carnet.
For forsendelser under TIR-ordningen af nærmere angivne tobaks- og  

 alkoholprodukter, blev der fra 1. september 1993 iværksat en særlig  

 garantiordning.
For disse varer gælder, at garantien er forhøjet til  

 maksimalt 200.000 US dollars pr.
TIR-carnet.
Denne ordning kræver anvendelse  

 af et særligt TIR-carnet se B.2.3.3.4.
 Garantidækningen for det særlige TIR-carnet til transport af tobak- og  

 alkoholprodukter er blevet tilbagetrukket med virkning fra 30. november 1994  

 og carnetet udstedes ikke længere.
 Dette indebærer, at det reelt ikke er muligt at transportere tobak- og  

 alkoholprodukter under TIR-ordningen.
B.2.3 TIR-carnetet Godset ledsages under transporten af et internationalt anerkendt carnet,  

 TIR-carnetet, der er et tolddokument, se bilag 81.
B.2.3.1 Udstedelse TIR-carneter udstedes af IRU til de nationale garantiorganisationer.
 Hver national garantiorganisation formidler TIR-carneterne til  

 transportørerne i det land, hvori de er beliggende på betingelser, som  

 fremgår af en skriftlig aftale, der indgås med den enkelte transportør.
B.2.3.2 Gyldighedsperiode Den garanterende organisation skal fastsætte en gyldighedsperiode for  

 TIR-carnetet ved at angive en dato på carnetets omslag, efter hvilken  

 carnetet ikke kan indleveres ved et afgangstoldsted i forbindelse med start  

 af en TIR-transport.
 Hvis carnetet er modtaget ved et afgangstoldsted på eller før den  

 udløbsdato, der er angivet, er det gyldigt indtil TIR-transporten er  

 afsluttet ved bestemmelsestoldstedet.
B.2.3.3 Udformning af TIR-carnet TIR-carnetet er udformet som et omslag indeholdende et antal nummererede  

 blade, der hver består af en talon og et afrivningsblad.
B.2.3.3.1 Omslag og blade Bladene er hvide for så vidt angår alle de ulige sidenumre og grønne for  

 så vidt angår alle lige sidenumre.
Et hvidt og et grønt blad med tilhørende  

 taloner udgør tilsammen et sæt.
 Talonen indeholder rubrikker til toldmyndighedernes attestationer.
 På afrivningsbladet findes dels de samme oplysninger om den udstedende  

 organisation, gyldighed mv. som er anført på omslagets side 1, dels rubrikker  

 til brug for toldmyndighedernes attestation samt rubrikker til fortegnelse  

 over de varer, der skal transporteres - godsmanifestet.
Godsmanifestet skal udfyldes på afgangslandets sprog, medmindre  

 toldmyndighederne tillader anvendelse af et andet sprog.
Toldmyndighederne  

 forbeholder sig ret til at kræve godsmanifestet oversat til dansk.
 Hvis der ikke er plads på godsmanifestet til, at alt det transporterede  

 gods kan anføres, kan tillægsblade, der er udformet som manifestet, eller  

 handelsdokumenter, der indeholder alle de oplysninger, der kræves i  

 manifestet, vedhæftes.
 Det er en forudsætning at der på samtlige blade anføres følgende  

 oplysninger:
1. antallet af tillægsblade i rubrik 10, 2. antal og art af kolli eller genstande samt den samlede bruttovægt for  

 det gods, der er opført på tillægsbladene, anføres i rubrikkerne 11, 12 og  

 13.
 Alle blade skal være daterede og underskrevet af carnetets indehaver eller  

 hans befuldmægtigede.
 Hvis der ved forsendelse af varer under ordningen kun er et  

 afgangstoldsted og et bestemmelsestoldsted skal carnetet indeholde mindst et  

 sæt for afgangslandet, et sæt for bestemmelseslandet og et sæt for hvert land  

 der transiteres.
TIR-konventionen, kapitel III, art. 18 For hvert yderligere afgangstoldsted eller bestemmelsestoldsted er et sæt  

 nødvendigt.
Denne situation opstår hvis en transport omfatter varer fra flere af- og  

 pålæsninger.
Dog kan det samlede antal afgangs- og bestemmelsestoldsteder  

 ikke overstige fire.
 De eksisterende TIR-carneter, består af enten 4, 6, 14 eller 20 blade med  

 tilhørende taloner og kan derfor højst finde anvendelse i 2, 3, 7 eller 10  

 lande.
B.2.3.3.2 Rapport TIR-carnetet indeholder et gult rapportblad.
Rapportbladet anvendes i de tilfælde, hvor toldlukket bliver brudt  

 undervejs som følge af hændelig begivenhed, eller gods beskadiges eller går  

 til grunde.
I sådanne situationer skal fragtføreren øjeblikkelig tage kontakt  

 til toldmyndighederne, eller hvis dette ikke er muligt, til enhver anden  

 kompetent myndighed i det land han befinder sig i.
Vedkommende myndigheder  

 skal hurtigst muligt udfærdige den bekræftede rapport i TIR-carnetet.
Endvidere anvendes rapportbladet, hvis ladningen skal overføres til et  

 andet vejkøretøj eller container.
Dette kan kun ske i overværelse af  

 ovennævnte myndigheder, der også skal udfærdige rapporten.  

 Erstatningskøretøjet skal være godkendt til TIR-transport, medmindre der er  

 tale om tungt eller omfangsrigt gods.
Erstatningskøretøjet skal toldlukkes,  

 og bemærkning herom skal tilføres rapporten.
 Endelig anvendes rapportbladet i tilfælde af, at overhængende fare har  

 nødvendiggjort omgående aflæsning af ladningen eller en del deraf.  

 Fragtføreren skal i så fald hurtigst muligt kontakte de ovennævnte  

 myndigheder og over for disse godtgøre nødvendigheden af hans handling, for  

 at omstændighederne kan verificeres, godset blive kontrolleret, køretøjet  

 eller containeren blive forseglet og rapporten udfærdiget.
B.2.3.3.3 Særligt carnet Tobak/Alkohol Med virkning fra 1. september 1993 blev der iværksat en særlig  

 garantiordning for visse nærmere angivne tobaks- og alkoholprodukter.
De  

 TIR-carneter, der anvendes hertil, er på omslagets forside påtrykt:  

 Tobacco/Alcohol og Tabac/Alcool, se bilag 82.
 Anvendelsen af det særlige carnet havde indtil 1. oktober 1994 hjemmel i  

 Resolution 47 af 2. juli 1993, der blev vedtaget af en arbejdsgruppe under  

 ECE - United Nations Economic Commission for Europe, der behandler toldsp  

 rgsmål vedrørende transportområdet.
Fra 1. oktober 1994 fik det særlige carnet hjemmel i selve konventionen,  

 jfr.
Bilag 4, "forklarende bemærkninger" til konventionen.
 Ordningen giver en højere garanti for de særlige produkter den omfatter.
 De varer der er omfattet af det særlige carnet er:
1. ethanol - ethylalkohol - ikke denatureret med et alkoholindhold på 80%  

 vol eller derover - HS kode 2207.10, 2. ethanol - ethylalkohol - ikke denatureret med et alkoholindhold på  

 under 80% vol; Spiritus, likører og andre spiritusholdige drikkevarer og  

 blandinger af alkoholiske præparater der anvendes ved fremstilling af  

 drikkevarer - HS kode 22.08, 3. Cigarer, cerutter og cigarillos, der indeholder tobak - HS kode  

 2402.10, 4. Cigaretter der indeholder tobak - HS kode 2402.20, 5. Røgtobak, uanset at det indeholder tobakserstatninger - HS kode  

 2403.10.
 De nævnte varer er anført på et særligt indstiksblad, der er indsat i  

 carnetet.
 I alle tilfælde, hvor der transporteres tobak eller alkohol af de anførte  

 typer, skal dette carnet anvendes, også selv om told- og afgifter af det  

 indladede gods ikke overstiger garantisummen for det almindelige carnet.
Småforsendelser af Tobak/Alkohol Som følge af stigende svig med forsendelser indeholdende de omhandlede  

 produkter, udstedes det særlige carnet ikke mere, idet det ikke har været  

 muligt at opretholde forsikringsdækningen.
 Det indebærer, at det ikke er muligt at transportere de nævnte varer under  

 TIR-ordningen.
 I et forsøg på at bevare muligheden for transport af tobak og alkohol i  

 mindre partier blev der med virkning fra 1. august 1995 indført en ny  

 bestemmelse i konventionen, der tillod TIR-transporter på det almindelige  

 carnet med de nævnte produkter som følger:
(1) 300 liter ethanol- ethylalkohol - ikke denatureret med et  

 alkoholindhold på 80% vol eller derover -HS kode 2207.10, (2) 500 liter ethanol- ethylalkohol- ikke denatureret med et  

 alkoholindhold på under 80% vol; Spiritus, likører og andre spiritusholdige  

 drikkevarer og blandinger af alkoholiske præparater der anvendes ved  

 fremstilling af drikkevarer - HS kode 22.08, (3) 40.000 stk. cigarer, cerutter og cigarillos, der indeholder tobak -HS  

 kode 2402.10, (4) 70.000 stk. cigaretter der indeholder tobak - HS kode 2402.20, (5) 100 kg. røgtobak, uanset at det indeholder tobakserstatninger - HS  

 kode 2403.10.
 Det har imidlertid ikke været muligt, at få garantiorganisationerne til at  

 garantere denne ordning og transportører, der forsøger at anvende den, vil  

 ifølge IRU blive udelukket fra at anvende TIR-ordningen i det hele taget.
Følsomme varer Som følge af en opstramning i reglerne for transport af følsomme varer  

 inden for EU`s forsendelsessystem og af frygt for at de problemer, der havde  

 ført til denne opstramning, skulle blive overført til TIR-systemet,  

 besluttede enkelte nationale garantiorganisationer i EU, at tilbagetrække  

 garantien for visse følsomme varer med virkning fra 1. april 1996.
 Idet EU udgør ét toldområde førte det til, at der ikke kan udføres  

 TIR-transporter med disse varer i hele EU.
 Det drejer sig om følgende varer:
1. Levende hornkvæg - HS kode 01.02, 2. Kød af hornkvæg, frosset - HS kode 02.02, 3. Mælk og fl de, koncentreret eller tilsat sukker eller andre sødemidler  

 - HS kode 04.02, 4. Smør og andre mælkefedtstoffer - ex HS kode 04.05, 5. Ost og ostemasse - HS kode 04.06, 6. Bananer, herunder pisang, friske eller tørrede - HS kode 08.03, 7. Hvede og blandsæd af hvede og rug - HS kode 10.01, 8. Rug - HS kode 10.02, 9. Rør- og roesukker, samt kemisk ren saccharose, i fast form HS kode  

 17.01, 10. Ethanol (ethylalkohol), ikke denatureret, med et alkoholindhold på 80  

 % vol eller derover - ex HS kode 22.07, 11. Spiritus, likører og andre spiritusholdige drikkevarer - ex HS kode  

 22.08.
Der forhandles med de pågældende nationale garantiorganisationer om  

 genoptagelse af garantien.
Oplysning om eventuel ændring i situationen kan  

 fås ved henvendelse til Told-og Skatteregionen.
B.2.3.3.4 Sprog TIR-carnetet trykkes på fransk med undtagelse af omslagets side 1, der  

 også trykkes på engelsk.
Reglerne for anvendelse af TIR-carnetet trykkes på  

 engelsk på omslagets side 3.
B.2.3.3.5 Anvendelse Et TIR-carnet anvendes ved godstransporter under TIR-ordningen.
TK art. 91, stk. 2, litra b og GB art. 451-457 TIR-carnetet kan ikke anvendes ved nationale forsendelser og kan som  

 hovedregel ikke anvendes ved forsendelse inden for EU.
Det er dog tilladt, at  

 der i forbindelse med forsendelser til ikke-EU-lande også sker aflæsning i  

 EU.
 I relation til anvendelsen af TIR-carneter anses EU for at udgøre  

 ét toldområde.
TIR-carnetet gælder kun for én rejse.
Det skal indeholde mindst det  

 antal løse blade til toldangivelse og -afvikling, som er nødvendige for den  

 pågældende transport.
Der skal udfærdiges et enkelt TIR-carnet for hvert vejkøretøj eller  

 container.
Der kan imidlertid udfærdiges et enkelt TIR-carnet for en  

 kombination af køretøjer eller for flere containere, som er pålæsset et  

 enkelt vejkøretøj eller en kombination af køretøjer.
I så fald skal  

 godsmanifestet i TIR-carnetet særskilt angive indholdet af hvert køretøj i  

 kombinationen af køretøjer eller indholdet af hver container.
 Hvis der er flere afgangs- eller bestemmelsestoldsteder, se B.2.3.3.1,  

 skal anførslerne vedrørende det gods, der er taget under toldkontrol ved  

 eller er bestemt til de enkelte toldsteder, være tydeligt adskilt fra  

 hinanden i godsmanifestet.
B.2.3.3.6 Tungt og omfangsrigt gods Særregler Tungt og omfangsrigt gods kan transporteres ved anvendelse af TIR-carnet,  

 selv om det ikke sker i toldlukkede køretøjer eller containere.
Definition TIR-konventionen,kapitel III, art. 29 Ved tungt og omfangsrigt gods forstås efter konventionen enhver tung og  

 omfangsrig genstand, som på grund af dens vægt, størrelse eller art normalt  

 ikke transporteres hverken i et lukket vejkøretøj eller i en lukket  

 container.
 Det er en forudsætning for at transportere den slags gods under  

 TIR-ordningen, at godset og eventuelt tilbehør hertil kan identificeres uden  

 vanskelighed på grundlag af det beskrevne, eller at det kan forsynes med  

 toldlukke eller identifikationsmærker så godset ikke kan fjernes eller  

 ombyttes med andet gods, uden at det efterlader synlige spor.
 Der kræves ikke godkendelsesbevis for vejkøretøjer eller containere, der  

 transporterer tungt eller omfangsrigt gods.
B.2.3.3.7 Påskrift, sprog TIR-konventionen, kapitel III, art. 32 Det TIR-carnet, der anvendes i forbindelse med transport af tungt eller  

 omfangsrigt gods, skal bl.a. af hensyn til garantien, være forsynet med  

 påskriften - tungt eller omfangsrigt gods - på omslaget og på alle blade i  

 letlæselige, fremhævede bogstaver og være udfærdiget på engelsk eller fransk.
B.2.3.3.8 Eventuel særlig identifikation Afgangstoldstedets myndigheder kan forlange, at pakkelister , fotografier,  

 tegninger etc., som er nødvendige til identifikation af det gods, der skal  

 transporteres, vedlægges TIR-carnetet.
De pågældende myndigheder skal stemple  

 disse dokumenter.
Et eksemplar af dokumentet skal hæftes på bagsiden af  

 TIR-carnetets omslag, og alle carnetets manifester skal indeholde en  

 henvisning til dokumenterne.
 For transport af tungt eller omfangsrigt gods under TIR-ordningen gælder  

 samme bestemmelser som for andet gods.
B.2.3.3.9 TIR-plader TIR-konventionen, kapitel III, art. 16 og bilag 5 Når et vejkøretøj eller en kombination af vejkøretøjer foretager en  

 TIR-transport, skal en rektangulær plade, som bærer påskriften - TIR - være  

 anbragt såvel foran som bag på vejkøretøjet eller kombinationen af  

 vejkøretøjer.
Disse plader skal være klart synlige, og skal kunne fjernes.
 TIR-konventionen stiller følgende krav til TIR-pladerne:
1. Pladernes mål skal være 250 mm x 400 mm, 2. Bogstaverne TIR skal være mindst 200 mm høje og udført i latinske  

 blokbogstaver med streger af mindst 20 mm's tykkelse.
Bogstaverne skal være  

 hvide på blå bund.
B.2.4 Kontrol Den fjerde og sidste grundpille i TIR-systemet er, at de  

 kontrolforanstaltninger, der er taget i afgangslandet bliver accepteret af  

 såvel transitlande som bestemmelseslande.
Som en konsekvens af dette princip vil gods, der transporteres under  

 TIR-ordningen i toldlukkede vejkøretøjer eller containere normalt ikke blive  

 unders gt af toldmyndighederne på rejsen.
Det er her, at hovedfordelene ved  

 TIR-systemet viser sig set fra transportørernes side.
 Dette udelukker ikke toldmyndighederne fra at foretage stikprøvekontroller  

 i tilfælde, hvor der er mistanke om uregelmæssigheder, men det er  

 underforstået og endog nedfældet i konventionen, at sådanne kontroller er en  

 undtagelse.
 Ordningen indebærer således, at den kontrol der foretages, når  

 godstransporten påbegyndes, accepteres af alle andre toldmyndigheder, der  

 involveres under transporten frem til bestemmelsesstedet, hvorfor denne  

 kontrol indtager en vigtig rolle i TIR-systemet.
