 I medfør af § 19, stk. 3, i lov nr. 1055 af 23. december 1992 om  

 beskyttelsesrum fastsættes:
 § 1.  Kommunalbestyrelsen træffer afgørelse om  

 fjernelse af offentlige beskyttelsesrum, der er opført som  

 betondækningsgrave.
 § 2.  Ansøgning om tilladelse til at fjerne en  

 betondækningsgrav sendes til kommunalbestyrelsen.
 § 3.  En betondækningsgrav tillades fjernet, hvis den,  

 der ansøger herom, afholder udgifterne til fjernelse af betondækningsgraven.  

 Ansøgeren skal endvidere opføre samt afholde udgifterne til et offentligt  

 beskyttelsesrum med et antal pladser, der svarer til betondækningsgravens.
 Stk. 2 .  Beskyttelsesrummet skal indrettes i  

 overensstemmelse med de regler om indretning af offentlige beskyttelsesrum,  

 der fastsættes i medfør af § 1, stk. 2, i lov om beskyttelsesrum.
§ 4.  En betondækningsgrav tillades fjernet, hvis den  

 udgør en absolut fysisk hindring for gennemførelse af et aktuelt byggeri  

 eller vejanlægsarbejde.
Byggeriets eller vejanlægsarbejdets aktualitet skal  

 godtgøres ved en byggetilladelse eller lignende.
 Stk. 2 .  Kommunalbestyrelsen afholder udgifterne til  

 fjernelsen af betondækningsgraven.
 § 5.  En betondækningsgrav kan i særlige tilfælde  

 tillades fjernet, uden at ansøgeren skal opføre et offentligt beskyttelsesrum  

 til erstatning for betondækningsgraven.
 Stk. 2 .  Ansøgeren afholder udgifterne til fjernelsen  

 af betondækningsgraven.
 § 6.  Bekendtgørelsen træder i kraft den 1. marts 1993  

 og har virkning fra 1. januar 1993.
