Nr BTL 174 Betænkning over Forslag til lov om ophævelse af lov om bidrag til  

 udgifterne ved brandvæsenet i København og lov vedrørende den kommunale  

 beskatning af faste ejendomme i Frederiksberg Kommune og om ændring af lov om  

 beskatning til kommunerne af faste ejendomme og lov om kommunal udligning og  

 generelle tilskud til kommuner og amtskommuner (Ophævelse af brandbidrag)  

  

 Nr L 174 1996-97, 1. samling Afgivet af Kommunaludvalget Afgivet: 19970415 Udvalget har behandlet lovforslaget i nogle møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Dansk Folkepartis  

 medlemmer af udvalget) lovforslaget til vedtagelse uændret.
 Et mindretal inden for flertallet (Venstres og Det Konservative  

 Folkepartis medlemmer af udvalget) udtaler:
Lovforslaget indeholder to hovedelementer.
For det første ophævelsen af  

 brandbidraget til udgifterne til brandvæsenet, dækkende Københavns og  

 Frederiksberg Kommuner.
For det andet en finansieringsmæssig overgangsordning  

 udgjort af en midlertidig stigning i grundskylden i Københavns Kommune i 2 år  

 og for Frederiksberg Kommune en gradvis aftrapning af brandbidraget på 4 år,  

 så dette bortfalder helt fra og med år 2001.
Venstre og Det Konservative Folkeparti støtter, at brandbidraget bliver  

 ophævet.
Der er tale om særdeles gamle og forælde de bestemmelser, og det kan  

 ikke begrundes, at de pågældende kommuner skulle være underlagt andre  

 bestemmelser end resten af landets kommuner.
 Med hensyn til den foreslåede overgangsordning understreger Venstre og Det  

 Konservative Folkeparti, at partierne udelukkende kan gå ind for forslaget,  

 fordi der er tale om en midlertidig ordning, og lægger særlig vægt på, at  

 overgangsordningen er begrænset til de i lovforslaget anførte år og ikke kan  

 forlænges yderligere eller gøres permanent.
 Et mindretal (Socialistisk Folkepartis medlemmer af udvalget) vil  

 ved 2. behandling redegøre for sin stilling til lovforslaget.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF)  

 Torben Rechendorff (KF) Jens Jørgensen (KF) Poul Nødgaard (DF) nfmd.  

 Fremskridtspartiet, Enhedslisten og Centrum-Demokraterne havde ikke medlemmer  

 i udvalget.
Tillægsbetænkning Efter afgivelse af betænkning over og 2. behandling af lovforslaget har udvalget på ny behandlet dette i nogle møder.
 Udvalget har herunder fået oversendt en henvendelse til  

 Indenrigsministeriet fra Københavns Kommune samt indenrigsministerens  

 kommentar hertil.
 Der er af indenrigsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
Ændringsforslag Af indenrigsministeren, tiltrådt af udvalget:
Til § 5 1) Paragraffen affattes således:
 »§ 5 Stk. 1. Loven træder i kraft den 1. januar 1998,  

 jf. dog stk. 2-5.
 Stk. 2. Bidrag efter den i § 1 nævnte lov for perioden 1.  

 oktober-31. december 1997 opkræves efter de hidtil gældende regler.
Stk. 3. Afgift i medfør af den i § 2 nævnte lov, der vedrører  

 perioden 1. januar-31. december 1998, opkræves med 75 pct. af den sats, der  

 er nævnt i loven.
Afgift, der vedrører perioden 1. januar-31. december 1999,  

 opkræves med 50 pct. af den sats, der er nævnt i loven.
Afgift, der vedrører  

 perioden 1. januar-31. december 2000, opkræves med 25 pct. af den sats, der  

 er nævnt i loven.
 Stk. 4. § 3 har virkning fra og med skatteåret 1998.
Stk. 5. § 4 har virkning fra og med tilskudsåret 1998.« Bemærkninger Til nr. 1 Ændringsforslagets indhold Der er tale om en ændret affattelse af lovforslagets  

 ikrafttrædelsesbestemmelse.
Den ændrede affattelse har alene betydning for ikrafttrædelsen af  

 lovforslagets §§ 1 og 2 om ophævelse af henholdsvis lov nr. 91 af 31. marts  

 1938 om bidrag til udgifterne ved brandvæsenet i København og lov nr. 104 af  

 29. april 1913 vedrørende den kommunale beskatning af faste ejendomme i  

 Frederiksberg Kommune.
Efter lovforslaget har § 1 virkning fra og med 1998.
I bemærkningerne til lovforslaget er det anført, at brandbidrag efter  

 Københavner-loven forfalder hver 1. april og 1. oktober.
Det anføres videre,  

 at ophævelsen af loven således indebærer, at det sidste brandbidrag, der skal  

 betales efter loven, bliver det, der forfalder til betaling den 1. oktober  

 1997.
 Københavns Kommune har under behandlingen af lovforslaget bemærket, at  

 brandbidrag forfalder halvårsvis bagud, således at perioden 1. oktober-31.  

 december 1997 efter det fremsatte lovforslag vil være bidragsfri.
 Det bidrag, der forfalder til betaling den 1. oktober 1997, vedrører  

 således perioden 1. april-30. september 1997.
 Det bemærkes, at adgangen for Københavns Kommune til midlertidigt at  

 forhøje grundskyldpromillen, jf. lovforslagets § 3, for delvis at kompensere  

 det bortfaldne provenu fra brandbidraget, først har virkning fra og med 1998.
 For at skabe bedre sammenhæng mellem ikrafttrædelsen af lovforslagets §§ 1  

 og 3 foreslås ikrafttrædelsesbestemmelsen ændret således, at ophævelsen af  

 brandbidraget efter Københavner-loven får virkning for bidrag, der vedrører  

 perioden efter 1. januar 1998. Det indebærer, at der for perioden 1.  

 oktober-31. december 1997 skal svares et brandbidrag, der udgør halvdelen (af  

 det normale halvårsbidrag). Det er foreslået, at dette bidrag forfalder til  

 betaling til samme tidspunkt, som bidrag for perioden 1. oktober 1997-31.  

 marts 1998 ellers ville være forfaldet.
 Med hensyn til ikrafttrædelsesbestemmelsen vedrørende Frederiksberg-loven  

 foreslås, at den - som foreslået vedrørende Københavner-loven - udformes  

 under hensyn til den periode, afgiften vedrører.
 Da afgiften opkræves den 1. januar og den 1. juli halvårsvis bagud,  

 indebærer ændringsforslaget, at det første halvårsbidrag, der opkræves med 75  

 procent, er det bidrag, der forfalder til betaling den 1. juli 1998, og som  

 vedrører perioden 1. januar-30. juni 1998. Det sidste (nedsatte) bidrag  

 vedrørende perioden 1. juli-31. december 2000 skal betales den 1. januar  

 2001.
2. Udtalelser over ændringsforslaget Udkast til ændringsforslaget har været forelagt Københavns og  

 Frederiksberg Kommuner, som ikke har haft bemærkninger til udkastet.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF) Chr.  

 O.
Aagaard (KF) Jens Jørgensen (KF) Poul Nødgaard (DF) nfmd.  

Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
Ændringsforslag Af Aage Brusgaard (FP):
 Til § 3 1) Nr. 1 affattes således:
 1. § 2, stk. 2, affattes således:
»Stk. 2. Grundskyldpromillen i en kommune kan udgøre højst  

 24. I Københavns og Frederiksberg Kommuner lægges den promille, der er  

 fastsat for amtskommunal grundskyld, til den maksimumsgrænse, der er nævnt i  

 1. pkt.« Til § 5 2) Paragraffen affattes således:
»§ 5 Loven træder i kraft dagen efter bekendtgørelsen i  

 Lovtidende og har virkning fra og med 1998.« Bemærkninger Til nr. 1 og 2 Forslagsstilleren ønsker med ændringsforslag nr. 1 helt at  

 fjerne bundgrænsen for grundskyldpromillen i primærkommunerne.
Endvidere foreslås det, at der ikke etableres nogen overgangsordninger for  

 Københavns og Frederiksberg Kommuner, men at brandbidragene for begge  

 kommuners vedkommende bortfalder fra og med 1998, uden at der gives mulighed  

 for midlertidig forhøjelse af grundskyldpromillen i de to kommuner i forhold  

 til landets øvrige kommuner.
De bortfaldne provenuer må derfor findes ved  

 besparelser på de kommunale budgetter.
