Boligstøtte - Tilbagebetaling - Oplysningspligt: Omregning af  

 tilbagebetalingskrav på grundlag af oplyste fremtidige indtægter.
Afgivet i  

 sept. måned f.å.
Klageren er enlig mor, 35 år, sygehjælper.
Søgte i forbindelse med  

 nylig skilsmisse om flytning, boligsikring i sept. 1986. Klageren udfyldte  

 ansøgningsskema med aktuelle indtægter og fradrag (glemte dog  

 pensionsbidrag). Kommunen foretaget beregning af boligsikring efter  

 hovedreglen, hvilken efterfølgende gav et tilbagebetalingskrav på 9.300 kr.
Amtsankenævnet hjemviste sagen til fornyet beregning med udgangspunkt  

 i klagerens afgivne oplysninger på ansøgningstidspunktet samt hendes  

 forventede pensionsbidrag.
Nævnet lagde vægt på, at hjælpen ikke kunne  

 antages at være modtaget mod bedre vidende.
Sagen hjemvistes til fornyet  

 beregning, idet klageren også ved en boligstøtteberegning på forventet  

 indkomst formentlig ville have fået et tilbagebetalingskrav.
Amtsankenævnet har den 21. november 1990 behandlet Deres klage over  

 kommunes krav om tilbagebetaling af for meget modtaget boligsikring i 1987.  

 Nævnet har truffet følgende A F G Ø R E L S E:
 Nævnet hjemviser sagen til fornyet beregning af Deres boligstøtte for året  

 1987 med udgangspunkt i Deres afgivne oplysninger på ansøgningstidspunktet i  

 september 1986, samt Deres pensionsbidrag.
 Nævnet har ved afgørelsen lagt vægt på, at De ikke kan antages at have  

 modtaget boligsikringen i 1987 mod bedre vidende, idet De sidst på året 1986  

 afgav oplysninger om aktuelle indtægter samt fradrag.
 Nævnet finder, at der bør ske omregning, idet De også ved en  

 boligstøtteberegning på forventet indkomst formentlig ville have fået et  

 tilbagebetalingskrav.
 ANKEVEJLEDNING:
 Af lov om individuel boligstøtte § 63, stk. 2, fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelse af denne afgørelse  

 sendes til: Amtsankenævnet, Amtsgården, Sorsigvej, 6760 Ribe.
 Deres klage vil da sammen med sagens akter blive sendt til Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Boligstøttelovens §§ 38 og 41.
 J.nr. :
 Navn :
CPR-nr/alder : 35 år Adresse :
Stilling : Sygehjælper Civilstand : Enlig Børn : 1 Boligforhold : Boligforeningslejlighed Modtaget i km.: 16. november 1989 Modtaget i aa.: 5. maj 1990 Notat udsendt : 16. august 1990 Klagen: Der klages over kommunes krav om tilbagebetaling af for  

 meget ydet boligsikring i 1987, i alt kr. 9.300.
 Kommunens begrundelse: Det har vist sig, at den endelige  

 husstandsindkomst for 1987 væsentligt overstiger den husstandsindkomst, der  

 ligger til grund ved beregningen af boligsikringen.
 Faktiske oplysninger: Det drejer sig om en enlig mor med et barn,  

 der i september 1986 er flyttet i lejebolig i forbindelse med skilsmisse.  

 Klager søger den 1. september 1986 kommune om boligsikring til adressen.
Klager har i september 1986 oplyst at have en lønindtægt på brutto kr.  

 10.665 pr. måned samt børnebidrag ca. kr. 3.000 pr. år.
Dertil kommer  

 lønmodtagerfradrag på kr. 8.139, i alt en indkomst pr. år på brutto kr.  

 122.841, hvilket er lig med husstandens samlede indkomst.
Pr. 1. januar 1987 fastsætter kommune husstandsindkomsten til kr. 73.000.  

 Ved denne beregning er socialindkomsten for 1985 anvendt.
På daværende  

 tidspunkt havde klager en ejerlejlighed og derfor et fradrag på kr. 43.756  

 (jfr. skemaet »Boligsikring, efterregulering 1987«).
Klager anfører i sin klageskrivelse, at hun mener at have modtaget støtten  

 i god tro.
Hun oplyser, at hun har været på socialkontoret og forevist  

 lønsedler i slutningen af 1986.
Klager påpeger, at kommunen på trods af dette har brugt hendes  

 årsopgørelse fra 1985 som grundlag for beregningen af boligsikring.
Klagers  

 indtægt var på daværende tidspunkt kr. 111.304 - fradrag i forbindelse med  

 ejerboligen.
 Klager oplyser, at hun ikke har reageret på henvendelse om regulering af  

 boligstøtte i januar 1987, da hun kort forinden havde forevist lønsedler og  

 regnede med, at alt var i orden vedrørende boligsikringen.
Ved opringning til kommune, den 8. august 1990 er det oplyst, at klager  

 ikke har været på boligstøttekontoret og forevist lønsedler og ikke har  

 reageret på bevillingsskrivelsen pr. 1. januar 1987 fra kommune.
N.N. mener  

 ikke, at hun har talt med klager på noget tidspunkt.
 I øvrigt foreligger der ikke yderligere oplysninger, idet kommunen ikke  

 tager kopier af bevillings- og afgørelsesskrivelser.
 Klagers oprindelige husstandsindkomst i starten af 1987 var fastsat til  

 kr. 73.000, hvilket er fremkommet på følgende måde:
 Den månedlige boligsikring, der er udbetalt i 1987, var herefter på kr.  

 1.358.
 Den endelige husstandsindkomst for 1987 er beregnet til kr. 138.000.
Den månedlige boligsikring skulle herefter have været beregnet til kr. 583  

 pr. måned.
Det vil sige, der er en difference på kr. 1.358 - kr. 583 = kr.  

 775 pr. måned.
 Det er herefter beregnet, at der er udbetalt kr. 775 x 12 = kr. 9.300 for  

 meget i boligsikring 1 1987.
