Kendelse  

 fra Pressenævnet i sag nr. 2003-6-104 [Fire personer] har ved advokat Birger  

  

 Fiala  

  

 klaget til Pressenævnet over et billede offentliggjort i B.T. den 20.  

 september  

 2003, idet de finder, at god presseskik er tilsidesat.
Den 20. september 2003 bragte B.T. en artikel med overskriften   

  

 Gifter sig med sin mands morder  

  

 .  

 Artiklen var ledsaget af et billede af de i artiklen to omtalte personer, der  

 netop var blevet gift.
Ved siden af det nygifte par står klagerne.
Billedet  

 er  

 angiveligt taget uden for rådhuset i Rønnede.
Til billedet var knyttet  

 følgende  

 tekst:
»TIL DØDEN JER SKILLER: [K] måtte vente godt tre år på den mand  

 der myrdede hendes mand.
I går fik de hinanden og forlod som lykkelige  

 ægtefolk  

 rådhuset i Rønnede.
Foto:  

  Henrik  

  Larsen.« Klagerne har anført, at de fremtræder tydeligt på billedet i en  

 artikel, hvori det omtales, at et familiemedlem til dem har indgået ægteskab  

 med [A].
Billedet er taget under private omstændigheder, da klagerne  

 overværede  

 et privat bryllup og indeholder for dem en krænkelse af deres privatliv.  

 Uagtet  

 at klagerne befinder sig på et offentligt sted, er dette ikke ensbetydende  

 med,  

 at et hvilket som helst billede vil kunne bringes i en avis med henblik på  

 markedsføring af avisen.
Det synes åbenbart, at formålet med artiklen samt  

 visning af billedet alene er at sælge aviser, idet såvel omtalen af  

 brylluppet  

 som fotograferingen af klagerne har til formål at skabe omtale.
Klagerne er  

 hermed blevet brugt til at markedsføre avisen.
 Klagerne har videre anført, at de er blevet krænket, uagtet at  

 de har deltaget i en begivenhed, der måske kunne være offentlig omtale værd.  

 Offentliggørelsen af billedet har medført væsentlige gener for klagerne,  

 hvilket blandt andet har vist sig ved, at de er blevet gjort til genstand for  

 uheldig omtale.
 Bladet har anført, at billedet er taget foran et rådhus og  

 dermed ubetinget optaget på et offentligt område, og at vielsen har betydelig  

 offentlig  

 interesse, jf. den massive omtale af den mordsag, som såvel brudgom som  

 bruden  

 på forskellig vis har tilknytning til.
Bladet har videre anført, at der ikke er bragt oplysninger af  

 privat karakter om klagerne, og at klagerne har deltaget i en begivenhed, som  

 de måtte have en vis formodning om kunne medføre offentlig omtale.
Såfremt  

 klagerne ønskede at sikre sig mod offentlig omtale, burde de have undladt at  

 optræde på offentlige steder med brudeparret.
Bladet har endelig anført, at der er offentlig adgang til en  

 borgerlig vielse, jf.
Justitsministeriets bekendtgørelse nr. 662 af 1. august  

 1995, og derfor er klagerne ikke fotograferet i en sammenhæng, der kan  

 betegnes  

 som private omstændigheder.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Finn Rowold  

  

 ,  

  

 Tage  

 Clausen  

  

 og  

  

 Ole Askvig  

                                                            .
 Pressenævnet udtaler:
 Det er ikke i strid med god presseskik, at massemedierne  

 fotograferer eller filmer personer, der befinder sig på et  

  

 offentlig  

  

 tilgængeligt sted, selv om de pågældende ikke har givet samtykke hertil.
 Pressenævnet finder, at billedet af klagerne, der er optaget på  

 et offentlig tilgængeligt sted, ikke har et sådant indhold, at bladet har  

 handlet i strid med god presseskik ved offentliggørelsen af dette.
 Afsagt den 10. december 2003.
