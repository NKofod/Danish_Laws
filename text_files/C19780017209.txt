 I henhold til § 7, stk. 2, i justitsministeriets bekendtgørelse af 21.  

 juni 1973 om fuldbyrdelse af frihedsstraf fastsættes følgende regler om  

 udlevering af beklædning m.v. til indsatte:
 1. MÆND.
 KRIMINALFORSORGENS ANSTALTER (BORTSET FRA KØBENHAVNS FÆNGSLER).
 Arbejdstøj:
 § 1.  Ved indsættelsen udleveres efter behov:
 1. Arbejdsjakke.
 2. Arbejdsbenklæder.
 3. Arbejdsskjorte.
Stk. 2.  Indsatte, beskæftiget ved køkkenarbejde, skal  

 anvende hvidt arbejdstøj.
Tilsvarende arbejdstøj kan udleveres til indsatte,  

 beskæftiget ved vaskeri, malkning, bygningsfag, samt hvor hygiejniske eller  

 praktiske hensyn i øvrigt tilsiger det.
 Stk. 3.  Til indsatte, beskæftiget ved kedelrensning,  

 kloakarbejde og lignende, kan udleveres kedeldragt.
 § 2.  Indsatte, der er beskæftiget uden for eget  

 opholdsrum, skal være iført institutionens arbejdstøj.
 Stk. 2.  Reglen i stk. 1 gælder ikke ved deltagelse i  

 skoleundervisning, bortset fra deltagelse i undervisning af værkstedsmæssig  

 karakter (motorkursus, svejsekursus og lignende).
 Stk. 3.  Reglen i stk. 1 kan fraviges, såfremt  

 forholdene taler derfor.
 Fritidstøj:
 § 3.  Ved indsættelsen kan efter ønske udleveres:
 1. Khakibenklæder.
 2. Khakiskjorte.
 3. Shorts til brug om sommeren.
 4. Ulden jakke.
 5. Uldne benklæder.
 Undertøj m.v.:
 § 4.  Ved indsættelsen udleveres:
 1. Undertrøje og underbenklæder, lange eller korte  

 efter den indsattes valg.
 2. Sokker (2 eller 3 par).
 3. Lommetørklæder.
 4. Pyjamas, hvis det ønskes af den indsatte.
 Fodtøj:
 § 5.  Ved insættelsen udleveres efter ønske og behov:
1. Træsko.
Til indsatte, der beskæftiges ved jord- og  

 markarbejde, kan istedet udeleveres træskostøvler eller gummistøvler.
 2. Lædersko.
 3. Sandaler.
 4. Gymnastiksko og andet idrætsfodtøj til anvendelse i  

 forbindelse med idræt.
Stk. 2.  Nye lædersko udleveres til indsatte, der  

 forventes at skulle opholde sig i institutionen i 8 måneder og derover.
Til  

 andre indsatte udleveres normalt brugte lædersko.
Sandaler, træfodtøj,  

 gummestøvler, gymnastiksko m.v. udleveres normalt som brugt fodtøj til  

 indsatte med de korteste opholdstider, medens nyt fodtøj fortrinsvis  

 udleveres til indsatte med længere opholdstider.
Stk. 3.  Træsko, eventuelt træskostøvler og gummistøvler  

 skal anvendes i forbindelse med de indsattes beskæftigelse uden for eget  

 opholdsrum.
Lædersko og sandaler kan dog benyttes på indendørs arbejdspladser  

 med tørt og renligt arbejde.
 Stk. 4.  Anstaltens leder kan, hvor særlige forhold gør  

 det påkrævet, herunder sikkerhedshensyn, fastsætte særskilte bestemmelser  

 vedrørende udlevering og anvendelse af fodtøj.
 Anden beklædning:
 § 6.  Der kan udleveres følgende beklædning efter  

 behov:
 1. Halstørklæde.
 2. Stortrøje.
 3. Strikket trøje.
 4. Lærredshue.
 5. Hue, ulden i skihuefacon.
 6. Ragsokker i forbindelse med udendørs arbejde.
 7. Uldne arbejdsbenklæder.
 Terminer for tøjskiftning m.v.:
 § 7.  Den i §§ 1-6 udleverede beklædning skiftes efter  

 behov.
 Stk. 2.  For nedennævnte beklædningsgenstande skal der  

 være adgang til tøjskiftning således:
 1. Arbejdsskjorte og fritidsskjorte mindst 2 gange  

 ugentligt.
 2. Undertøj mindst 2 gange ugentligt.
 3. Lommetørklæder mindst 2 gange ugentligt.
 4. Pyjamas hver 14. dag.
 5. Brugte sokker ombyttes med rene sokker svarende til  

 1 par pr. dag.
 6. Khakibenklæder mindst 1 gang pr. måned.
 KØBENHAVNS FÆNGSLER OG ARRESTHUSENE.
 § 8.  Til indsatte, der beskæftiges ved  

 kriminalforsorgens foranstaltning, udleveres arbejdstøj efter vedkommendes  

 ønske.
 Stk.2.  Institutionens leder kan dog bestemme, at  

 indsatte, der - bortset fra deltagelse i skoleundervisning - er beskæftiget  

 uden for eget opholdsrum, skal være iført institutionens arbejdstøj.
 § 9.  Indsatte kan få udleveret beklædning m.v. efter  

 reglerne i §§ 4-6.
 § 10.  Reglen i § 7 finder tilsvarende anvendelse.
 FÆLLESREGLER.
 § 11.  Der kan kun udleveres beklædningsgenstand, som  

 er godkendt af direktoratet med hensyn til model og anvendte stoffer.
 § 12.  Institutionens leder kan fastsætte nærmere  

 regler om udleveringsform, depotfunktion og tilrettelæggelse af tøjskiftning  

 m.v.
II.
KVINDER.
 § 13.  Reglerne i dette cirkulære finder med de  

 fornødne lempelser tillige anvendelse for kvinder.
III.
IKRAFTTRÆDEN.
 § 14.  Cirkulæret træder i kraft den 1. oktober 1978.
 Direktoratet for kriminalforsorgen, den  

 19.september 1978.
H.
H.
Brydensholt /Ejv.
Andersen.
 Til kriminalforsorgens anstalter og arresthusene.
