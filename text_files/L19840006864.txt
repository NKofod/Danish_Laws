 Den 8. juni 1983 undertegnedes i Luxembourg en protokol mellem Danmark og  

 Luxembourg om ændring af den dansk-luxembourgske overenskomst af 20. juni  

 1979 om arbejders bekendtgørelse nr. 89 af 4. september 1979, Lovtidende C.
 Protokollen har følgende ordlyd:
PROTOKOL angående ændring af den dansk-luxembourgske overenskomst af 20. juni 1979  

 om den grænseoverskridende godstransport ad vej Mellem på den ene side Kongeriget Danmarks regering og på den anden side  

 Storhertugdømmet Luxembourgs regering, der som følge af udviklingen af de  

 dansk-luxembourgske transportforbindelser ønsker at ændre den  

 dansk-luxembourgske overenskomst af 20. juni 1979 om den grænseoverskridende  

 godstransport ad vej, aftales følgende:
I.
Paragraf 1 i overenskomsten af 20. juni 1979 får følgende indhold:
Paragraf 1 Transportudøvere inden for erhvervsmæssig godstransport ad vej, hvis  

 køretøjer er registreret hos den ene af de to kontraherende parter og som i  

 deres hjemstat er i besiddelse af en tilladelse til international  

 godstransport ad vej, har på grundlag af denne tilladelse ret til at befordre  

 gods mellem på den ene side den stat, hvor køretøjerne er registreret, eller  

 et tredjeland og på den anden side den anden kontraherende parts territorium,  

 ligesom de har ret til transitkørsel gennem den anden kontraherende parts  

 territorium.
 II.
 Paragrafferne 2, 3, 4, 5, 7 og 8 i overenskomsten udgår.
 Den nye paragraf 2 i overenskomsten får følgende ordlyd:
Paragraf 2 Motorkøretøjskombinationer betragtes som køretøjer i overensstemmelse med  

 paragraf 1, såfremt det trækkende køretøj er registreret hos den ene af de to  

 kontraherende parter.
 III.
 Paragraf 6 i overenskomsten bliver paragraf 3.
 Paragraf 9 i overenskomsten bliver paragraf 4.
 Paragraf 10 i overenskomsten bliver paragraf 5.
 Paragraf 11 i overenskomsten bliver paragraf 6.
 Ordlyden af de nævnte paragraffer er uændret.
 IV.
 Nærværende protokol træder i kraft den dag, da begge kontraherende parter  

 gensidigt har underrettet hinanden om, at de for gennemførelsen af  

 overenskomsten i den ændrede affattelse fornødne formaliteter er opfyldt.
Luxembourg, den 8. juni 1983 For transportministeren i Storhertugdømmet Luxembourg F.
Kesseler For ministeren for offentlige arbejder i Kongeriget Danmark K.
Junge Pedersen Protokollen trådte i medfør af stk.
IV i kraft den 8. maj 1984.
