Bekendtgørelse om  

 erhvervsakademiuddannelse (AK)  

 inden for kommunikationsteknik og elektronik (IT- og elektronikteknolog AK) I medfør af § 1, stk. 2 og 4, og § 11 i lov nr. 1115  

 af 29. december 1997 om korte videregående uddannelser  

 (erhvervsakademiuddannelser) fastsættes:
Kapitel 1 Uddannelsens formål og varighed § 1. Formålet med erhvervsakademiuddannelsen  

 inden for kommunikationsteknik og elektronik er at kvalificere den uddannede  

 til selvstændigt at kunne analysere, konstruere og idriftsætte  

 systemer inden for kommunikationsteknik eller elektronik og data.
Stk. 2. Den uddannede skal kunne 1)	kombinere og integrere viden om tekniske, organisatoriske,  

 økonomiske og miljømæssige forhold med metodiske  

 overvejelser i forbindelse med produktudvikling, planlægning og drift  

 af systemer inden for kommunikationsteknik eller elektronik og data, 2)	anvende tidssvarende teknologier og metoder samt vurdere  

 hensigtsmæssigheden heraf, 3)	tilegne sig ny viden i relation til området og  

 tilgrænsende områder og 4)	indgå i ledelses- og samarbejdsmæssige sammenhænge  

 med andre med anden uddannelsesmæssig, sproglig og kulturel  

 baggrund.
§ 2. Uddannelsen, der er en fuldtidsuddannelse, er  

 normeret til 2 studenterårsværk.
Et studenterårsværk  

 er en fuldtidsstuderendes arbejde i 1 år.
Et  

 studenterårsværk svarer til 60 point i European Credit Transfer  

 System (ECTS-point).
Stk. 2. Uddannelsen skal være afsluttet senest 4  

 år efter studiestart.
Institutionen kan, når det findes begrundet  

 i usædvanlige forhold, dispensere herfra.
 Stk. 3. Op til 15 ECTS-point af de i § 3 nævnte  

 ECTS-point for det samlede uddannelsesforløb kan gennemføres  

 som studieophold i en eller flere virksomheder.
 Stk. 4. Erhvervsakademiuddannelsen inden for  

 kommunikationsteknik og elektronik giver ret til at anvende betegnelsen IT-  

 og elektronikteknolog AK.
Kapitel 2 Uddannelsens indhold og tilrettelæggelse § 3. Uddannelsen består af en obligatorisk  

 del, der har et omfang svarende til 90 ECTS-point, og en valgdel, der har et  

 omfang svarende til 30 ECTS-point.
Stk. 2. Den obligatoriske del består af  

 emneområder og bundne valgemner inden for teknologi.
Udbydes begge  

 bundne valgemner, jf. stk. 4, nr. 1 og 2, fastsætter institutionen  

 særskilte studieordninger.
 Stk. 3. Emneområderne består af:
1)	Alment, der skal kvalificere den studerende til at kunne  

 løse tekniske og dokumentationsmæssige problemer inden for  

 kommunikationsteknik henholdvis elektronik og data samt udvikle sproglig,  

 kulturel og personlig kompetence til brug for virksomhedens  

 opgaveløsning, herunder internationalt relaterede opgaver.
I  

 området indgår følgende emner i henhold til bilag:  

 sproglig kommunikation, teknisk dokumentation, teknisk matematik,  

 informationsteknik samt elektronik.
Emneområdet skal have et omfang  

 svarende til 35 ECTS-point.
2)	Virksomheden, der skal kvalificere den studerende til at  

 kunne planlægge, lede og gennemføre kommunikationstekniske  

 henholdsvis elektronikrelaterede projekter under hensyn til virksomhedens  

 organisation, kvalitetskrav, drift, økonomi samt miljø. I  

 området indgår følgende emner i henhold til bilag:  

 erhvervsmæssigt køb og salg, virksomhedsøkonomi,  

 virksomhedsorganisation, projektledelse, miljø og sikkerhed samt  

 kvalitet.
Emneområdet skal have et omfang svarende til 15  

 ECTS-point.
 Stk. 4. De bundne valgemner inden for teknologi, der hver for  

 sig har et omfang svarende til 40 ECTS-point, og hvoraf den studerende  

 vælger et, består af:
 1)	Elektronik og data, der skal kvalificere den studerende til  

 at kunne anvende, analysere, konstruere, diagnosticere og servicere den  

 teknologi, der indgår i arbejdet med elektroniske og datatekniske  

 systemer under hensyn til økonomi-, miljø- og kvalitetskrav.  

 Der indgår følgende emner i henhold til bilag: elektroniske  

 kredsløb, produktmodning, produktions- og testudstyr, programmel samt  

 netværk.
2)	Kommunikationsteknik, der skal kvalificere den studerende til  

 at kunne arbejde med kommunikationsteknologiske systemer, herunder kunne  

 analysere, installere, konfigurere, idriftsætte og vedligeholde samt  

 rådgive under hensyn til økonomi-, miljø- og  

 kvalitetskrav.
Der indgår følgende emner i henhold til bilag:  

 kommunikationstekniske systemer, netværkssystemer og  

 netværkshardware, transmissionsmedier, databasesystemer samt  

 datasikkerhed.
 Stk. 5. Valgdelen, der bygger på den obligatoriske del,  

 består af:
1)	Specialeforløb, der skal kvalificere den studerende  

 til at opnå dybere kunnen og viden om specifikke emner af særlig  

 interesse for den enkelte studerende i relation til uddannelsens  

 formål.
Specialeforløbet skal have et omfang svarende til 15  

 ECTS-point.
Institutionen tilrettelægger forløbet ved at  

 fastsætte og udbyde et antal specialefag inden for uddannelsens  

 overordnede formål.
2)	Afsluttende eksamensprojekt, hvor den studerende skal  

 dokumentere evne til på et analytisk og metodisk grundlag at kunne  

 bearbejde en kompleks og praksisnær problemstilling i relation til en  

 konkret opgave inden for teknologi.
Projektet skal have et omfang svarende  

 til 15 ECTS-point.
Den studerendes specialeforløb skal indgå.
 § 4. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen kan tilrettelægge op til 15  

 ECTS-point af uddannelsens obligatoriske del med differentieret undervisning  

 for at sikre de studerende et fælles studiegrundlag.
 Stk. 3. Institutionen skal sikre progression i hele  

 uddannelsesforløbet.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. Institutionen kan i studieordningen(erne)  

 fastsætte regler om, at den studerende har pligt til at deltage i  

 undervisningen.
 Stk. 6. I uddannelsen indgår, i det omfang det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 3 Lærerkvalifikationer § 5. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 4 Eksamen og bedømmelse § 6. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 jf. dog stk. 2, bekendtgørelse om karakterskala og anden  

 bedømmelse samt bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Stk. 2. De eksterne prøver, jf. § 7,  

 bedømmes efter 13-skalaen.
En af de prøver, der er nævnt  

 i § 7, stk. 1, nr. 2 og 3, kan være en gruppeprøve med  

 individuel bedømmelse.
 § 7. Uddannelsen indeholder følgende 4  

 eksterne prøver:
 1)	1 prøve, der ligger inden udgangen af 2. semester.  

 Prøven skal tilrettelægges, så den bredt kombinerer  

 væsentlige områder af 1. års undervisning.
 2)	2 prøver i 2. studieår, som tilsammen skal dokumentere  

 mindst 2/3 af uddannelsen.
 3)	Det afsluttende eksamensprojekt, som sammen med de 2 prøver i  

 2. studieår skal dokumentere, at uddannelsens afgangsniveau er  

 opnået.
Stk. 2. Emnet for det afsluttende eksamensprojekt formuleres  

 af den studerende i samråd med institutionen og så vidt muligt i  

 samarbejde med en virksomhed.
Institutionen godkender opgavens  

 formulering.
Stk. 3. Prøven i det afsluttende eksamensprojekt  

 består af et projekt og en mundtlig del.
Der gives 1 samlet  

 karakter.
 Stk. 4. Den prøve, der er nævnt i stk. 1,  

 nr. 1, skal være bestået, før den studerende kan  

 aflægge de prøver, der er nævnt i stk. 1, nr. 2 og  

 3.
 Stk. 5. Der kan indgå interne prøver i  

 uddannelsen.
Kapitel 5 Andre regler § 8. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning(er), jf. § 3, stk. 2.
 Stk. 2. Studieordningen(erne) skal indeholde:
1)	Mål for samt indhold og tidsmæssigt omfang af de enkelte  

 fag, herunder specialeforløb, samt fagenes tidsmæssige placering  

 i studieforløbet.
Omfanget af fagene fastsættes i ECTS-point,  

 jf. § 3.
 2)	Mål for samt indhold og tidsmæssigt omfang af eventuelle  

 studieophold og disses tidsmæssige placering i studieforløbet.  

 Omfanget af studieophold fastsættes i ECTS-point, jf. § 2,  

 stk. 3.
 3)	Beskrivelse af undervisnings- og arbejdsformer, herunder angivelse  

 af i hvilket omfang der tilrettelægges fællesundervisning.
 4)	Krav til undervisning og eksamen, herunder bundne  

 forudsætninger i uddannelsesforløbet.
 5)	Angivelse af eventuelle interne prøver, jf. § 7, stk.  

 5.
 6)	Eventuelle regler om pligt til at deltage i undervisningen, jf.  

 § 4, stk. 5.
 7)	Regler om vægtning af projekt og mundtlig del i det  

 afsluttende eksamensprojekt, jf. § 7, stk. 3.
 8)	Regler om meritoverførsel.
 9)	Angivelse af indgåede meritaftaler.
 10)	Angivelse af hvorledes uddannelsen eventuelt udbydes som åben  

 uddannelse.
 Stk. 3. Det skal af studieordningen(erne) fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen(erne), som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til studerende og aftagere.
Derudover indhentes en udtalelse fra  

 censorformandskabet, jf. censorbekendtgørelsen.
Andre udbydere af  

 uddannelsen orienteres med henblik på koordinering af uddannelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Relevante uddannelsesinstitutioner, censorerne og  

 Undervisningsministeriet skal orienteres om studieordningen(erne) og  

 ændringer heraf.
 Stk. 8. Den ajourførte studieordning skal være  

 tilgængelig for studerende og andre interesserede senest ved et  

 studieårs begyndelse.
 § 9. Ved skift til samme uddannelse ved anden  

 institution skal bestået prøve, jf. § 7, stk. 1, nr.  

 1, godskrives den studerende.
 Stk. 2. Beståede uddannelseselementer i øvrigt  

 ved en institution, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer  

 ved andre institutioner, der udbyder uddannelsen.
Stk. 3. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 4. Ved godkendelse efter stk. 3 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 10. Undervisningsministeriet kan tillade  

 fravigelse af bekendtgørelsen som led i forsøg.
Ved  

 forsøg fastsættes samtidig forsøgets varighed og  

 rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde der er nævnt i § 2, stk. 2.
§ 11. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
Kapitel 6 Ikrafttræden § 12. Bekendtgørelsen træder i kraft  

 den 1. august 2000.
Undervisningsministeriet, den 30. juni  

 2000 P.M.V.Ivan SørensenStyrelseschef /Jens Nielsen Juni 2000 Bekendtgørelse om erhvervsakademiuddannelse (AK)  

 inden for kommunikationsteknik og elektronik  

 (IT- og elektronikteknolog AK) Bilag Obligatoriske emner Emneområde: Alment Sproglig kommunikation Målet er, at den studerende 1)	kan anvende relevant teknisk litteratur, tidsskrifter og manualer  

 på dansk og mindst et fremmedsprog og 2)	mundtligt og skriftligt kan formidle faglige og teoretiske  

 forhold.
Teknisk dokumentation Målet er, at den studerende kan udarbejde tidssvarende dokumentation for projekter, tekniske  

 systemer og anlæg under hensyn til gældende regler og  

 normer.
Teknisk matematik Målet er, at den studerende kan analysere og konstruere tekniske systemer ved anvendelse af  

 relevante og tidssvarende matematiske discipliner og  

 værktøjer.
Informationsteknik Målet er, at den studerende kan analysere og konstruere tekniske systemer ved anvendelse af  

 relevante og tidssvarende informationsteknologiske værktøjer og  

 metoder.
Elektronik Målet er, at den studerende kan opbygge grundlæggende elektroniske kredsløb samt  

 planlægge og udføre målinger på disse.
Emneområde: Virksomheden Erhvervsmæssigt køb og salg Målet er, at den studerende kan vurdere skriftlige aftaler, manualer og andre forskrifter og har  

 kendskab til erhvervsjura inden for køb og salg.
Virksomhedsøkonomi Målet er, at den studerende 1)	har indsigt i grundlæggende økonomiske begreber og 2)	har indsigt i bogføring og regnskabsopbygning, herunder  

 økonomistyringssystemer.
Virksomhedsorganisation Målet er, at den studerende har indsigt i almindelige ledelsesteorier og formelle  

 organisationsformer samt til principperne for mødedeltagelse og  

 mødeledelse.
Projektledelse Målet er, at den studerende 1)	kan anvende almindelige begreber og metoder inden for projektledelse  

 og -organisering til planlægning, styring og gennemførelse af  

 projekter, 2)	kan anvende relevante love, bekendtgørelser og  

 cirkulærer vedrørende udbud og kontrahering om arbejdets  

 udførelse og 3)	kan vurdere og anvende eksterne leverandører i forbindelse  

 med projektet.
Miljø og sikkerhed Målet er, at den studerende 1)	kan vurdere problemstillinger i relation til miljø- og  

 arbejdsmiljøloven og medvirke ved dokumentation af miljø- og  

 arbejdsmiljøbelastningen i forbindelse med projekterings- og  

 konstruktionsarbejde og 2)	har indsigt i gældende sikkerhedsbestemmelser.
Kvalitet Målet er, at den studerende 1)	kan udarbejde dokumentation og foretage registreringer  

 vedrørende kvalitet, 2)	har indsigt i gældende standarder og kan arbejde med  

 kvalitetssikring og 3)	har indsigt i grundstrukturen i alment kendte systemer til  

 kvalitetssikring, -kontrol og -styring.
Emneområde: Teknologi Bunden valgemne 1: Elektronik og data Elektroniske kredsløb Målet er, at den studerende 1)	kan konstruere, analysere og vurdere elektroniske kredsløb og  

 de indgående komponenter og 2)	kan opbygge elektroniske kredsløb samt planlægge og  

 udføre målinger på disse.
Produktmodning Målet er, at den studerende kan udføre produktmodning af elektronisk udstyr.
Produktions- og testudstyr Målet er, at den studerende 1)	kan planlægge og lede produktions- og testforløb og 2)	kan udvikle og implementere testudstyr.
Programmel Målet er, at den studerende kan udvikle programmel til elektroniske systemer til opsamling og  

 behandling af data eller til styring.
Netværk Målet er, at den studerende kan dimensionere, implementere og varetage drift af tidssvarende  

 netværk.
Bunden valgemne 2: Kommunikationsteknik Kommunikationstekniske systemer Målet er, at den studerende 1)	kan rådgive om, planlægge og implementere  

 kommunikationstekniske systemer under hensyn til økonomi, EMC-forhold  

 og gældende normer og standarder for miljø og kvalitet, 2)	kan anvende alment forekommende informations- og  

 kommunikationstekniske systemer og produkter, herunder have kendskab til  

 netværkstopologier, netværksenheder og anvendte  

 kommunikationsprotokoller, og 3)	har indsigt i telenettets og antennenets opbygning og kan udarbejde  

 en behovsanalyse til brug ved valg af nettyper.
Netværkssystemer og netværkshardware Målet er, at den studerende 1)	kan installere, konfigurere, analysere, administrere, diagnosticere  

 og servicere på netværkssystemer og den tilknyttede hardware,  

 herunder fremstille mindre interface- og dataopsamlingsprogrammer, og 2)	har indsigt i tidssvarende analyse- og måleudstyr.
Transmissionsmedier Målet er, at den studerende kan gøre rede for fordele og ulemper ved forskellige typer af  

 transmissionsmedier, herunder kabelbaserede og trådløse  

 medier.
Databasesystemer Målet er, at den studerende har indsigt i databaseteknik, herunder kan anvende mindst et  

 tidssvarende højniveauprogrammeringssprog.
Datasikkerhed Målet er, at den studerende kan medvirke ved formulering og implementering af politikker og  

 teknikker for netværk i forbindelse med datasikkerhed.
