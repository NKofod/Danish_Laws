Resumé Et postbud klagede over en disciplinær sanktion som han blev  

 ikendt af Post Danmark i en tjenestemandssag.
Ombudsmanden undersøgte i  

 den forbindelse nogle processuelle spørgsmål som også tidligere havde været  

 genstand  

 for undersøgelse ved ombudsmandens behandling af 130 sager inden for  

 P&T i 1989, gengivet i Folketingets Ombudsmands beretning for året 1990,  

 s. 339ff.
 Ombudsmanden udtalte at det havde været velbegrundet og mere hensynsfuldt  

 over for postbudet om Post Danmark i forbindelse med partshøring af ham også  

 havde medtaget auditørens indstilling.
 Ombudsmanden fastslog dernæst at Post Danmark og  

 Trafikministeriet i deres afgørelser burde have henvist til  

 tjenestemandslovens  

 § 24 som hjemmel for sanktionen.
 Endelig var det efter ombudsmandens opfattelse uheldigt at Post  

 Danmark sendte afgørelsen gennem kredspostmesteren i stedet for at sende den  

 direkte til postbudet. (J.nr. 1997-1316-812).
Sagsbehandling i forbindelse med tjenestemandssag.  

 Partshøring.
Begrundelse.
Afgørelsens meddelelse I forbindelse med  

 behandlingen af en klage fra A over Trafikministeriets og Post Danmarks  

 afgørelser  

 i en disciplinærsag blev jeg opmærksom på nogle processuelle spørgsmål som  

 jeg  

 under henvisning til ombudsmandslovens § 17, stk. 1, anmodede  

 Trafikministeriet  

 og Post Danmark om at udtale sig om.
 Sagens omstændigheder var  

 følgende:
 A var ansat som overpostbud  

 ved X Postkontor i en tjenestemandsstilling.
 Den 20. februar 1994 blev han  

 af sin postmester ikendt en bøde på 300 kr. som følge af at han den 24.  

 januar  

 1994 undlod at omdele 95 brevforsendelser.
Den 20. april 1995 opdagede  

 den fungerende postvagtmester at A på sin postrute havde undladt at udbringe  

 5  

 breve samt undladt at omadressere 2 breve til en adressat der havde givet  

 gyldig flytteanmeldelse.
Disse forhold havde han ligeledes undladt at oplyse  

 om ved hjemkomsten fra ruten.
Postvagtmesteren indberettede forholdet til  

 kredspostmesteren den 21. april 1995.
Efter at have haft en samtale  

 med A den 3. maj 1995 indberettede kredspostmesteren sagen til Post Danmarks  

 hovedkontor den 18. maj 1995. Post Danmark bad den 6. juni 1995  

 auditørfunktionen  

 om at afholde tjenstligt forhør i sagen.
Forhøret blev afholdt den 20. juli  

 1995. Af forhørsprotokollen fremgik bl.a.:
 "...
 Overpostbud (A) erkender, at  

 han den 20. april 1995 har undladt omdeling af 5 A-breve, samt at han derved  

 har begået en alvorlig tjenesteforseelse. (A) angiver som forklaring, at han  

 ikke kunne finde nøglen til (adressen). Forespurgt, om hvorfor han senere har  

 oplyst, at han havde glemt nøglen på postkontoret, siger (A), at det for ham  

 er  

 det samme, fordi han ikke kunne finde den under omdelingen.
For så vidt angår 2 af  

 brevene, der var til en tandlæge, forklarer (A), at han under omdeling mente,  

 at der skulle være post.
Han ledte derfor efter brevene, men da han ikke  

 kunne  

 finde nogen, troede han, at han huskede forkert, og der ikke var nogen post.  

 Han havde først fundet brevene ved hjemkomsten, fordi de var kommet blandt  

 nogle reklamer.
(A) føjer til, at der var  

 tale om en noget anderledes dag, idet der var arbejdsnedlæggelser ved flere  

 postkontorer, samt at der ved arbejdstids begyndelse også havde været fagligt  

 møde på (X) Postkontor.
Under omdelingen havde da også flere kunder givet  

 udtryk for overraskelse over, at der var postomdeling, og (A) er af den  

 opfattelse, at det var årsagen til, at han ikke har taget omdelingen af de 5  

 breve så alvorligt, at han, da han blev klar over, at nøglen er på  

 postkontoret  

 og dels ved hjemkomsten finder de 2 breve til tandlægen, retter den begåede  

 fejl og får brevene omdelt.
 (A) erkender, at han er  

 vidende om, at manglende omdeling af forsendelser skal meddeles til  

 arbejdslederen,  

 og han erkender, at han ikke har underrettet arbejdslederen om ikke-omdelte  

 forsendelser, selvom han den 20.02.1994 var ikendt en disciplinærstraf blandt  

 andet for en tilsvarende forseelse.
 (A) angiver som årsag til, at  

 han ikke har foretaget omadressering af 2 breve til (X) Foto/Video, at  

 flytteanmeldelsen var udløbet, og han ville spørge den kollega, der havde  

 haft  

 turen før ham, om han kendte den nye adresse.
Foreholdt flytteanmeldelsen  

 af 20.03.1995, der viser, at flytteanmeldelsen er gældende indtil 7.  

 september  

 1995, siger (A), at han havde glemt, at der var kommet en flytteanmeldelse,  

 for  

 der var tale om en forretning, der var lukket, hvilket var sket, imens han  

 havde haft turen.
Den første tid havde han måttet returnere brevene med  

 angivelse af 'flyttet hvorhen vides ikke', og der var først senere kommet  

 meddelelse om ny adresse.
 (A) kan ikke give nogen  

 forklaring på, hvorfor han i sine skriftlige bemærkninger til den fungerende  

 personalevagtmesters notat og hvorfor han ved samtalen med postmesteren havde  

 sagt, at flytteanmeldelsen var forældet, og at han skulle spørge den  

 tidligere  

 omdeler på turen, når han idag erkender, at lukningen af forretningen var  

 sket  

 mens han havde haft turen, og når han i en periode af ca. 3 uger havde  

 returneret brevene og i en periode af ca. 4 uger havde foretaget  

 omadressering  

 til (Z-vej).
..." Auditørfunktionen sendte den  

 28. juli 1995 sin indstilling til Post Danmarks hovedkontor.
Af indstillingen  

 fremgik at A erkendte at have undladt omdeling af 5 breve, omadressering af 2  

 breve og underretning af arbejdslederen om dette, samt erkendte at han derved  

 havde begået en alvorlig tjenesteforseelse.
Endvidere:
 "...
 (A) har ikke påberåbt sig  

 ukendskab til gældende regler, og han har, som det fremgår af protokollen,  

 angivet som årsag til, at han ikke var ansvarsbevidst og foretog fejlretning  

 og  

 omdelte de 5 forsendelser, da han opdagede sin fejl, at det var en anderledes  

 dag på grund af bl.a. arbejdsnedlæggelse ved andre kontorer og kunderne havde  

 givet udtryk for overraskelse over, at de fik post.
Som det vil fremgå af  

 forhørsprotokollen, har (A) under forhøret ændret forklaring med hensyn til,  

 hvorfor han ikke foretog omadressering af de 2 forsendelser.
Han kan ikke  

 give  

 nogen forklaring på, hvorfor han har givet ledelsen den urigtige oplysning  

 om,  

 at flytteanmeldelsen var forældet.
Den nye forklaring, der blev givet under  

 forhøret, er så ulogisk, at troværdigheden betvivles.
 (A) har ved ikke at omdele og  

 behandle de omtalte breve forskriftsmæssigt overtrådt tjenestemandslovens §  

 10,  

 idet han ikke samvittighedsfuldt har overholdt de regler, der gælder for hans  

 stilling, og han har ved ikke at underrette arbejdslederen om manglende  

 omdeling og gennem sine ændrede forklaringer om årsagerne hertil, bragt sig i  

 konflikt med bestemmelsen om, at tjenestemænd såvel i som uden for tjenesten  

 skal vise sig værdige til den agtelse og tillid, som stillingen kræver.
 Ved sagens afgørelse må det  

 anses for skærpende omstændigheder, at (A) den 20. februar 1994 ved lokal  

 afgørelse er tildelt en bøde for overtrædelse af reglerne for omdeling og  

 undladelse af underretning af arbejdslederen om ikke-omdelte forsendelser.
 Det er auditørfunktionens  

 opfattelse, at der ikke kan næres tillid til, at (A) fremover vil leve op til  

 de krav, der stilles til en tjenestemand i henhold til tjenestemandslovens §  

 10.
 Det indstilles derfor, at  

 disciplinærsagen afgøres ved, at (A) meddeles afsked.
..." Gengivelse af dette brev -  

 bortset fra de sidste to sætninger - samt kopi af forhørsprotokollen blev  

 sendt  

 til A den 1. august 1995 med henblik på hans eventuelle bemærkninger.
A  

 sendte  

 den 7. august 1995 sine bemærkninger til sagen.
I brev af 16. august 1995  

 meddelte Post Danmark til de Statsansattes Kartel at Post Danmark agtede at  

 afskedige A.
De Statsansattes Kartel gjorde den 25. august 1995 indsigelse  

 imod dette.
Den 26. oktober 1995 afholdtes møde mellem Post Danmark og de  

 Statsansattes Kartel.
Af mødereferatet dateret den 27. oktober 1995 fremgår  

 at repræsentanten fra Post Danmark fortsat var af den opfattelse at sagen  

 burde  

 afgøres ved afskedigelse.
Efter forhandling blev det dog aftalt at afgøre  

 sagen med en bøde på 5.000 kr. i stedet.
Der blev her lagt vægt på det lange  

 sagsforløb samt oplysninger om at A siden det tjenstlige forhør havde opført  

 sig eksemplarisk.
 Afgørelsen blev fremsendt til  

 A gennem postkontoret i (Y-by) den 27. oktober 1995. I afgørelsen gentoges  

 auditørens præmisser fra brevet af 28. juli 1995 (refereret ovenfor)  

 hvorefter  

 det blev tilføjet:
 "...
 Det forhold, at (A) på ny i  

 april 1995 undlader omdeling af forsendelser giver en formodning om, at  

 alvoren  

 i sådanne tjenesteforseelser ikke er gået op for ham, og det har derfor været  

 alvorligt overvejet at afskedige ham.
 Efter det oplyste har der  

 imidlertid ikke været noget at udsætte på (A)'s tjenesteudførelse siden  

 afholdelsen  

 af det tjenstlige forhør, og Hovedkontoret har derfor - omend med megen  

 betænkelighed - besluttet at give ham en sidste chance for at bevise, at han  

 fremover kan leve op til de krav, der stilles til medarbejdere i Post  

 Danmark.  

 Sagen afgøres derfor med, at (A) tildeles en bøde på 5.000,00 kr.
 Bødebeløbet vil blive  

 indeholdt sammen med lønnen for december måned 1995.
Det bedes tilkendegivet (A),  

 at den milde afgørelse er truffet i forventning om, at han fremover vil leve  

 op  

 til de pligter, der er gældende for en tjenstemand, og at han  

 samvittighedsfuldt  

 overholder de gældende regler og viser sig værdig til den agtelse og tillid,  

 som stillingen kræver.
I modsat fald vil der ikke blive givet ham flere  

 chancer  

 for at bevare sin ansættelse i Post Danmark.
..." A klagede herefter til mig  

 den 8. november 1995. Jeg sendte klagen over til Trafikministeriet der den 8.  

 januar 1996 stadfæstede afgørelsen.
 Sagen blev på ny indbragt for  

 mig den 22. januar 1996. Efter at have indhentet udtalelser fra  

 Trafikministeriet  

 og Post Danmark udtalte jeg den 30. maj 1997 at jeg ikke havde fundet  

 grundlag  

 for at kritisere Trafikministeriets eller Post Danmarks afgørelser.
I mit samtidige brev til  

 Trafikministeriet bad jeg ministeriet og Post Danmark om at udtale sig om  

 nogle  

 processuelle spørgsmål.
Jeg gjorde opmærksom på at der er tale om  

 processuelle  

 spørgsmål som tidligere har været genstand for undersøgelse i forbindelse med  

 min behandling af 130 sager inden for DSB og P&T i 1989, gengivet i  

 Folketingets Ombudsmands beretning for året 1990, s. 339ff.
Af mit brev til  

 ministeriet fremgik:
"  

  

 A.
Partshøring ...
I forbindelse med det  

 tjenstlige forhør over (A) fremsendte auditøren den 28. juli 1995 sin  

 indstilling  

 til Post Danmark.
I denne indstilling blev sagens faktiske forløb gennemgået,  

 og det blev konkluderet at (A) havde overtrådt tjenestemandslovens § 10.  

 Herefter anføres det:
 'Det er Auditørfunktionens  

 opfattelse, at der ikke kan næres tillid til, at (A) fremover vil leve op til  

 de krav, der stilles til en tjenestemand i henhold til tjenestemandslovens §  

 10.
Det indstilles derfor, at  

 disciplinærsagen afgøres ved, at (A) meddeles afsked.' Post Danmark partshørte  

 herefter (A) hvor auditørens brev blev citeret, men hvor den ovenfor anførte  

 indstilling blev udeladt.
 Jeg vil derfor bede  

 Trafikministeriet og Post Danmark om at udtale sig om, hvorfor Post Danmark  

 undlod at gengive disse dele af auditørens brev i forbindelse med partshøring  

 af (A).
B.
Begrundelse ...
 Der var hverken i Post  

 Danmarks afgørelse af 27. oktober 1995 eller i Trafikministeriets afgørelse  

 af  

 8. januar 1996 henvist til tjenestemandslovens § 24.
 Jeg beder derfor ministeriet  

 og Post Danmark om at udtale sig om, hvorfor afgørelserne ikke henviste til  

 tjenestemandslovens § 24.
C.
Afgørelsens meddelelse ...
 Det fremgår at Post Danmarks  

 afgørelse af 27. oktober 1995 blev fremsendt til kredspostmesteren i (Y-by),  

 som forkyndte afgørelsen og udleverede en genpart til (A).
 Jeg beder derfor endelig  

 Trafikministeriet og Post Danmark om en udtalelse om, hvorfor afgørelsen ikke  

 blev tilsendt (A) direkte.
..." Trafikministeriet indhentede  

 en udtalelse fra Post Danmark.
Af denne udtalelse - dateret 23. juni 1997 -  

 fremgik:
 "...
 Med hensyn til Ombudsmandens  

 spørgsmål om, hvorfor Post Danmark i forbindelse med partshøring af (A)  

 undlod  

 at gengive visse dele af auditørens brev over for denne, skyldtes dette at  

 Post  

 Danmark var af den opfattelse, at det ikke var nødvendigt at høre parten  

 angående auditørens indstilling om afsked, da man havde under overvejelse at  

 ændre sanktionen over for (A) til bøde i stedet for.
 For så vidt angår  

 Ombudsmandens spørgsmål om, hvorfor Post Danmark i sin afgørelse af 27.  

 oktober  

 1995 til (A) undlod at henvise til tjenestemandslovens § 24, kan det oplyses,  

 at Post Danmark ved ekspeditionen af den konkrete sag ved en beklagelig fejl  

 undlod at gøre opmærksom på tjenestemandslovens § 24.
Angående Ombudsmandens  

 spørgsmål om, hvorfor Post Danmark ikke tilsendte (A) afgørelsen af 27.  

 oktober  

 1995 direkte, kan det oplyses, at Post Danmark i den konkrete sag vurderede,  

 at  

 afgørelsen burde sendes via tjenestestedet, hvilket Ombudsmanden på side 183  

 i  

 sin rapport maj 1991 vedrørende egen drift projekt angående 130 sager fra DSB  

 og P&T vedrørende uansøgt afsked, j.nr. (...), finder er en passende  

 fremgangsmåde, hvis dette er mest hensynsfuldt over for parten." Ministeriet svarede den 2.  

 juli 1997. I svaret henholder ministeriet sig til Post Danmarks udtalelse og  

 bemærker at Post Danmark supplerende har oplyst at de fremtidig ved  

 partshøring i disciplinærsager vil medtage auditørens indstilling.
Ombudsmandens udtalelse "  

  

 A.
Partshøring Tjenestemandslovens §§ 20, stk. 1, og 31, stk. 1, lyder således:
'  

  

 § 20.  

  

 En tjenestemand, der tjenstligt indberettes for en tjenesteforseelse eller et  

 strafbart forhold, skal have udleveret en fremstilling af sagens faktiske  

 omstændigheder og have adgang til at afgive en skriftlig udtalelse om  

 fremstillingen.
Han skal samtidig gøres bekendt med, at han ikke har pligt  

 til at udtale sig om fremstillingen.' '  

  

 § 31.  

  

 Inden en tjenestemand afskediges uden ansøgning, skal der, bortset fra de i §  

 29 nævnte tilfælde, gives såvel vedkommende centralorganisation som  

 tjenestemanden selv adgang til at udtale sig, medmindre forhør har været  

 afholdt efter §§ 20-22.' Forvaltningslovens § 19 har følgende ordlyd:
'  

  

 § 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens beskaffenhed må anses for  

 ubetænkeligt at træffe afgørelse i sagen på det foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
...' I sager om anvendelse af  

 disciplinære sanktioner over for offentligt ansatte er det i ombudsmandens  

 praksis og i retspraksis antaget at der - ud over de nævnte regler - gælder  

 en  

 ulovbestemt grundsætning om partshøring - ikke blot om sagens faktum, men  

 også om den besluttende myndigheds retlige kvalifikation af faktum og  

 eventuelle bevismæssige vurderinger.
Jeg henviser herved til Vestre Landsrets  

 dom af 8. december 1993, gengivet i Ugeskrift for Retsvæsen 1994, s. 198,  

 Folketingets  

 Ombudsmands beretning for året 1990, s. 363, og Finansministeriets  

 personaleadministrative  

 vejledning, kap. 9, s. 8-9, samt kap. 32.
Jeg bemærker at partshøringen  

 i visse situationer vil kunne foretages over for den pågældende tjenestemands  

 faglige organisation i stedet for over for tjenestemanden selv.
Dette kan  

 særligt tænkes at være tilfældet hvor den faglige organisation er indtrådt  

 som  

 repræsentant for tjenestemanden.
Jeg henviser her til Højesterets dom af 29.  

 september 1997, refereret i Ugeskrift for Retsvæsen 1997, s. 1523, hvor den  

 pågældendes faglige organisation havde bistået tjenestemanden under det  

 tjenstlige forhør.
Post Danmark har i sin  

 udtalelse af 23. juni 1997 anført at udeladelsen af visse dele af auditørens  

 brev i forbindelse med partshøringen skyldtes at Post Danmark ikke mente at  

 det var nødvendigt at medtage disse da man overvejede at ændre sanktionen til  

 bøde i stedet for afskedigelse.
Jeg er ikke enig i denne opfattelse.
 For det første vil det under  

 alle omstændigheder være relevant at medtage den retlige kvalifikation af  

 faktum, også selv om den påtænkte sanktion er en bøde i stedet for en  

 afskedigelse.
For det andet er der ikke  

 noget i sagen der tyder på at Post Danmark på det tidspunkt hvor  

 partshøringen  

 fandt sted - den 1. august 1995 - overvejede at ændre sanktionen til en bøde  

 i  

 stedet for afskedigelse.
Tværtimod fremgår det at Post Danmark helt frem til  

 mødet med de Statsansattes Kartel den 26. oktober 1995 stadig agtede at  

 afskedige (A). Dette meddelte Post Danmark i breve af 16. august 1995 til de  

 Statsansattes Kartel og til Dansk Postforbund, og det fremgår ligeledes af  

 referatet af 27. oktober 1995 af omtalte møde.
Det var således først på dette  

 møde at det blev foreslået at afgøre sagen med vedtagelsen af en bøde på  

 5.000  

 kr.
 Det fremgår af sagen at Post  

 Danmark i brev af 16. august 1995 meddelte (A)'s fagforening, de  

 Statsansattes  

 Kartel, at man agtede at afskedige (A). Denne meddelelse havde dog ikke  

 karakter af en egentlig partshøring, og Post Danmark kunne efter min  

 opfattelse  

 ikke med rette anse at meddelelsen til de Statsansattes Kartel kunne varetage  

 alle de hensyn som normalt søges varetaget i forbindelse med partshøring.
Post Danmark kunne således  

 ikke på forhånd udelukke at (A) ved partshøringen kunne bibringe oplysninger  

 af betydning for sagen, herunder kunne påpege forhold af betydning for valget  

 af sanktion.
Ligeledes er det min opfattelse at (A) også fortsat havde en  

 personlig interesse i at få kendskab til auditørens vurdering af sagen  

 forinden der blev truffet afgørelse.
 Det havde derfor efter min  

 mening været velbegrundet og mere hensynsfuldt over for (A) om Post Danmark i  

 forbindelse med sin partshøring af ham også havde medtaget auditørens  

 indstilling.
 Trafikministeriet burde have  

 påtalt dette forhold.
Trafikministeriet har i sit  

 brev af 2. juli 1997 meddelt mig at Post Danmark fremover vil medtage  

 auditørens indstilling ved partshøring i disciplinærsager.
Jeg har taget  

 dette  

 til efterretning.
B.
Begrundelse Ikendelse af en disciplinær  

 sanktion efter tjenestemandsloven er en afgørelse i forvaltningslovens  

 forstand.
Hjemlen til ikendelse af sanktionen følger af tjenestemandslovens  

 § 24. Ifølge § 22 i forvaltningsloven skal en afgørelse når den meddeles  

 skriftligt, være ledsaget af en begrundelse medmindre afgørelsen fuldt ud  

 giver  

 den pågældende part medhold.
Forvaltningslovens § 24, stk. 1, fastsætter  

 følgende krav til begrundelsens indhold:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.' Da Post Danmark i sin  

 afgørelse af 27. oktober 1995 - stadfæstet af Trafikministeriet den 8. januar  

 1996 - ikendte (A) en tjenstlig bøde, havde han under henvisning til  

 forvaltningslovens  

 § 22 krav på en begrundelse for afgørelserne.
Som det fremgår af  

 forvaltningslovens  

 § 24 skal en begrundelse for en afgørelse indeholde en henvisning til de  

 retsregler  

 som afgørelsen er truffet efter.
 Post Danmark og  

 Trafikministeriet burde derfor i deres afgørelser have henvist til  

 tjenestemandslovens  

 § 24. Trafikministeriet burde ligeledes have påtalt forholdet.
 Jeg bemærker at Post Danmark  

 i sin udtalelse af 23. juni 1997 har forklaret at den manglende henvisning  

 til  

 tjenestemandslovens § 24 beroede på en fejltagelse, hvilket jeg har taget til  

 efterretning.
C.
Afgørelsens meddelelse Det følger af god forvaltningsskik  

 at en afgørelse skal meddeles direkte til parten af den myndighed der har  

 truffet afgørelse i sagen.
Dette princip finder tilsvarende anvendelse for så  

 vidt angår afgørelser om tjenstlige sanktioner.
Jeg bemærker at disse  

 afgørelser  

 ofte er meget alvorlige og indgribende for parten.
Jeg har i den før omtalte  

 undersøgelse også taget stilling til dette spørgsmål, jf.
Folketingets  

 Ombudsmands beretning for året 1990, s. 366, 386 og 421ff.
Se endvidere  

 Højesterets dom i Ugeskrift for Retsvæsen 1948, s. 851, samt Karsten Loiborg  

 mfl.,  

  

 Forvaltningsret  

  

 (1994), s.  

 395ff, og Carl Aage Nørgaard og Jens Garde,  

  

 Forvaltningsret  

 - Sagsbehandling  

  

 (1995), s. 267ff (272).
 Post Danmarks afgørelse af  

 27. oktober 1995 blev udleveret til (A) gennem kredspostmesteren i (Y-by).  

 Den  

 blev forkyndt for ham, og han fik samtidig udleveret en genpart af  

 afgørelsen.
Post Danmark har i sin  

 udtalelse af 23. juni 1997 anført at Post Danmark i den konkrete sag  

 vurderede  

 at afgørelsen burde sendes via tjenestestedet.
Jeg forstår dette således at  

 Post Danmark konkret vurderede at dette var den mest hensynsfulde  

 fremgangsmåde  

 over for (A).
Jeg er enig i at det ikke kan  

 udelukkes at en fremsendelse af afgørelsen gennem tjenestestedet  

 undtagelsesvis  

 og efter en konkret vurdering kan være mere hensynsfuld over for parten.
Jeg  

 er  

 derimod uenig i at det har været det i denne sag.
De hensyn der kan betinge at  

 en afgørelse udleveres gennem tjenestestedet, blev opregnet i forbindelse med  

 min nævnte undersøgelse fra 1989. Her anførte det daværende Generaldirektorat  

 for P&T navnlig at der var manglende kendskab til den enkelte medarbejder  

 på centralt plan, og at medarbejderen følte generaldirektoratet som et  

 'fjernt' kontor.
En korrespondance direkte til den pågældende medarbejder  

 ville  

 kunne virke upersonlig, mens det var en fordel for den ansatte og en mere  

 sober  

 og menneskeværdig måde at afslutte sagen ved at den lokale chef udleverede  

 afgørelsen.
 I denne sag blev afgørelsen  

 udleveret gennem kredspostmesteren i (Y-by). Denne kredspostmester var ikke  

 den  

 lokale chef for (A) der var tjenstgørende i (X-by), og de hensyn der generelt  

 kan tale for en beslutning om at meddele afgørelsen gennem postmesteren  

 gjorde  

 sig derfor ikke gældende i nærværende sag.
 Det fremgår endvidere af  

 sagen at kredspostmesteren indberettede tjenesteforseelsen til Post Danmark,  

 og  

 at det således var ham der tog initiativ til tjenestemandssagen mod (A).  

 Kredspostmesteren afholdt i den forbindelse et møde med (A). Om dette møde  

 skrev (A) i et brev af 24. maj 1995 til Post Danmark bl.a.:
 '...
At Kredspostmesteren har  

 bragt disse sager op  

  

 (ikke nærværende sag  

 -min bemærkning)  

  

 , tror jeg, skulle have til formål at gøre mig nervøs og  

 usikker.
Ydermere startede den tjenstlige samtale med et foredrag om,  

 hvorledes  

 Kredspostmesteren ser på løgnagtighed, og han sluttede med en 'henkastet'  

 bemærkning om, at jeg efter hans mening aldrig skulle have været  

 tjenestemand.
...' (A) skrev endvidere i sit  

 brev af 5. august 1995 til Post Danmark:
 '...
Under tjenstlig samtale 3.  

 maj 95 med kredspostmesteren fik jeg heller ikke opklaret misforståelsen om  

 de  

 2 omadresseringer.
Samtalen foregik i en meget ubehagelig atmosfære, hvilket  

 i  

 nogen grad kom bag på mig, ...' Under henvisning til det her  

 anførte og til det øvrige indhold af (A)'s breve er den opfattelse at en  

 fremsendelse af afgørelsen gennem kredspostmesteren var mere hensynsfuld,  

 efter min mening ikke berettiget.
Tværtimod opfatter jeg (A)'s breve - såvel  

 de her nævnte som de øvrige breve i sagen - således at han nærede mistillid  

 til  

 kredspostmesteren, og at det var (A)'s opfattelse at kredspostmesteren under  

 hele sagens forløb ønskede ham afskediget.
 Det er derfor efter min  

 opfattelse uheldigt at Post Danmark sendte afgørelsen gennem  

 kredspostmesteren  

 i (Y-by) i stedet for at sende den direkte til (A).
 Trafikministeriet burde have  

 påtalt dette forhold.
Jeg foretager mig ikke mere i  

 sagen." NOTER (*1) Jf.  

 FOB 1990, s. 339ff.
