 I tilslutning til Udenrigsministeriets bekendtgørelse nr. 22 af 11. marts  

 1983, Lovtidende C, meddeles det, at der ved noteveksling i Maputo den 23.  

 april og den 30. juni 1987 er indgået en overenskomst mellem Danmark og  

 Mozambique, ifølge hvilken den danske regering yder et beløb på indtil  

 16.130.000 kroner til et projekt om renovering af et fryselager i Maputo.
 Hovedformålet med projektet er en renovering af 20 eksisterende  

 køle/fryserum i fryselageret med henblik på at opnå den fulde frysekapacitet  

 til modtagelse af fisk og derved kunne sikre befolkningens behov for protein  

 i de kommende år.
 Projektet forventes gennemført i løbet af 2 år.
