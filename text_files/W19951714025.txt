Aktieombytning - Aktieombytning Ref . ABL § 13., LV 1994 S.G. 3.5.
 Det var oplyst, at ansøgeren personligt ejede samtlige aktier i  

 datterselskabet og at han udelukkende ville blive vederlagt med aktier i et  

 nystiftet holdingselskab.
 Baggrunden for ønsket om aktieombytning skulle søges i rent  

 selskabsretlige betragtninger, idet ansøgeren, der importerede og  

 videresolgte forskellige genstande, ønskede at omstrukturere sin  

 virksomhed, således at det fremtidige salg i Danmark varetoges af  

 holdingselskabet, og import- og eksportvirksomheden forblev i  

 datterselskabet.
 Det var oplyst, at helejerskabet af datterselskabet ikke  

 påtænktes ændret de første 3 år efter  

 aktieombytningen.
 Datterselskabets balance var vedlagt.
 LR gav tilladelse til skattefri aktieombytning i henhold til ABL § 13.  

 Rådet tillagde det afgørende betydning at revisor havde oplyst,  

 at helejerskabet ville forblive uændret i 3 år efter  

 aktieombytningen.
 Rådet meddelte at tilladelsen måtte anses for bortfaldet ved  

 ændringer i helejerskabet mindre end 3 år efter  

 aktieombytningen.
 Aktieombytningen skulle foretages senest 6 måneder efter at  

 Rådet havde givet tilladelse til aktieombytning.
 Ved tilladelsen blev der ikke taget stilling til aktiernes  

 overdragelseskurs, idet dette spørgsmål afgøres af den  

 stedlige ligningsmyndighed.
 Det blev fremhævet at aktieombytningen ikke i skattemæssig  

 henseende kunne ske med tilbagevirkende kraft.
