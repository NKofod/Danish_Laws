 Med skrivelse af 29. januar 1986 fremsendte man herfra en 2-årig aftale om  

 optagelse m.v. af Danmarks Radios radio- og fjernsynsudsendelser til brug  

 inden for undervisning på folkeskole- og gymnasieniveau samt 2-årige kursus  

 til højere forberedelseseksamen, efter at denne med virkning fra 1. februar  

 1986 var udvidet til også at omfatte handelsskoler og tekniske skoler.
I forbindelse med aftalens udløb ultimo juli 1986 har der været ført  

 forhandlinger mellem undervisningsministeriet, Kommunernes Landsforening,  

 Amtsrådsforeningen i Danmark, København og Frederiksberg kommune og COPY-DAN  

 om en forlængelse af aftalen, og der er nu opnået enighed om en 3-årig  

 forlængelse med en enkelt mindre ændring samt en forhøjelse af  

 betalingssatserne, se medfølgende tillægsaftale.
Samtidig er  

 erhvervsskoleaftalen tilsvarende forlænget for samme periode (1. august 1986  

 - 31. juli 1989).
 I ovennævnte skrivelse af 29. januar 1986 meddelte man, at 4 skoler  

 (Roskilde handelsskole, Skjern, Tarm og Videbæk handelsskole,  

 Metalindustriens Fagskole og Teknisk skole i Slagelse) i perioden 1. februar  

 - 31. juli 1986 skulle indrapportere til COPY-DAN i overensstemmelse med  

 reglerne, jfr. aftalens § 8.
 Med henvisning hertil skal man meddele, at disse 4 skoler herefter har  

 afsluttet rapporteringen med udløbet af skoleåret 1985/86, således at  

 rapporteringen til COPY-DAN for skoleåret 1986/87 overtages af følgende  

 skoler: Roskilde tekniske skole Silkeborg tekniske skole Slagelse  

 handelsskole Nykøbing Mors handelsskole.
 Det bemærkes, at aftalen kun omfatter Danmarks Radios udsendelser , og at  

 der endnu ikke er truffet nogen aftalemæssig ordning med hensyn til betaling  

 for optagelser m.v. af andre udsendelser (regional- og lokalradioer, private  

 TV-selskaber samt udsendelser fra udenlandske radio- og TV-selskaber),  

 hvorfor skoler - hvis de foretager optagelser fra disse udsendelser - i givet  

 fald vil kunne blive stillet over for krav om særskilt betaling herfor.
 P.m.v.
 e.b.
Erik Metz eksp.sekr.
 Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole og  

 gymnasieniveau samt 2-årige kurser til HF.
 Med udløbet af skoleåret 1985/86 (dvs. ultimo juli 1986) er ovennævnte  

 aftale af 21. juni 1984 ophørt.
I denne forbindelse er der mellem aftaleparterne opnået enighed om en  

 3-årig forlængelse (dvs. til ultimo juli 1989) af aftalen på uændrede vilkår,  

 dog således, at bestemmelsen i aftalens § 10, stk. 1, sidste pkt. udgår.
Der  

 vil imidlertid fortsat være mulighed for, at skolerne kan tilmelde sig  

 aftalen i løbet af skoleåret, jfr. § 6, stk. 2, men i så fald ydes der ingen  

 betalingsreduktion, idet der herefter skal betales fuld skoleårs-pris.
 Tiltrædes af Kommunernes Landsforening.
Thorkild Simonsen Amtsrådsforeningen /E.
Krarup Poul Christensen Frederiksberg Kommune /Otto Larsen Direktoratet for skole- Direktoratet for Københavns og biblioteksvæsen kommunale skolevæsen Poul E.
Jacobsen IB Glarborg På tilsvarende måde forholdes med hensyn til de 3 tillægsaftaler for seminarier, erhvervsskoler (handelsskoler og tekniske skoler) og amtskommunale enkeltfagskurser.
