1. Ved overenskomstforhandlingerne i 1995 blev der ved aftale  

 mellem Finansministeriet og Centralorganisationernes Fællesudvalg afsat en  

 pulje til videre- og efteruddannelse (Statslig uddannelsesorlov) i  

 overenskomstperioden.
Puljen anvendes til lønopfyldning for vikarer under  

 orlovsperioder, hvor statsansatte er bevilget statslig uddannelsesorlov med  

 løn.
 Ordningen er beskrevet i Finansministeriets cirkulære af 22. maj 1995 om  

 en styrket videre- og efteruddannelsesindsats i staten (aftale om statslig  

 uddannelsesorlov) (* 2) og uddybet i Finansministeriets vejledning af maj  

 1995, om statslig uddannelsesorlov fra 1. april 1995.
 Indtil udgangen af 1995 har refusionsudgifter svarende til forskellen  

 mellem orlovsydelse, AMU- eller VUS-godtgørelse og vikarens løn kunnet  

 optages på forslag til tillægsbevillingslov for finansåret.
2. Med virkning fra 1. januar 1996 kan refusionsudgiften ikke  

 længere optages på tillægbevillingsloven.
I stedet er der på finansloven  

 reserveret midler på en særlig konto (§ 07.19.02 - Videre- og  

 efteruddannelsesfonden), hvorfra institutionerne kan få refunderet  

 merudgifter ved vikaransættelser under statslig uddannelsesorlov med løn.
 3. Institutioner mv. skal under en medarbejders statslige  

 uddannelsesorlov ansætte en vikar og kan fremover fra fonden få udbetalt et  

 beløb svarende til vikarens løn med fradrag af orlovsydelse, AMU- eller  

 VUS-godtgørelse eller et beløb svarende hertil.
 Som refusionsberettiget vikarløn betragtes i denne sammenhæng den normale  

 faste løn, inkl. fast påregnelige tillæg, feriegodtgørelse, ATP, AER og  

 eventuelle pensionsbidrag, men ikke overarbejdsbetaling, tilfældigt  

 forekommende ulempetillæg mv., jf. i øvrigt ovennævnte vejledning af maj  

 1995.
 4. Anmodning om udbetaling fra fonden sendes samlet for en  

 institution til:
Økonomistyrelsen Forhandlingskontoret Borgergade 18 Postboks 2193 1017 København K 4.1. For institutioner, der anvender SCL-systemet, vil der blive  

 udskrevet et månedligt uddata over de refusionsberettigede udgifter.
Dette  

 uddata skal anvendes som refusionsanmodning.
Der henvises i øvrigt til  

 særskilt SCL-brugervejledning fra Økonomistyrelsen.
 Anmodning om refusion for 1. halvår indsendes senest den 10. juli.
Anmodning om refusion for 2. halvår indsendes senest den 5. januar.
Denne  

 anmodning skal indeholde en faktisk opgørelse over månederne juli-december.  

 En eventuel efterregulering for december måned indsendes sammen med anmodning  

 om refusion for første halvår i det efterfølgende år.
 Institutionen er ansvarlig for, at det beregnede refusionsbeløb er korrekt  

 og skal kontrollere uddata fra SCL-systemet.
 4.2. For institutioner, der ikke anvender SCL-systemet, skal  

 refusionsanmodningen indeholde følgende oplysninger:
* institutionsnavn og adresse * hvordan beløbet skal overføres - til/fra registrering til hvilket  

 reg.nr. og kto.nr. - via kreditorsystemet med angivelse af bank- eller  

 girokontonummer - manuelt med angivelse af navn og adresse.
 Anmodning om refusion for 1. halvår indsendes senest den 10. juli.
Anmodning om refusion for 2. halvår indsendes senest den 10. december.  

 Denne anmodning skal indeholde en faktisk opgørelse over månederne  

 juli-november samt et skøn for december måned.
En eventuel efterregulering  

 for december måned indsendes sammen med anmodningen om refusion for første  

 halvår i det efterfølgende år.
 Institutionen er ansvarlig for, at det beregnede refusionsbeløb er  

 korrekt.
 5. Herudover skal der til statistisk brug for hver enkelt  

 orlovsperiode gives oplysning om:
* hvorvidt orloven er omfattet af lov om orlov, AMU, VUS eller andet * stillingsbetegnelse, køn, alder, PKAT, lr. og skalatrin for de enkelte  

 orlovspersoner * varighed af orlovsperioder (forbrug af uger) * uddannelsesinstitution * hvorvidt institutionen har betalt uddannelsesafgift, materialer og andet Der vedlægges som bilag 1 oplysningsblanket, som kan anvendes til de  

 statistiske oplysninger.
 6. Institutioner, der ikke har konto på finansloven, og som ikke  

 bruger Statens Centrale Regnskabssystem, skal overfor institutionens  

 ressortdepartement dokumentere, hvilke refusioner de er berettiget til.  

 Departementet sender herefter refusionsanmodningen incl. statistiske  

 oplysninger til Økonomistyrelsen om overførsel af beløbet fra fonden.
 7. Henvendelse vedrørende refusionsordningen kan rettes til  

 Forhandlingskontoret, Økonomistyrelsen.
 8. Cirkulæret træder i kraft 15. maj 1996 og har virkning fra 1.  

 januar 1996.
Finansministeriet Økonomistyrelsen Den 15. maj 1996 P.M.V.
 E.B.
