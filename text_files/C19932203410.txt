Cirkulæreskrivelse om meddelelse om  

 ophør med selvstændig virksomhed ved bortforpagtning Kommentarer m.v.:
 En klausul om genforhandling af  

forpagtningsafgiften i forpagtningskontrakten har ikke betydning for,  

 om en selvstændig erhvervsdrivende kan anses for ophørt mere end  

 midlertidigt med drift af selvstændig virksomhed, når det i  

 øvrigt dokumenteres, at virksomheden er bortforpagtet ved en skriftlig  

 kontrakt, der er gensidigt uopsigelig i mindst 5 år.
 Landbrugets Rådgivningscenter har forespurgt  

 direktoratet, om en klausul om genforhandling af forpagtningsafgiften i en  

 standardforpagtningskontrakt kan være til hinder for at anse  

 bortforpagter som ledig efter § 3, stk. 1, i direktoratets  

 ophørsbekendtgørelse.
Direktoratet udtalte vejledende, at en  

 genforhandlingsklausul som den forelagte ikke var uforenelig med § 3, stk. 1,  

 i direktoratets ophørsbekendtgørelse.
Direktoratet lagde  

 vægt på, at klausulen om genforhandling kun opfattede  

 forpagtningsafgiften, og at spørgsmålet om den 5-årige,  

 gensidigt uopsigelige forpagtningsperiode ikke kunne genforhandles.
