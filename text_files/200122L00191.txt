Fremsat den 4. april 2002 af  

 skatteministeren (Svend Erik Hovmand) Forslag til Lov om ændring af lov om tilskud til  

 visse miljøvenlige lastbiler (Ændring af 1. registreringsdato for  

 tilskudsberettigede lastbiler) § 1 I lov nr. 1302 af 20. december 2000 om tilskud til  

 visse miljøvenlige lastbiler foretages følgende  

 ændringer:
 1. I § 1, ændres »den 1. januar 1999« til: »en af  

 skatteministeren fastsat dato«.
§ 2 Stk. 1. Loven træder i kraft dagen efter  

 bekendtgørelsen i Lovtidende Bemærkninger til lovforslaget Almindelige bemærkninger 1. Indledning   formålet med lovforslaget Formålet med lovforslaget er at justere kriteriet  

 med hensyn til 1. registreringsdato for tilskud til miljøvenlige  

 lastbiler.
Formålet er således nærmere, at tilskuddet kan  

 gives hurtigst muligt uden lovændring, såfremt  

 Europa-Kommissionen, som forventet alene vil godkende tilskuddet til  

 lastbiler, hvor tilskuddet kan have fremmet salget af Euro 3 lastbiler.
Baggrund Et bredt flertal i Folketinget vedtog i december 2000 lov  

 nr. 1302 af 20. december 2000, hvorefter staten kan give et tilskud til  

 vognmænd på 10.000 kr. pr. lastbil, der er købt i perioden  

 1. januar 1999 til og med 30. september 2001, under forudsætning af, at  

 lastbilerne opfyldte de nye skærpede Euro 3 udstødningsnormer.  

 Provenutabet ved ordningen blev anslået til ca. 50 mio. kr. en gang for  

 alle.
 Skatteministeren blev bemyndiget til at sætte loven  

 i kraft og Folketinget blev i de specielle bemærkninger til  

 lovforslaget orienteret om, at det ville ske, når Europa-Kommissionen  

 havde behandlet den danske anmodning om godkendelse af statsstøtten.  

 Anmodning om godkendelse af støtten blev sendt til Europa-Kommissionen  

 i begyndelsen af 2001. Sagen blev fordelt til Generaldirektoratet for Energi  

 og Transport.
Europa-Kommissionen var ikke umiddelbart indstillet  

 på at godkende den danske ordning som den forelå, og  

 Skatteministeriet har derfor gennem dialog med Europa-Kommissionen  

 forsøgt at få loven godkendt.
I første omgang naturligvis  

 i sin helhed.
Europa-Kommissionen har imidlertid fundet, at tilskuddet  

 kun må ydes i tilfælde, hvor det kan have fremmet anvendelsen af  

 Euro 3 lastbiler.
Dette kan tidligst være sket i begyndelsen af  

 november 2000, hvor det blev kendt, at finanslovforliget vedrørende  

 2001 ville omfatte tilskud til Euro-3 lastbiler.
Efter loven er tidligste  

 tidspunkt for registrering af en Euro 3 lastbil med tilskud den 1. januar  

 1999. Den konkrete dato, der er i overensstemmelse med EU-retten forventes at  

 fremgå af et brev til regeringen fra Europa-Kommissionen, hvor en  

 eventuel accept af den danske ordning gives.
Provenumæssige konsekvenser Hvis tilskuddet gives til lastbiler registreret efter  

 primo november 2000, reduceres udgiften til tilskuddet med hen ved 10 mio.  

 kr. til mellem ca. 45 mio. kr. og ca. 35 mio. kr.
Bemærkninger til lovforslagets enkelte  

 bestemmelser Til § 1 Den foreslåede affattelse af § 1  

 medfører at det kommer til at stå åbent hvilken 1.  

 registreringsdato de miljøvenlige lastbiler skal have for at  

 være omfattet af tilskuddet og at det er skatteministeren der  

 fastsætter den konkrete tidligste dato.
Det forventes at datoen  

 tidligst kan ligge primo november, hvor finanslovsforliget for 2001 blev  

 indgået.
Datoen forventes at fremgå af et brev til regeringen fra  

 Europa-Kommissionen, hvor en eventuel accept af den danske ordning gives.
Til § 2 Det foreslås, at lovændringen træder i  

 kraft dagen efter offentliggørelsen i Lovtidende.
Vurdering af konsekvenser af lovforslag Positive konsekvenser Negative konsekvenser Økonomiske konsekvenser for stat, amter og kommuner Det kortere tidsrum for 1. registrering af Euro 3 lastbiler giver en  

 provenugevinst på ca. 10 mio. kr.
Administrative konsekvenser for stat, amter og kommuner Ingen nævneværdige Ingen nævneværdige Økonomiske konsekvenser for erhvervslivet Tab ca. 10 mio. kr.
Administrative konsekvenser for erhvervslivet Ingen nævneværdige Ingen nævneværdige Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget går netop ud på at bringe lov nr. 1302 af 20.  

 december 2000 om tilskud til visse miljøvenlige lastbiler i  

 overensstemmelse med EU-retten.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 1302 af 20. december 2000 om tilskud til visse  

 miljøvenlige lastbiler foretages følgende ændringer:
 § 1. Efter reglerne i denne lov ydes tilskud til  

 miljøvenlige lastbiler, der er registreret 1. gang her eller i  

 udlandet den 1. januar 1999 eller senere, men senest til og med den 30.  

 september 2001, og som er registreringspligtige efter færdselslovens  

 § 72, stk. 1.
 1. I § 1, ændres »den 1. januar 1999« til: »en af  

 skatteministeren fastsat dato«.
