 I medfør af råstofloven, §§ 18 og 36, stk. 2 og 3, jf. lovbekendtgørelse  

 nr. 531 af 10. oktober 1984, som ændret ved lov nr. 118 af 11. marts 1987 og  

 lov nr. 355 af 13. maj 1987 og § 2, stk. 6, i lov om kontinentalsoklen, jf.  

 lovbekendtgørelse nr. 182 af 1. maj 1979, fastsættes.
 § 1.  Indvinding og udforskning af sømaterialer er  

 forbudt i 5 år fra bekendtgørelsens ikrafttræden i området ud for den  

 nordvest- og nordvendte kyststrækning i et område der afgrænses af linierne  

 11 grader 29 minutter ø. lg., 11 grader 33 minutter ø. lg., 56 grader 46  

 minutter n.br. og 56 grader 43 minutter n.br. samt Anholts kyst.
 § 2.  I området øst for Totten ud til fyret Knoben er  

 indvinding og udforskning af sømaterialer forbudt inden for 20 m-kurven  

 indtil 31. december 1989. Undtaget herfra er de 2 områder som afgrænses af  

 linier 1) 11 grader 43, 40 minutter ø. lg., 11 grader 44,05 minutter ø. lg.,  

 56 grader 45,00 minutter n.br. og 56 grader 44,80 minutter n.br. 2) 11 grader  

 45,00 minutter ø.lg., 11 grader 46,21 minutter ø.lg., 56 grader 45,22  

 minutter n.br. og 56 grader 44,85 minutter n.br.
Stk. 2.  Skov- og Naturstyrelsen foretager i samråd med  

 Foreningen af Danske Ral- og Sandsugere indtil 31. december 1989  

 undersøgelser om råstof- og vragforekomster i området øst for Anholt.
Såfremt  

 der inden 31. december 1989 af hensyn til råstofressourcerne opstår behov for  

 at ændre omfanget af de områder, der er omfattet af stk. 1, kan der med Skov-  

 og Naturstyrelsens tilladelse ske en løbende frigivelse af andre områder på  

 Anholt Østerrev.
 § 3.  Ud for Sydkysten i et område indtil 1 km fra  

 kysten etablerer Skov- og Naturstyrelsen efter nærmere aftale med Foreningen  

 af Danske Ral- og Sandsugere en særlig indberetningsordning.
 § 4.  Fund af skibsvrag skal straks indberettes til  

 Skov- og Naturstyrelsen.
 § 5.  Skov- og Naturstyrelsen fører tilsyn med  

 indvindingen.
 § 6.  Overtrædelse af bekendtgørelsen straffes med  

 bøde, jf. råstoflovens § 36, stk. 2. Ved grov eller gentagen overtrædelse kan  

 tilladelsen blive inddraget, jf. råstoflovens § 24.
 Stk. 2.  Er overtrædelse begået af et aktieselskab,  

 anpartsselskab eller tilsvarende, kan der pålægges selskabet som sådant  

 bødeansvar.
 § 7.  Ved denne bekendtgørelse sker ingen ændringer i  

 Miljøministeriets bekendtgørelse nr. 334 af 9. juli 1980 om optagning af  

 sømaterialer ved bundgarn og sømærker.
 § 8.  Denne bekendtgørelse træder i kraft den 1.  

 september 1987.
