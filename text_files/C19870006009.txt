 Efter forhandling med indenrigsministeriet fastsættes:
 1. Enhver præst i folkekirken kan fra Det centrale  

 personregister rekvirere en fortegnelse over sognets folkekirkemedlemmer.
2. Medlemsfortegnelsen udskrives med angivelse af navn  

 og adresse samt fødselsdato for hvert medlem.
Børn under 1 år og  

 valgmenighedsmedlemmer medtages ikke.
Udskrivningen kan vælges foretaget i  

 aldersorden og/eller i vej- og husnummerorden.
3. Bestilling afgives på en særlig blanket, som af Det  

 centrale personregister tilsendes alle kirkebogsførende sognepræster.  

 Omfatter et pastorat to eller flere sogne, afgives der særskilt bestilling  

 for hvert sogn.
I pastorater med to eller flere præster foretages bestilling  

 under eet af den kirkebogsførende sognepræst.
 4. Præsten er ansvarlig for, at en medlemsfortegnelse  

 kun anvendes i forbindelse med udøvelsen af hans/hendes virksomhed som præst.  

 Fortegnelsen skal opbevares aflåst, når den ikke benyttes, og må ikke være  

 tilgængelig for andre end de ved kirken ansatte.
 5. Straks efter modtagelsen af en ny  

 medlemsfortegnelse skal den gamle fortegnelse makuleres eller brændes.
6. Udgiften til anskaffelse af medlemsfortegnelse  

 afholdes af kirkekassen.
Der kan højest anskaffes medlemsfortegnelse een gang  

 i hvert regnskabsår.
 Dette cirkulære træder i kraft den 1. april 1987. Fra samme dato ophæves  

 kirkeministeriets cirkulære af 20. februar 1986 om adgang for folkekirkens  

 præster til at rekvirere fortegnelse over folkekirkemedlemmer.
Kirkeministeriet, den 25. marts 1987 P.M.V.
