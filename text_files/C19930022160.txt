Som led i arbejdsmarkedsreformen ændres reglerne om ret til dagpenge for  

 medlemmer, der søger om eller modtager social pension.
Samtidig er der givet  

 bemyndigelse til udstedelse af bekendtgørelse om anvendelse af reglerne om  

 retten til ydelser efter arbejdsløshedsforsikringslovens § 64.
 Ændringen er foranlediget af indførelsenaf delperioder, jf.  

 arbejdsløshedsforsikringslovens § 55, og får især betydning for mulighederne  

 for at forlænge dagpengeperioden ved arbejde.
 Reglerne om retten til ydelser efter arbejdsløshedsforsikringsloven for  

 medlemmer, der søger om eller modtager social pension, er fastsat i  

 arbejdsløshedsforsikringslovens §§ 64, 75 b, stk. 6, og 75 l.
 Udgangspunktet er - som hidtil - at retten til dagpenge begrænses  

 til en periode på sammenlagt 12 måneder inden for 18 måneder, at  

 begrænsningen indtræder fra tidspunktet for pensionsansøgningen, og at  

retten til efterløn eller overgangsydelse ophører med udgangen af den  

 måned, hvori der er søgt om social pension.
Undtaget herfra er medlemmer, hvis pension vedrører § 14, stk. 3, nr. 2 og  

 3, i lov om social pension og udelukkende er begrundet i sociale forhold uden  

 helbredsmæssige momenter.
For disse medlemmer gælder begrænsningen i  

dagpengeretten først fra det tidspunkt, hvor pensionen får virkning.
For medlemmer, der modtager efterløn eller overgangsydelse , og som  

 søger om social pension, jf. § 14, stk. 3, i lov om social pension, ophører  

 efterlønnen eller overgangsydelsen først fra det tidspunkt, hvor pensionen  

 får virkning.
Der er ikke sket ændringer for disse ydelser.
 Til § 1, stk. 1.
 Medlemmet er frigjort fra den begrænsede dagpengeret fra det tidspunkt,  

 hvor pensionen ifølge afgørelse fra pensionsmyndigheden er gjort hvilende  

 eller er frakendt.
Modtager medlemmet en udenlandsk pension , skal det afgøres ud fra  

 en konkret vurdering, om pensionen er af en sådan art, at den sidestilles med  

 dansk social pension.
Det gælder i alle tilfælde, også når pensionen hidrører  

 fra lande, som Danmark har indgået social sikringsoverenskomst med.
 Til § 1, stk. 3.
 Ifølge lov om social pension anses ansøgning for indgivet den dato, hvor  

 ansøgningen modtages i kommunen.
 Hvis kommunalbestyrelsen rejser pensionssagen, anses pensionen for søgt  

 den dato, hvor der træffes beslutning herom.
 Til § 1, stk. 4.
Medlemmet har en ubetinget oplysningspligt, hvis medlemmet modtager  

 ydelser efter arbejdsløshedsforsikringsloven, jf.
Standardvedtægt for danske  

 anerkendte arbejdsløshedskasser.
 Kommunernes indberetninger om ansøgt og tildelt pension -  

 førtidspensionsskema H - som videresendes til arbejdsløshedskassen, fritager  

 ikke medlemmet for oplysningspligten.
 Til § 2.
 Dagpengeperioden opgøres på ugebasis,og dagpengeperioder før  

 ledighedstidspunktet medregnes.
 Eksempler:
 1. Medlemmet søger om social pension under ledighed.
 Dagpengeperioder, der ligger forud for ansøgningstidspunktet, medregnes  

 ved opgørelse af, om 12 måneders dagpengeperioden er opbrugt.
 2. Medlemmet modtager social pension på det tidspunkt,  

 hvor medlemmet bliver ledig.
 Dagpengeperioder forud for aktuel ledighed medregnes kun, hvis medlemmet  

 forud for den aktuelle ledighed er indplaceret i en delperiode og ikke nu  

 bliver indplaceret ved starten af delperiode 1, jf. reglerne i direktoratets  

 bekendtgørelse om beskæftigelseskravet og delperioderne.
 Bemærk:
 For medlemmer, der er omfattet af overgangsordningen , henvises dog  

 til bekendtgørelsens § 11.
 Til § 3, stk. 1.
Da social pension tidligst bevilges med virkning fra den 1. i den følgende  

 måned efter ansøgningsdatoen, er medlemmet først omfat-tet af begrænsningerne  

 fra denne dato.
Datoen for pensionsansøgningen fremgår af  

 indberetningsskemaet fra kommunen.
 Til § 3, stk. 2.
 Er kommunen i tvivl om hvilken pension, der søges/vil blive tildelt,  

 gælder begrænsningen fra den 1. i den følgende måned efter  

 ansøgningstidspunktet, jf. de regler, der gælder, når pensionen er søgt af  

 helbredsmæssige årsager.
 Til § 3, stk. 3.
 Efterbetaling kan først ske, når medlemmet har erklæret, at afslaget ikke  

 er anket.
 Til § 4.
 Hvis medlemmet ikke har opbrugt sin dagpengeperiode på 12 måneder, jf. §  

 64, er det endvidere en betingelse for udbetaling af dagpenge, at medlemmet i  

 lighed med andre medlemmer opfylder de almindelige betingelser for  

 dagpengeret.
Kassen skal ved kendskab til pensionssagen undersøge, om pensionssagen  

 skyldes helbredsmæssige forhold.
Er dette tilfældet, skal der foretages en  

 konkret rådighedsvurdering.
I den forbindelse vurderes, om medlemmet er i  

 stand til at påtage sig arbejde svarende til fuldtids- eller  

 deltidsbeskæftigelse op til hhv. 37 timer og op til 30 timer ugentligt, jf.  

 oplysningerne i pensionssagen.
Der henvises i øvrigt til vejledningen til §  

 27, stk. 3, i direktoratets bekendtgørelse om rådighed og selvforskyldt  

 ledighed.
Kassens vurdering skal vedrøre hele dagpengeperioden efter  

 ansøgningstidspunktet.
Dette gælder også i de tilfælde, hvor medlemmet har  

 forsømt sin oplysningspligt og dermed har afskåret kassen fra - på rette  

 tidspunkt - at foretage en rådighedsvurdering på baggrund af bl.a.  

 helbredsoplysningerne i pensionssagen.
 Til § 5.
 Der henvises til reglerne i direktoratets bekendtgørelse om  

 beskæftigelseskravet og delperioderne.
 Til § 6, stk. 1.
 Et medlem, der ønsker at gå på efterløn, skal opfylde lovens almindelige  

 regler for ret til efterløn, herunder anciennitetskravet og betingelserne for  

 ret til dagpenge.
 Til § 6, stk. 3.
 Et medlem, der modtager en udenlandsk social pension , er som  

 udgangspunkt afskåret fra at overgå til efterløn, ligesom efterlønsmodtagere,  

 der får ret til en udenlandsk social pension, må udtræde af  

 efterlønsordningen.
Det kan være vanskeligt at afgøre, hvorvidt en udenlandsk social pension  

 helt kan sidestilles med ydelser efter lov om social pension.
Det er derfor i  

 stk. 3 fastsat, at hvis den udenlandske social pension er mindre end dansk  

 folkepensions grundbeløb, kan pensionen modtages sammen med efterløn.
 I direktoratets bekendtgørelse om arbejdes og indtægters betydning for  

 efterlønnens størrelse er fastsat, at udenlandsk social pension medfører  

 fradrag fuldt ud i efterlønnen, det vil sige krone for krone.
 Bliver medlemmet efter overgangen til efterløn berettiget til en  

 udenlandsk social pensionsydelse, der er højere end grundbeløbet til enlige  

 folkepensionister, må medlemmet frasige sig forhøjelsen eller udtræde af  

 efterlønsordningen.
 Til § 7.
 Er kommunen i tvivl om, hvorvidt pensionen søges/vil blive tildelt efter §  

 14, stk. 3 eller § 14, stk. 2 (evt. stk. 1), i lov om social pension,  

 suspenderes udbetalingen af efterlønnen fra den 1. i den følgende måned efter  

 ansøgningen.
 Til § 8.
 Efterbetaling kan først ske, når medlemmet har erklæret, at afslaget ikke  

 er anket.
Hvis kassen har kendskab til, at medlemmet har modtaget forskud på  

 pensionen, skal kassen i forbindelse med efterbetalingen sende den del af  

 efterlønnen, der vedrører samme periode og samme beløb, til kommunen.
Det er  

 en forudsætning herfor, at medlemmet har givet kommunen transporterklæring på  

 sit krav på efterlønnen.
 Til § 9.
 Der henvises til vejledningen til §§ 6-8.
 For udenlandsk social pension er det i bekendtgørelsen om  

 overgangsydelse fastsat, at pensionen medfører fradrag i ydelsen fuldt ud,  

 det vil sige krone for krone.
 Til § 10.
 Direktoratets B-vejledning af 14. august 1992 om retten til dagpenge,  

 efterløn og overgangsydelse for medlemmer, der ansøger om eller modtager  

 pension efter lov om social pension eller tilsvarende udenlandsk lovgivning,  

 er hermed bortfaldet.
 Til § 11.
 Overgangsbestemmelsen omfatter medlemmer, som forud for bekendtgørelsens  

 ikrafttræden har søgt om eller modtager social pension, såfremt medlemmet ved  

 bekendtgørelsens ikrafttræden er ledigt og arbejdssøgende, eller såfremt  

 medlemmet ledigmelder sig efter bekendtgørelsens ikrafttræden og ved  

 ledigmeldelsen ikke opfylder beskæftigelseskravet ved beskæftigelse,  

 der ligger efter bekendtgørelsens ikrafttræden.
 Bestemmelsen omfatter således samme medlemskreds som § 2 i  

 Arbejdsministeriets bekendtgørelse om overgangsordninger for medlemmer af  

 anerkendte arbejdsløshedskasser ved ikrafttræden af lov om en aktiv  

 arbejdsmarkedspolitik og lov om arbejdsløshedsforsikring m.v. - i det omfang  

 medlemmerne har søgt om eller modtager social pension.
 Eksempler:
 1. Når medlemmet er ledig pr. 1. januar 1994:
 2. Når medlemmet bliver ledig senere end 1. januar  

 1994:
Medlemmet bliver ledig den 1. april 1994 efter 15 ugers arbejde.
Forud  

 herfor har medlemmet haft 1 års ledighed.
Ledigheden forud for lovens  

 ikrafttræden skal kun medregnes med 35 uger, og medlemmet har ret til  

 dagpenge i 17 uger (52 uger minus 35 uger) fordelt over 43 uger (78 uger  

 minus 35 uger).
 Hvis et medlem indplaceres i henhold til denne overgangsbestemmelse, skal  

 medlemmet ved udløbet af dagpengeretten eller ved optjening af ret til ny  

 dagpengeperiode indplaceres efter de almindelige regler, jf. § 55 i lov om  

 arbejdsløshedsforsikring m.v. og Arbejdsministeriets bekendtgørelse om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v.
Direktoratet for  

 Arbejdsløshedsforsikringen, den 23. december 1993 Birger Stein Christensen / K.
Hellen Andersson Bilag Bilag til Vejledning til Direktoratet for Arbejdsløshedsforsikringens bekendtgørelse  

 nr. af 1993, om retten til dagpenge, efterløn og overgangsydelse i forbindelse  

 med social pension.
