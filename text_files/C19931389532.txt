 Til samtlige eksportautoriserede svine-, kreatur-, og fjerkræslagterier,  

 opskæringsvirksomheder og frysehuse samt veterinærkontrollen ved disse.
 Undersøgelse for Salmonella i Fersk svine-, okse-, samt fjerkrækød,  der  

 eksporteres til Sverige.
 De svenske importmyndigheder (Livsmedelsverket, Uppsala) har meddelt, at  

 der med ikrafttræden pr. 1. oktober 1993 er udstedt ændrede forskrifter ved  

 undersøgelse af levnedsmidler, der indføres til Sverige.
 Fersk kød, der indføres i Sverige, skal underkastes importkontrol efter  

 principperne i det nordiske forslag til importbestemmelser ved handel mellem  

 de nordiske lande.
Reglerne gælder kun for fersk kød og fersk fjerkrækød.
For kødprodukter,  

 der eksporteres til Sverige, gælder det, at importkontrollen i Sverige  

 stikprøvevis vil udtage et mindre antal prøver til undersøgelse for  

 Salmonella.
 De svenske myndigheder har endvidere meddelt, at der fortsat er mulighed  

 for, at rutineundersøgelsen af fersk kød og fersk fjerkrækød for forekomst af  

 Salmonella ved importkontrollen i Sverige kan erstattes af en tilsvarende og  

 af pågældende embedsdyrlæge overvåget og attesteret undersøgelse foretagaet  

 af den eksporterende virksomhed.
 Deltagelse i ordningen er fortsat frivillig for den eksporterende  

 virksomhed.
 Som følge af ovennævnte fastsættes der efter nærmere aftale med de svenske  

 myndigheder følgende fremgangsmåde for kontrol med forekomst af Salmonella i  

 fersk kød og fersk fjerkrækød bestemt for det svenske marked:
- Virksomheder, der som led i egenkontrol ønsker at foretage undersøgelser  

 for Salmonella, skal foretage anmeldelse herom til Veterinærdirektoratet, og - pålægges i samarbejde med embedsdyrlægen at etablere et system for  

 undersøgelse for forekomst af Salmonella i overensstemmelse med  

 retningslinierne i vedlagte bilag:
 Prøveudtagning og prøveforsendelse, jf. bilag 1.
 Laboratoriemetode til påvisning af Salmonella i fersk kød og fersk  

 fjerkrækød, herunder vurdering af analyseresultatet, jf. bilag 2.
Som det fremgår, er det virksomhedens ansvar, at der gennemføres de  

 nødvendige laboratoriemæssige undersøgelser til sikring af, at der ikke  

 forekommer Salmonella i fersk kød og i fersk fjerkrækød, der eksporteres til  

 Sverige.
Dette indebærer endvidere, at det er virksomhedens ansvar at holde  

 embedsdyrlægen løbende underrettet om hvornår, der er planlagt en produktion  

 bestemt for det svenske marked, herunder oplysninger om partiidentifikation  

 (datomærkning, lot-mærkning) og efterfølgende opbevaring, samt om resultatet  

 af den gennemførte laboratoriemæssige undersøgelse, således at der af  

 embedsdyrlægen kan afgives attestation.
De laboratoriemæssige undersøgelser for Salmonella skal foretages enten på  

 virksomhedens eget laboratorium, et andet af Veterinærdirektoratet godkendt  

 laboratorium eller på Veterinærdirektoratets Laboratorium, Odinsvej 4, 4100  

 Ringsted.
Virksomheden anmodes om i samarbejde med embedsdyrlægen at træffe  

 afgørelse om, hvor undersøgelserne ønskes foretaget samt med henblik på  

 godkendelse at rette skriftlig henvendelse til Veterinærdirektoratets  

 laboratorium i Ringsted, Odinsvej 4, 4100 Ringsted.
 Tillægsattestation for undersøgte partier:
 På eksportcertifikat for fersk kød til Sverige kan på baggrund af en  

 forelagt analyseattest, der dokumenterer, at der ikke er påvist Salmonella,  

 afgives følgende bagsideerklæring forsynet med dato, underskrift og  

 embedsstempel:
»Det attesteres, at omhandlede parti svinekød/oksekød/fjerkrækød  

 (det ikke gældende overstreges) er undersøgt for forekomst af Salmonella i  

 overensstemmelse med Veterinærdirektoratets skrivelse af 23. november 1993,  

 j. nr. 5a 561-97-0/91, om undersøgelse for Salmonella i fersk kød, der  

 eksporteres til Sverige.
Salmonella er ikke påvist.« Det skal præciseres, at påvises der Salmonella i et parti fersk kød eller  

 i et parti fersk fjerkræ bestemt til Sverige, kan pågældende parti ikke  

 eksporteres til Sverige, heller ikke med udeladelse af bagsideerklæringen.
 Med undtagelse af eksport til Sverige, er der for nærværende ikke fastsat  

 restriktioner med hensyn til anvendelsen af fersk kød og fersk fjerkrækød,  

 hvori der efter metoden i denne cirkulæreskrivelse er påvist forekomst af  

 Salmonella.
 Såfremt undersøgelsen er foretaget på et frysehus eller en  

 opskæringsvirksomhed, skal resultatet meddeles embedsdyrlægen på  

 oprindelsesslagteriet i form af kopi af analyseskemaet forsynet med  

 embedsstempel og underskrift.
 Ved påvisning af Salmonella i fersk svine- og oksekød skal embedsdyrlægen  

 på svine-/kreaturslagteriet iagttage de forholdsregler, som er fastsat i  

 cirkulæreskrivelse af 1. november 1993, j.nr. 5a 5118-105-0/93, om  

 overvågning af Salmonella i fersk kød fra de eksportautoriserede slagterier  

 og hjemmemarkedsgodkendte slagterier (færdigvarekontrol).
 Cirkulæret træder i kraft med øjeblikkelig virkning.
 Denne cirkulæreskrivelse erstatter cirkulæreskrivelsen af 15. juli 1992,  

 j.nr. 561-97-0/91, som herved tilbagekaldes.
 P.V.V.
Jørgen Baltzer Prøveudtagning og forsendelse Kontrollen med forekomst af Salmonella kan ske på grundlag af undersøgelse  

 af:
Stikprøve og stikprøvestørrelse Antallet af prøver skal være af en sådan størrelse, at der er en  

 statistisk sikkerhed på mindst 90% for, at såfremt der i mere end 5% af  

 enhederne i varepartiet er forekomst af Salmonella, vil Salmonella blive  

 påvist ved undersøgelsen.
 Tabel 1. benyttes til at bestemme antallet af prøver, der skal udtages af  

 et givet parti.
 Ad 1):
 Antallet af prøver i forbindelse med on-line prøveudtagning skal være på  

 ialt 45 (eksempelvis prøver af enkelte mørbrad fra samme produktionsdato).  

 Hver af de 45 prøver består af ca. 25 g, jf. punktet Udtagning af prøve.
 Ad 2):
 Antallet af prøver af et parti fastlægges ud fra partistørrelsen  

 (colliantallet), collivægten og tabel 1.
 Afhængig af collivægten kan antallet af prøver reduceres ved  

 multiplikation med følgende tabelværdier, idet der foretages oprunding til  

 hele antal:
 Udtagning af prøve.
Prøveudtagningen sker af den færdigpakkede 4vare under såvel 1) som 2).  

 Prøven udtages i form af tynde snit af overfladen.
For fersk fjerkræ består  

 prøven af 25 g halsskind.
Prøven skal vægtmæssigt udgøre ca. 25 g og kan  

 udtages uden vejning, idet der dog i starten foretages kontrolvejning til  

 sikring af, at vægten overholdes.
Hvad angår fersk kød i form af halve og kvarte kroppe udtages prøven på 25  

 g i form af tynde snit fra overfladen af lænd/midterstykke.
Ved valg af  

 prøveudtagningsted skal der i øvrigt tages hensyn til at undgå flere skader  

 end højst nødvendigt på kødet.
 Eksempel:
 Ved udtagning af prøver af mørbrad fixeres prøveudtagningsstedet  

 (mørbradens ene side) via emballagefilmen og med en ren kniv afskæres prøven.  

 Med pincit overføres prøven til steril stomacherpose.
 Ad 1):
Stikprøven på de 45 prøver udtages jævnt fordelt over hele produktionen,  

 eksempelvis en prøve for hvert 10. minut.
Prøverne samles højst 5 ad gangen i  

 en steril stomacherpose, som i forvejen er mærket entydigt til identifikation  

 af produktionsdato, varenr. m.m.
Stomacherposen placeres i en termokasse  

 eller kølerum.
Det skal præciseres, at det er vigtigt, at prøverne efter  

 udtagning og indtil afhentning til laboratoriet opbevares konstant kølet, men  

  ikke i frossen tilstand.
Stikprøven på 45 prøver vil omfatte ialt 9  

 stomacherposer med hver højst 5 prøver.
 Ad 2):
 Eksempel:
 For varepartier, som består af eksempelvis 450-799 colli skal der udtages  

 43 prøver til undersøgelse, for partier på mellem 800-899 skal der udtages 56  

 prøver, og for partier på mellem 900-999 skal der udtages 57 prøver og fra  

 partier på mellem 1600-3999 skal der udtages 88 prøver.
 Antallet af prøver kan dog reduceres, hvis partiet består af enheder, der  

 vægtmæssigt er på under 20 kg.
For nærværende 3 forskellige varepartier med en collivægt på mellem 10-20  

 kg kan prøveantallet reduceres til 32 prøver, 43 prøver, henholdsvis 66  

 prøver.
For varepartier med en collivægt på under 10 kg kan prøveantallet  

 reduceres til 22, 29 og 44 prøver.
 Prøver samles i stomacherposer med højst 5 prøver i hver.
Forsendelse af prøver til laboratoriet For slagterier, som ikke selv råder over laboratorium godkendt til  

 Salmonella-undersøgelse og som ikke kan etablere et samarbejde med et  

 slagteri med godkendt laboratorium, foretages undersøgelserne af  

 Veterinærdirektoratets Laboratorium.
 Ved forsendelse og modtagelse af prøver skal følgende iagttages:
Stomacherposen med prøverne skal forinden forsendelse være velafkølet og  

 mærket enkeltvis således, at de kan identificeres.
Ved forsendelsen bør som  

 yderemballage anvendes hele, tætte, stærke og isolerende materialer.
Ved  

 prøver afsendt sidst på ugen skal det sikres, eventuelt ved nærmere aftale  

 med det modtagende laboratorium, at de ved modtagelsen bliver sat på køl.  

 Prøver der modtages sidst på ugen skal opbevares på køl indtil mandag.
 Laboratoriemetode til påvisning af Salmonella i fersk kød, herunder  

 vurdering af analyseresultater.
 Metodik:
 Som angivet i NMKL nr. 71, 4. udgave, 1991 med følgende ændringer og  

 præciseringer:
 Pkt. 4.1: Sterilisering foretages ved 121 grader C +- 1 grad C i 15  

 minutter.
 Pkt. 7.1: Prøverne modtages på laboratoriet indpakket i stomacherposer  

 (højst 5 prøver i hver pose).
Pkt. 7.2 og 7.2.1: Der foretages normal præopformering, efter at der er  

 tilsat peptonbuffer (pkt. 4.1) i forholdet 1 del prøve til 9 dele  

 peptonbuffer.
Er der 5 prøver a ca. 25 g tilsættes 1125 ml peptonbuffer.  

 Såfremt stomacherposens volumenkapacitet er utilstrækkelig til 5 prøver,  

 samles prøver under pkt. 7.1 i stedet 4 ad gangen, og der tilsættes 900 ml  

 peptonbuffer.
Stomacherposen med indhold kan inkuberes i overensstemmelse med pkt.  

 7.2.3. Såfremt inkuberingen af stomacherposen giver praktiske vanskeligheder,  

 overføres indholdet af stomacherposen til en 1 liter steril RED CAP, og der  

 tilsættes peptonbuffer.
RED CAP med indhold inkuberes i overensstemmelse med  

 pkt. 7.2.3.
 Opformering foretages i Rappaport-Vassiliadis (RV)-bouillon, jf.
 pkt. 4.2 og i overensstemmelse med pkt. 7.3.
Pkt. 7.4: Som fast seleketiv/indikativt substrat benyttes 4Rambach  

 agarplade i stedet for brilliantgrønt-fenolrødt-agarplader.
Inkubation ved 37  

 grader C +- 1 grad C i 18-24 timer.
 Aflæsning:
 Røde (pink) kolonier på Rambach agarpladen bedømmes som  

 Salmonella-suspekte.
 Verifikation m.m.:
 Fra Rambach agarpladen udtages der materiale fra suspekte kolonier til  

 agglutinationsprøve med polyvalent Salmonella-O-antiserum.
 Typisk salmonella-reaktion er agglutination med O-antiserum.
 I bilag 3, FLOWDIAGRAM OVER ISOLATION AF SALMONELLA, er givet en oversigt  

 over laboratoriemetoden til påvisning af Salmonella i fersk kød.
Imidlertid er der behov for et nøjere kendskab til forekomsten af specielt  

 falske positive kolonier på Rambach agarplader.
Der skal derfor anmodes om,  

 at Rambach agarplader med suspekte Salmonellakolonier sendes forsvarligt  

 emballeret til Veterinærdirektoratets Laboratorium, Odinsvej 4, 4100  

 Ringsted, med henblik på nærmere verifikation og typebestemmelse.  

 Bakteriestammer, som afsendes til Laboratoriet op til en weekend, skal sendes  

 ekspres.
 GLP og kvalitetskontrol:
De laboratoriemæssige undersøgelser skal ske under iagttagelse af god  

 laboratoriemæssig praksis samt kvalitetskontrol.
Der skal henvises til  

 »Veterinærdirektoratets håndbog for mikrobiologiske laboratorier - en  

 vejledning om god laboratoriemæssig praksis (GLP) og kvalitetskontrol ved  

 mikrobiologiske laboratorier«.
Særlig opmærksomhed skal rettes mod  

 kontrol af temperaturen i termostater, samt at der ved den interne  

 kvalitetskontrol altid køres med såvel positiv som negativ kontrol.
 For at kunne dokumentere, at meddelte analyseresultater er tilvejebragt på  

 en kvalitetsmæssig tilfredsstillende måde, er det nødvendigt, at alle  

 betydende data vedrørende prøveudtagning, herunder prøvens identitet,  

 undersøgelsesprogram, anvendt apparatur m.v., bliver registreret.
 Prøveudtagningsrapporten, laboratoriekladden (de rå data) og den endelige  

 analyserapport skal opbevares i mindst et år, og skal efter anmodning stilles  

 til rådighed for embedsdyrlægen.
 Vedrørende Weekend.
Da de kritiske steder i analysen er præopformeringen i peptonbuffer, og  

 den selektive opformering i Rappaport-Vassiliadis, kan  

 Salmonella-undersøgelsen påbegyndes mandag-onsdag.
Inkuberede BLSF/Rambach  

 agarplader flyttes fra 37 grader C termostat lørdag, til køleskab.
Hvis  

 laboreatoriet har lørdagsvagt, kan Salmonella-undersøgelsen endvidere  

 påbegyndes torsdag.
Inkuberede BLSF/Rambach plader bliver da stående i 37  

 grader C termostat indtil mandag (d.v.s. højst 2 dage).
 Prøverne udtaget sidst på ugen (fredag og eventuelt torsdag) opbevares i  

 køleskab indtil mandag.
FLOWDIAGRAM OVER ISOLATION AF SALMONELLA --------------------------------------------------------------------- 5 prøver af 25 g i 1125 ml peptonbuffer, subsidiært 4 prøver a 25 i 900 ml peptonbuffer.
 Inkuberes ved 37 grader C +- 1 grad C i 18-24 timer.
--------------------------------------------------------------------- Deraf 0,1 ml i 10 ml Rappaport-Vassiliadis-bouillon.
 Inkuberes ved 41,5 grader C (+- 0,5 grader C) i 20-24 timer.
--------------------------------------------------------------------- Hvirvles op.
Med et stort podeøje (2,5-3 mm) udstryges på Rambach eller BLSF agar.
 Rambach plader inkuberes ved 37 grader C i 18-24 timer.
Prøverne (Rappaport-Vassiliadis) inkuberes igen ved 41,5 grader C i 20-24 timer.
Ved overvoksede Rambach eller BLSF plader eller formodning om, at der er Salmonella tilstede, foretages endnu en udstrygning efter 20-24 timer fra Rappaport-Vassiliadis opformering.
--------------------------------------------------------------------- Materiale fra TSJ benyttes til agglutination med Polyvalent-Salmonella-O-antiserum.
Det skal sikres, at den undersøgte koloni ikke er spontan- agglutinabel ved afprøvning af reaktionen i en fysiologisk saltvandsopløsning.
