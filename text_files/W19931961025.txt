Investeringsforening - Investeringsforening.
 Ligningsrådet blev anmodet om svar på  

 følgende spørgsmål:
 Spørgsmål:
 1. Vil en indehaver af et investeringsbevis med en  

 værdi svarende til 4 pct. af indskudskapitalen i en  

 investeringsforening hjemmehørende i Danmark ved salg af  

 investeringsbeviser til investeringsforeningen efter 3 års ejertid  

 være omfattet af bestemmelsen i   aktieavancebeskatningslovens § 4,  

 stk. 1, 2. punktum? Det forudsættes, at indehaveren ikke er omfattet af  

  aktieavancebeskatningslovens § 3, og indehaveren opnår dispensation  

 efter ligningslovens § 16 B, stk. 6, jf. § 16 B, stk. 1.
2. Vil en indehaver af et investeringsbevis med en  

 værdi svarende til 4 pct. af indskudskapitalen i en i Danmark  

 hjemmehørende udloddende investeringsforening, jf.  

 selskabsskattelovens § 1, stk. 1, nr. 5 a, alene skulle beskattes efter  

 aktieavancebeskatningslovens § 2, selvom    overdragelse af  

 investeringsbeviserne sker til et uafhængigt selskab, der beskattes  

 efter samme § 3? 3. Vil en investeringsforening, som beskrevet i  

 spørgsmål 1, være selvstændig skattepligtig af en  

 kursgevinst erhvervet i forbindelse med investering i treårige  

 0-renteobligationer, såfremt investeringsforeningen rent faktisk er  

 likvideret som følge af, at investeringsforeningens medlemmer har  

 solgt de omsættelige medlemsbeviser til investeringsforeningen, efter  

 kursgevinsten på 0-renteobligationen er realiseret, men inden fristen  

 for indgivelse af selvangivelse for det pågældende  

 indkomstår? 4. Vil foreningens medlemmer og bestyrelse være  

 ansvarlige for et eventuelt skattekrav, såfremt investeringsforeningen  

 rent faktisk likvideres i forbindelse med, at medlemmerne sælger deres  

 investeringsbeviser til foreningen inden fristen for indgivelse af  

 selvangivelse i det år, hvor en eventuel kursgevinst på en  

 treårig 0-renteobligation realiseres under forudsætning af, at  

 medlemmet skal beskattes efter aktieavancelovens § 4, stk. 1, 2. punktum? 5. Vil besvarelsen af ovenstående være  

 anderledes, såfremt foreningens formue placeres i udenlandske  

 0-renteobligationer, og der i den forbindelse indgås  

 valutaterminskontrakter med det formål at eliminere kursrisikoen for de  

 indkøbte obligationer, såfremt eventuelle gevinster opgjort  

 efter kursgevinstlovens § 8 E udloddes inden fristen for indgivelse af  

 selvangivelse? Ligningsrådet afviste at besvare de stillede  

 spørgsmål.
 Sagens nærmere omstændigheder var  

 følgende:
 Et aktieselskab påtænkte at oprette en ny  

 investeringsforening med mulighed for flere selvstændige  

 afdelinger.
 Ud over de mere traditionelle afdelinger skulle der  

 oprettes en afdeling på minimum 25.000.000 kr., der skulle anvendes  

 helt eller delvist til opkøb af danske og-eller udenlandske  

 0-renteobligationer med en løbetid på tre år eller  

 mere.
 Såfremt der blev foretaget investeringer i  

 udenlandske obligationer, skulle der foretages valutakurssikring af disse,  

 således at valutarisikoen blev minimeret på disse  

 investeringer.
Investeringsbeviserne skulle efter vedtægten  

 være omsættelige, og der skulle således være mulighed  

 for at afhænde investeringsbeviserne.
En afhændelse ville  

 eventuelt kunne ske til foreningen.
Den lokale ligningsmyndighed udtalte vedrørende  

 spørgsmål 1, at reglerne om aktieavancebeskatning i  

 aktieavancebeskatningsloven også omfatter omsættelige beviser for  

 indskud i investeringsfore ninger, hvad enten indskudsbeviserne er udstedt af  

 akkumulerende foreninger eller af foreninger, der udlodder renter og  

 udbytter.
Det er en konsekvens heraf, at et medlem af en  

 investeringsforening, som ikke omfattes af reglerne i  

 aktieavancebeskatningslovens § 4, stk. 2, skattefrit kan sælge sit  

 investeringsbevis efter 3 års ejertid, jf. aktieavancebeskatningslovens  

 § 4, stk. 1, 2. punktum.
 Den lokale ligningsmyndighed udtalte vedrørende  

 spørgsmål 2, at salg til den udstedende forening vil være  

 omfattet af ligningslovens § 16 B, stk. 1, med mulighed for dispensation i  

 henhold til § 16 B, stk. 6. Opnås dispensation, vil en eventuel  

 fortjeneste ved salg efter 3 års ejertid være skattefri i henhold  

 til aktieavancebeskatningslovens § 4, stk. 1, når det  

 forudsættes, at der er tale om et "mindretalsmedlem", der  

 ikke er omfattet af aktieavancebeskatningslovens § 3.
Den lokale ligningsmyndighed udtalte vedrørende  

 spørgsmål 3 og 4, at ved afgørelsen af, om en  

 investeringsforening er omfattet af selskabsskattelovens § 1, stk. 1, nr. 5  

 a, eller samme lovs § 1, stk. 1, nr. 6, tillægges de  

 vedtægtsmæssige bestemmelser en betydelig vægt.
Den  

 endelige kvalifikation af investeringsforeningens skattemæssige status  

 foretages dog ud fra en samlet vurdering af investeringsforeningen, herunder  

 ikke alene de vedtægtsmæssige bestemmelser, men også  

 foreningens faktiske handlingsmønster.
I det forelagte tilfælde, hvor der  

 påtænktes etableret en udloddende investeringsforening, der alene  

 skal investere i treårige 0-renteobligationer, og hvor det enkelte  

 medlem sælger investeringsbeviset til foreningen umiddelbart efter  

 3-års-fristen, efter at kursgevinsten på 0-renteobligationer er  

 realiseret, men inden fristen for indgivelse af foreningens selvangivelse, er  

 det åbenbart fra foreningens etablering, at udlodningsforpligtelsen er  

 uden reelt indhold.
Det efterfølgende handlingsmønster udvist  

 af foreningen og dens medlemmer viser tydeligt, at der på trods af de  

 vedtægtsmæssige bestemmelser reelt er tale om en akkumulerende  

 forening, der herefter skal beskattes i henhold til selskabsskattelovens § 1,  

 stk. 1, nr. 5 a.
 Den lokale ligningsmyndighed udtalte vedrørende  

 spørgsmål 5, at man ikke fandt, at det gør nogen forskel  

 for besvarelsen af spørgsmål 3 og 4, at investeringerne  

 foretages i udenlandske obligationer i kombination med en kurssikring.  

 Ligningsmyndigheden udtalte yderligere vedrørende dette  

 spørgsmål, at udloddende investeringsselskaber i henhold til  

 selskabsskattelovens § 1, stk. 1, nr. 5 a, litra b, skal udlodde erhvervede  

 gevinster og tab efter kursgevinstlovens §§ 8 C-8 F.
 Ligningsrådet fandt, at de rejste  

 spørgsmål var af en sådan beskaffenhed, at de ikke kunne  

 besvares med den fornødne sikkerhed, hvorfor anmodningen om bindende  

 forhåndsbesked blev afvist, jf. lov om bindende forhåndsbesked om  

 skattespørgsmål m.v. § 3.
Ligningsrådet henså herved bl.a. til, at det  

 af de faktiske oplysninger fremgik, at det måtte anses for tvivlsomt,  

 om udlodningsforpligtelsen, som den var beskrevet i vedtægterne, havde  

 noget reelt indhold.
Rådet fandt derfor, at den endelige kvalifikation  

 af investeringsforeningens status måtte afgøres ud fra en samlet  

 konkret vurdering af foreningen, hvori de af ligningsmyndigheden under  

 besvarelsen af spørgsmålene 3 og 4 anførte momenter  

 måtte indgå.
