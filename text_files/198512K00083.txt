Nr LSF 83 Forslag til Lov om ændring af lov om en realrenteafgift af visse  

 pensionskapitaler m.v. (Visse udenlandske investeringsselskaber) Fremsat af Ministeren for skatter afgifter den 27. november 1985 § 1 I lov om en realrenteafgift af visse pensionskapitaler m.v., jfr. lov nr. 222 af 3. juni 1983, foretages følgende ændringer:
1. I § 3, stk. 1, 1. pkt., indsættes efter »stk. 3«: »,jfr.  

 dog § 3 a«.
 2. I § 3, stk. 2, 1. pkt., indsættes efter »som nævnt i stk. 1«:
 »og § 3 a«.
 3. Efter § 3 indsættes som ny paragraf:
»§ 3 a.
Formueafkast som nævnt i § 3, stk. 3, nr. 3-6, af aktier, anparter, andelsbeviser og konvertible obligationer medregnes ved opgørelsen af afgiftsgrundlaget, når selskabet er hjemmehørende i udlandet, på Færøerne eller i Grønland, og det må antages, 1) at formålet med erhvervelsen eller besiddelsen af aktierne m.v.
overvejende er at opnå værdistigning på disse, 2) at virksomheden i selskabet m.v. overvejende er af finansiel karakter, og 3) at det samlede afkast heraf beskattes væsentlig lavere end efter danske beskatningsregler.
Stk. 2. Under samme betingelser som nævnt i stk. 1 er formueafkastet af certifikater i investeringsforeninger som nævnt i § 3, stk. 3, nr. 7, eller i afdelinger af sådanne foreninger afgiftspligtigt, når foreningen eller afdelingen er hjemmehørende i udlandet, på Færøerne eller i Grønland.« 4. I § 4, stk. 5, 1. pkt., ændres »nr. 3 og 4,» til: »nr. 3  

 og 4, og § 3 a«.
5. I § 6, stk. 1, 2. pkt., indsættes (2 steder) efter »som nævnt i § 3, stk. 1,»: »og § 3 a«.
6. I § 11, stk. 3, 1. pkt., indsættes efter »efter § 3, stk. 1«:  

 », og § 3 a«.
7. I § 13, stk. 2, 2. pkt., indsættes efter »§ 3, stk. 1,»:  

 »og § 3 a«.
§ 2 Stk. 1. Loven træder i kraft dagen efter bekendtgørelsen i Lovtidende og har virkning fra den 1. januar 1986.
Stk. 2. For aktier m.v. og certifikater i investeringsforeninger, der er erhvervet før den 27. november 1985, opgøres ændringer i kursværdien på grundlag af værdien af aktierne m.v. eller certifikaterne den 31. december 1985 eller på grundlag af den faktiske anskaffelsessum, hvis denne er højere.
Oprindeligt fremsat lovforslag Blad nr 197 § 1 I lov om en realrenteafgift af visse pensionskapitaler m.v., jfr. lov nr. 222 af 3. juni 1983, foretages følgende ændringer:
1. I § 3, stk. 1, 1. pkt., indsættes efter »stk. 3«: »,jfr.  

 dog § 3a«.
 2. I § 3, stk. 2, 1. pkt., indsættes efter »som nævnt i stk. 1«:
 »og § 3a«.
 3. Efter § 3 indsættes som ny paragraf:
»§ 3a.
Formueafkast som nævnt i § 3, stk. 3, nr. 3-6, af aktier, anparter, andelsbeviser og konvertible obligationer medregnes ved opgørelsen af afgiftsgrundlaget, når selskabet er hjemmehørende i udlandet, på Færøerne eller i Grønland, og det må antages, 1) at formålet med erhvervelsen eller besiddelsen af aktierne m.v.
overvejende er at opnå værdistigning på disse, 2) at virksomheden i selskabet m.v. overvejende er af finansiel karakter, og 3) at det samlede afkast heraf beskattes væsentlig lavere end efter danske beskatningsregler.
Stk. 2. Under samme betingelser som nævnt i stk. 1 er formueafkastet af certifikater i investeringsforeninger som nævnt i § 3, stk. 3, nr. 7, eller i afdelinger af sådanne foreninger afgiftspligtigt, når foreningen eller afdelingen er hjemmehørende i udlandet, på Færøerne eller i Grønland.« 4. I § 4, stk. 5, 1. pkt., ændres »nr. 3 og 4« til: »nr. 3,  

 4 og § 3a«.
5. I § 6, stk. 1, 2. pkt., indsættes (2 steder) efter »som nævnt i § 3, stk. 1,»: »og § 3a«.
 6. I § 11, stk. 3, 1. pkt., indsættes efter »efter § 3, stk. 1«:
 »,og § 3a«.
7. I § 13, stk. 2, 2. pkt., indsættes efter »§ 3, stk. 1,»:  

 »og § 3a«.
§ 2 Stk. 1. Loven træder i kraft dagen efter bekendtgørelsen i Lovtidende og har virkning fra den 1. januar 1986.
Stk. 2. For aktier m.v. og certifikater i investeringsforeninger, der er erhvervet før den 27. november 1985, opgøres ændringer i kursværdien på grundlag af værdien af aktierne m.v. eller certifikaterne den 31. december 1985 eller på grundlag af den faktiske anskaffelsessum, hvis denne er højere.
BEMÆRKNINGER TIL LOVFORSLAGET 1. Lovens formål Lovforslaget er et led i indgrebet mod investering i visse udenlandske investeringsselskaber.
Lovforslaget skal således ses i sammenhæng med det samtidig fremsatte lovforslag om ændring af forskellige skattelove (visse udenlandske investeringsselskaber m.v.). Dette lovforslag tilsigter at forhindre, at personer, der er fuldt skattepligtige til Danmark, kan undgå beskatning eller opnå en relativ lav beskatning ved investering i visse udenlandske investeringsselskaber.
På tilsvarende måde skal det foreliggende lovforslag sikre, at livsforsikringsselskaber, pensionskasser m.v. og pengeinstitutter på pensionsområdet ikke kan opnå afgiftsfrit formueafkast efter realrenteafgiftsloven ved investering af pensionsmidler i de pågældende udenlandske investeringsselskaber.
Om baggrunden for lovforslagenes fremsættelse henvises til bemærkningerne til ovennævnte lovforslag.
Lov om en realrenteafgift af visse pensionskapitaler m.v. er gennemført ved lov nr. 222 af 3. juni 1983, jfr.
Folketingstidende 1982-83, sp. 9036, 9735, 12214, 12371; tillæg A sp. 3819; tillæg B sp. 1785; tillæg C sp. 553.
2. Anbringelsesregler Efter de gældende regler for anbringelse af pensionsmidler har institutionerne på pensionsområdet mulighed for i en vis udstrækning at placere pensionsmidler i udenlandske værdipapirer.
Kapitalpensionsmidler i pengeinstitutterne kan anbringes på indlånskonto eller i værdipapirer efter regler fastsat af ministeren for skatter og afgifter.
Sådanne regler er fastsat i bekendtgørelse nr. 39 af 7. februar 1984 om beskatning af pensionsordninger m.v., hvorefter indtil 50 pct. af midlerne kan anbringes i udenlandske aktier.
Kapitalpensionsmidler kan endvidere anbringes i pengeinstitutternes særlige puljeordninger.
Det er kontantkonti med variabel rente, hvor renten beregnes på grundlag af afkastet fra en værdipapirbeholdning, som tilhører pengeinstituttet.
Selvpensioneringsmidler kan ligeledes anbringes i disse puljer.
Der gælder ingen anbringelsesregler efter pensionsbeskatningsloven for puljerne.
3. De gældende regler om realrenteafgift Efter realrenteafgiftsloven skal der betales afgift af formueafkast af pensionskapitaler, medmindre det i loven er bestemt, at afkastet ikke skal medregnes ved opgørelsen af afgiftsgrundlaget.
Denne afgiftsfritagelse gælder bl.a. afkastet af aktier, anparter og andelsbeviser samt for så vidt angår ændringer i kursværdien også konvertible obligationer.
Afkastet af certifikater i investeringsforeninger eller i afdelinger af sådanne foreninger er fritaget for afgiften, når foreningen eller afdelingen ikke ifølge vedtægterne er forpligtet til inden fristen for indgivelse af selvangivelse for det pågældende indkomstår at udlodde de i indkomståret indtjente renter og udbytter (akkumulerende investeringsforeninger). Afkastet af certifikater i udloddende investeringsforeninger er derimod omfattet af afgiftspligten, medmindre foreningen ifølge sine vedtægter udelukkende kan investere i aktiver, hvis afkast helt eller delvis er undtaget fra afgiftspligten.
4. Forslagets indhold a.
Efter lovforslaget skal formueafkastet af aktier m.v. medregnes i afgiftsgrundlaget, når aktierne m.v. er udstedt af et selskab eller en forening, der er hjemmehørende i udlandet, på Færøerne eller i Grønland.
Det er dog ikke ethvert udenlandsk værdipapir, der skal være omfattet af afgiftspligten.
Der skal kun betales afgift, hvis det må antages, at formålet med erhvervelsen eller besiddelsen af aktierne m.v. overvejende er at opnå værdistigning på disse.
Det er endvidere en betingelse for afgiftspligten, at virksomheden i selskabet eller foreningen overvejende er af finansiel karakter, samt at det samlede afkast af den finansielle virksomhed beskattes væsentlig lavere end efter danske regler.
Betingelserne for afgiftspligten er de samme som dem, der skal være opfyldt, for at der kan ske beskatning efter det samtidig fremsatte lovforslag.
Betingelserne i det foreliggende lovforslag er dog tillempet de særlige forhold på realrenteafgiftsområdet, idet det i modsætning til aktieavancebeskatningsloven ikke kun drejer sig om at betale afgift i forbindelse med afståelse af aktierne, men også om afgift i det tidsrum, værdipapiret er i den afgiftspligtiges besiddelse.
b.
Ifølge forslaget er det under de anførte betingelser udbytte af aktier, anparter og andelsbeviser, samt fortjeneste eller tab ved udlodning af likvidationsprovenu fra aktieselskaber, anpartsselskaber og andelsselskaber, der skal medregnes ved opgørelsen af afgiftsgrundlaget.
Endvidere medregnes urealiserede kursværdiændringer og realiserede kursgevinster og -tab, herunder urealiserede ændringer og realiserede gevinster og tab ved afståelse af tegningsretter og andre rettigheder til de nævnte værdipapirer og til konvertible obligationer.
Urealiserede kursværdiændringer og realiserede kursgevinster og -tab samt eventuelt udbytte vedrørende certifikater i akkumulerende investeringsforeninger foreslås ligeledes gjort afgiftspligtigt.
Formueafkastet af certifikater i udloddende investeringsforeninger skal derimod fortsat ikke medregnes i afgiftsgrundlaget, såfremt foreningen ifølge vedtægterne udelukkende kan investere i aktiver, hvis afkast helt eller delvis er undtaget fra afgiftspligt.
Begrundelsen er, at institutionerne på pensionsområdet har mulighed for direkte at investere i aktiver med helt eller delvis afgiftsfrit afkast frem for i certifikater i den udloddende forening.
Endelig foreslås, at der ved opgørelsen af den afgiftspligtige rente af kontantkonti, der tilskrives på grundlag af afkastet af værdipapirer tilhørende pengeinstituttet (puljeordninger), også medregnes det årlige afkast af de pågældende udenlandske værdipapirer.
c.
Urealiserede kursværdiændringer og realiserede kursgevinster og -tab foreslås opgjort efter lagerprincippet, som i forvejen anvendes for udenlandske værdipapirer med afgiftspligtigt afkast.
Det er således kursværdierne den 31. december i året før afgiftsåret og den 31. december i afgiftsåret, der skal lægges til grund ved opgørelsen.
I anskaffelses- og salgsåret anvendes henholdsvis anskaffelsessummen og salgssummen.
5. Forslagets provenumæssige og administrative konsekvenser Det forventes, at forslaget ikke vil have mærkbare administrative virkninger.
Forslaget tilsigter at modvirke fremtidige provenutab som følge af investering i de omhandlede udenlandske investeringsselskaber.
Herudover må der forventes en mindre provenugevinst som følge af betaling af realrenteafgift af de værdipapirer, der bliver omfattet af forslaget.
6. Ikrafttræden Det er foreslået, at loven får virkning fra 1. januar 1986. De afgiftspligtige, der inden lovforslagets fremsættelse har erhvervet aktier m.v. eller certifikater i investeringsforeninger, som bliver omfattet af forslagets bestemmelser, skal ved opgørelsen af ændringerne i kursværdien benytte værdien af aktierne m.v. eller certifikaterne den 31. december 1985, medmindre den faktiske anskaffelsessum er højere.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om en realrenteafgift af visse pensionskapitaler m.v., jfr. lov nr. 222 af 3. juni 1983, foretages følgende ændringer:
1. I § 3, stk. 1, 1. pkt., indsættes efter »stk. 3«: »,jfr.  

 dog § 3a«.
 2. I § 3, stk. 2, 1. pkt., indsættes efter »som nævnt i stk. 1«:
 »og § 3a«.
--/ § 3. Afgiftsgrundlaget omfatter alle former for formueafkast, der ikke er  

 undtaget efter stk. 3, herunder:
1) renteindtægt af obligationer, konvertible obligationer, pantebreve og  

 andre fordringer, 2) urealiserede ændringer i kursværdien som følge af forkortelse af  

 restløbetiden samt realiserede kursgevinster og -tab på de i nr. 1 nævnte  

 værdipapirer i danske kroner bortset fra konvertible obligationer, 3) udbytte, kursværdiændringer, realiserede kursgevinster og -tab samt  

 skattegodtgørelse efter selskabsskattelovens § 17 A vedrørende certifikater i  

 investeringsforeninger eller i afdelinger af sådanne foreninger, 4) kursværdiændringer og realiserede kursgevinster og -tab på værdipapirer  

 i fremmed valuta samt øvrige urealiserede og realiserede valutakursgevinster  

 og -tab vedrørende afgiftspligtigt afkast.
Stk. 2. Ved opgørelsen af den afgiftspligtige rente af kontantkonti efter  

 § 2, stk. 2, nr. 1 og 2, der tilskrives på grundlag af afkastet af  

 værdipapirer, som er udskilt fra de øvrige værdipapirer tilhørende banken,  

 sparekassen eller andelskassen (pengeinstituttet), skal hele det årlige  

 afkast af værdipapirer som nævnt i stk. 1 medregnes.
Såfremt der ved en sådan  

 kontos ophævelse realiseres gevinst eller tab i forhold til indeståendet,  

 skal denne forskel medregnes i afgiftsgrundlaget.
/-- 3. Efter § 3 indsættes som ny paragraf:
»§ 3a.
Formueafkast som nævnt i § 3, stk. 3, nr. 3-6, af aktier, anparter, andelsbeviser og konvertible obligationer medregnes ved opgørelsen af afgiftsgrundlaget, når selskabet er hjemmehørende i udlandet, på Færøerne eller i Grønland, og det må antages, 1) at formålet med erhvervelsen eller besiddelsen af aktierne m.v.
overvejende er at opnå værdistigning på disse, 2) at virksomheden i selskabet m.v. overvejende er af finansiel karakter, og 3) at det samlede afkast heraf beskattes væsentlig lavere end efter danske beskatningsregler.
Stk. 2. Under samme betingelser som nævnt i stk. 1 er formueafkastet af certifikater i investeringsforeninger som nævnt i § 3, stk. 3, nr. 7, eller i afdelinger af sådanne foreninger afgiftspligtigt, når foreningen eller afdelingen er hjemmehørende i udlandet, på Færøerne eller i Grønland.« 4. I § 4, stk. 5, 1. pkt., ændres »nr. 3 og 4« til: »nr. 3,  

 4 og § 3a«.
--/ § 4. - - Stk. 5. De i § 3, stk. 1, nr. 3 og 4, nævnte ændringer i kursværdien  

 opgøres som forskellen mellem kursværdien den 31. december i året før  

 afgiftsåret og den 31. december i afgiftsåret.
I anskaffelsesåret opgøres  

 ændringerne som forskellen mellem anskaffelsessummen og kursværdien den 31.  

 december i samme år.
De realiserede kursgevinster og -tab opgøres som  

 forskellen mellem kursværdien den 31. december i året før afgiftsåret,  

 henholdsvis anskaffelsessummen, og salgssummen.
Ved aktiver i fremmed valuta  

 opgøres kursværdien i danske kroner.
/-- 5. I § 6, stk. 1, 2. pkt., indsættes (2 steder) efter »som nævnt i § 3, stk. 1,»: »og § 3a«.
--/ § 6. For skattepligtige livsforsikringsselskaber nedsættes  

 afgiftsgrundlaget med en procent af den skattepligtige indkomst for det til  

 afgiftsåret svarende indkomstår.
Denne procent udgør forholdet mellem på den  

 ene side formueafkastet som nævnt i § 3, stk. 1, og på den anden side summen  

 af formueafkastet som nævnt i § 3, stk. 1, og formueafkastet som nævnt i § 3,  

 stk. 3, ganget med 100. Afkastet som nævnt i § 3, stk. 3, opgøres efter  

 selskabsskattelovgivningens regler. - - /-- 6. I § 11, stk. 3, 1. pkt., indsættes efter »efter § 3, stk. 1«:
 »,og § 3a«.
--/ § 11. - - Stk. 3. Den negative afgift efter stk. 2 beregnes som en procent af  

 værdien af aktiver, hvis afkast er afgiftspligtigt efter § 3, stk. 1. Denne  

 procent svarer til forskellen mellem prisstigningsprocenten efter § 10, stk.  

 6, og afkastprocenten efter § 10, stk. 3, idet denne forskel dog nedsættes  

 forholdsmæssigt efter § 8. Aktiverne opgøres til de værdier, der ligger til  

 grund for opgørelsen af afgiftspligtigt afkast efter § 4. Værdien af  

 aktiverne opgøres ved afgiftsårets begyndelse eller ved dets slutning, hvis  

 denne værdi er mindre.
/-- 7. I § 13, stk. 2, 2. pkt., indsættes efter »§ 3, stk. 1,»:  

 »og § 3a«.
