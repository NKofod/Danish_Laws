Bekendtgørelse om  

 embedslægeinstitutionernes virksomhed I medfør af §§ 6 og 7 i lov om embedslægeinstitutioner  

 m.v. jf. lovbekendtgørelse nr. 805 af 13. september 2001,  

 fastsættes følgende:
Kapitel 1 Administrative forhold § 1. Der oprettes en embedslægeinstitution i  

 hver amtskommune, for Bornholm i Bornholms regionskommune.
For  

 Københavns og Frederiksberg kommuner oprettes en fælles  

 embedslægeinstitution.
Stk. 2. Hver embedslægeinstitution indgår i  

 én af fire samarbejdsregioner.
De etablerede samarbejdsregioner  

 fremgår af bilag 1 til bekendtgørelsen.
§ 2. Ved hver embedslægeinstitution  

 ansættes et antal embedslæger samt den fornødne  

 medhjælp til løsning af de opgaver institutionen er  

 pålagt.
Ved embedslægeinstitutionerne kan endvidere oprettes  

 uddannelsesstillinger som embedslægeassistent.
Stk. 2. Hver samarbejdsregion ledes af en af Sundhedsstyrelsen  

 udpeget ledende embedslæge, der har ansættelse i en af regionens  

 embedslægeinstitutioner.
Den ledende embedslæge har  

 administrative og faglige ledelsesbeføjelser overfor personalet i  

 samarbejdsregionens institutioner.
Den ledende embedslæge har ansvaret  

 for tilrettelæggelse af den samlede virksomhed i samarbejdsregionen,  

 herunder for en hensigtsmæssig fordeling af sagsområder og andre  

 opgaver mellem regionens embedslæger.
Sundhedsstyrelsen kan  

 fastsætte nærmere regler om den ledende embedslæges ansvar  

 og kompetence.
 Stk. 3. Såfremt det findes hensigtsmæssigt med en  

 ændret funktionsdeling mellem regionens embedslægeinstitutioner,  

 afgiver den ledende embedslæge indstilling herom til Sundhedsstyrelsen  

 i henhold til § 1, stk. 3, i lov om embedslægeinstitutioner  

 m.v.
§ 3. Sundhedsstyrelsen varetager indenfor de af  

 Indenrigs- og Sundhedsministeriet fastsatte rammer de overordnede  

 driftsopgaver for embedslægevæsenet, herunder  

 økonomistyring.
Sundhedsstyrelsen fastsætter i den forbindelse  

 regler for embedslægeinstitutionens og samarbejdsregionens kasse- og  

 regnskabsfunktion.
 Stk. 2. Sundhedsstyrelsen kan delegere driftsopgaver til  

 den enkelte samarbejdsregion.
 § 4. Embedslægeinstitutionerne hører  

 i faglig henseende under Sundhedsstyrelsen.
 Stk. 2. Embedslægeinstitutionen kan forelægge  

 spørgsmål af miljømæssig art for  

 Miljøstyrelsen og spørgsmål af socialmedicinsk art for  

 Socialministeriet.
 § 5. Embedslæger skal have Indenrigs- og  

 Sundhedsministeriets tilladelse til at udøve privat  

 lægevirksomhed eller have ansættelse som læge eller som  

 lægelig rådgiver udenfor embedslægeinstitutionen.
Kapitel 2 Generelt om embedslægeinstitutionens opgave § 6. Embedslægeinstitutionen skal  

 følge sundhedsforholdene i amtsrådskredsen, påse at  

 sundhedslovgivningen overholdes, samt henlede myndighedernes  

 opmærksomhed på mangler ved de sundhedsmæssige forhold og  

 fremkomme med forslag til forbedringer.
§ 7. Embedslægeinstitutionen rådgiver  

 de statslige myndigheder, amter og kommuner i amtsrådskredsen  

 vedrørende sundhedsmæssige forhold.
Institutionens  

 rådgivning kan ske ved afgivelse af udtalelser, deltagelse i  

 møder og udvalgsarbejde m.v., formidling af data samt i forbindelse  

 med tilsyns- og overvågningsarbejde.
Kapitel 3 Miljømæssige og hygiejniske forhold § 8. Embedslægeinstitutionen rådgiver  

 de myndigheder, der varetager lovgivningen om miljøbeskyttelse,  

 jordforurening, vandindvinding og vandforsyning, fødevarer, bygninger,  

 boligbyggeri, boligtilsyn og fysisk planlægning.
 § 9. Embedslægeinstitutionen orienterer den  

 lokale arbejdstilsynskreds om sundhedsskadelige forhold i  

 arbejdsmiljøet, der er kommet til institutionens kendskab og  

 undersøger mistænkte ophobninger af sygdomstilfælde.
Kapitel 4 Socialmedicinske forhold § 10. Embedslægeinstitutionen rådgiver  

 statslige, amtslige og kommunale myndigheder ved disses planlægning og  

 gennemførelse af sociale og sundhedsmæssige opgaver,  

 herunder:
1)	den kommunale sundhedstjeneste 2)	hjemmesygeplejen 3)	svangerskabshygiejne- og fødselshjælp 4)	den øvrige social- og sundhedstjeneste.
 Stk. 2. Embedslægeinstitutionen inddrages af  

 amtskommunen i den amtslige sundhedsplanlægning, jf. § 27 f,  

 stk. 3, i lov om offentlig sygesikring.
 Stk. 3. Embedslægeinstitutionen gennemfører  

 én gang årligt et uanmeldt tilsynsbesøg vedrørende  

 de sundhedsmæssige forhold i plejehjem og tilsvarende boenheder, jf.  

 § 6 a i lov om embedslægeinstitutioner m. v.
Stk. 4. Embedslægeinstitutionen rådgiver om  

 sundhedsmæssige forhold i amtskommunale og kommunale dag- og  

 døgninstitutioner.
Institutionen kan overfor de ansvarlige myndigheder  

 fremsætte henstilling om afhjælpning af mangler ved de  

 sundhedsmæssige forhold.
 § 11. Embedslægeinstitutionen kan  

 rådgive statslige, amtskommunale og kommunale myndigheder i sager  

 vedrørende enkeltpersoners sundhedsmæssige og socialmedicinske  

 forhold, såfremt det kræver embedslægefaglig  

 sagkundskab.
Kapitel 5 Embedslægeinstitutionens opgaver for  

 Sundhedsstyrelsen § 12. Embedslægeinstitutionen fører  

 på Sundhedsstyrelsens vegne tilsyn med den sundhedsfaglige virksomhed,  

 der udføres af personer inden for sundhedsvæsenet.  

 Sundhedsstyrelsen kan fastsætte retningslinier for tilsynet.
 Stk. 2. For så vidt angår uautoriserede  

 behandleres virksomhed vurderer embedslægeinstitutionen, om der kan  

 foreligge overtrædelse af lægelovens kapitel 6 om  

 kvaksalveri.
 § 13. Finder embedslægeinstitutionen, at der  

 bør indledes politimæssig undersøgelse eller rejses  

 tiltale mod én af de i § 12 omhandlede personer i anledning af  

 deres virksomhedsudøvelse, afgiver institutionen indstilling herom til  

 Sundhedsstyrelsen.
 § 14. Finder embedslægeinstitutionen, at en  

 person ved udøvelse af virksomhed inden for sundhedsvæsenet er  

 til fare for andre mennesker, jf. lov om sundhedsvæsenets  

 centralstyrelse m.v., kapitel 2, indberetter institutionen efter stedfunden  

 undersøgelse forholdet til Sundhedsstyrelsen.
 § 15. Embedslægeinstitutionen skal  

 foranledige, at sundhedspersoner afgiver de anmeldelser og indberetninger,  

 som de har pligt til at afgive samt indberette til Sundhedsstyrelsen, hvis  

 pålæg herom ikke er efterkommet.
§ 16. Embedslægeinstitutionen varetager  

 på Sundhedsstyrelsens vegne opgaver i medfør af  

 epidemilovgivningen.
Sundhedsstyrelsen kan fastsætte nærmere  

 retningslinier herfor.
 § 17. Indenfor nærmere af Sundhedsstyrelsen  

 fastsatte retningslinier påhviler det embedslægeinstitutionen  

 at:
1)	medvirke i den lokale gennemførelse af centrale initiativer  

 til at fremme befolkningens sundhed 2)	underrette de centrale sundhedsmyndigheder om lokale forhold af  

 væsentlig sundhedsmæssig betydning 3)	indsamle og bearbejde medicinalstatistiske oplysninger 4)	medvirke med fremskaffelse af oplysninger til brug ved udarbejdelse  

 af faglige og økonomiske rapporteringer om  

 embedslægevæsenet 5)	medvirke til samarbejde mellem forskellige grupper af  

 sundhedspersoner 6)	rådgive sundhedspersoner om gældende bestemmelser  

 m.v.
Kapitel 6 Retsmedicinske forhold § 18. Embedslægeinstitutionen yder bistand  

 til rets - og politimyndighederne i følgende tilfælde:
1)	foretagelse af retslægelige ligsyn 2)	udstedelse af ligpas 3)	afgivelse af udtalelser i sager vedrørende  

 værgemål 4)	afgivelse af erklæring om avlingstidspunkt for børn  

 samt udtagelse af blodprøver i faderskabssager 5)	vurdering af lægeattester til brug ved udstedelse eller  

 fornyelse af kørekort 6)	vurdering af sundhedspersoners mulige overtrædelse af  

 autorisationslovene eller misbrug af deres stilling.
Kapitel 7 Øvrige opgaver § 19. Embedslægeinstitutionen forbereder  

 klagesager for Sundhedsvæsenets Patientklagenævn i henhold til  

 kapitel 3 i lov om sundhedsvæsenets centralstyrelse m. v.  

 Sundhedsvæsenets Patientklagenævn kan fastsætte  

 retningslinier herfor.
 § 20. Embedslægeinstitutionen medvirker i  

 samarbejde med Lægemiddelstyrelsens repræsentanter ved styrelsens  

 tilsyn med apoteker, apoteksfilialer, apoteksudsalg, sygehusapoteker,  

 sygehusapoteksfilialer, medicindepoter og distribuerende læger.
 Stk. 2. Embedslægeinstitutionen kan rådgive  

 Lægemiddelstyrelsen i forbindelse med planlægningen af  

 befolkningens forsyning med lægemidler.
 § 21. Embedslægeinstitutionen varetager i  

 øvrigt opgaver, der i henhold til anden lovgivning er tillagt  

 embedslæger eller embedslægeinstitutioner.
Kapitel 8 Ikrafttrædelsesbestemmelse m.v.
 § 22. Bekendtgørelsen træder i kraft  

 den 1. januar 2003.
 Stk. 2. Samtidig ophæves bekendtgørelse nr. 474  

 af 19. september 1974 om embedslægeinstitutionernes virksomhed.  

 Endvidere ophæves cirkulære nr. 146 af 21. september 1999 om valg  

 af administrerende embedslæge og dennes funktioner og ansvar.
Indenrigs- og Sundhedsministeriet, den 13.  

 december 2002 Lars Løkke Rasmussen /Steen Loiborg Bilag 1 Embedslægevæsenets samarbejdsregioner Samarbejdsregion I:
(Jylland Nord) Embedslægeinstitutionen for Nordjyllands amt Embedslægeinstitutionen for Viborg amt Embedslægeinstitutionen for Århus amt Embedslægeinstitutionen for Ringkøbing amt Samarbejdsregion II:
(Jylland Syd og Fyn) Embedslægeinstitutionen for Vejle amt Embedslægeinstitutionen for Ribe amt Embedslægeinstitutionen for Sønderjyllands amt Embedslægeinstitutionen for Fyns amt Samarbejdsregion III:
(Sjælland og Lolland- Falster) Embedslægeinstitutionen for Storstrøms amt Embedslægeinstitutionen for Vestsjællands amt Embedslægeinstitutionen for Roskilde amt Embedslægeinstitutionen for Frederiksborg amt Samarbejdsregion IV:
