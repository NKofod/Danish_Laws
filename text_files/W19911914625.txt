Når den udmålte kontanthjælp overstiger den hjælp, som efter § 37,  

 stk. 5, højst kan udbetales, skal der som udgangspunkt foretages en  

 forholdsmæssig reduktion af samtlige poster i den udmålte hjælp.
Der skulle  

 dog mindst udbetales et beløb, som svarer til den nedsatte grundydelse efter  

 bistandslovens § 37, stk. 2, 5. punktum, og boligtillæg.
 REDEGØRELSE FOR SAGEN:
M fik fra den 1. januar 1990, efter at have modtaget kontanthjælp i 9  

 måneder, udmålt hjælpen med nedsat grundydelse efter bistandslovens § 37,  

 stk. 2, 5. punktum, på 2.400 kr. samt boligtillæg på 963 kr.
Da han efter  

 skilsmisse var pålagt normalbidrag over for seks børn, blev der desuden  

 udmålt børnetillæg på 6 x normalbidraget, i alt 3.786 kr.
 Den samlede beregnede hjælp udgjorde herefter 7.149 kr. pr. måned, hvilket  

 oversteg grænsebeløbet for den hjælp, der kunne ydes ham, jf. bistandslovens  

 § 37, stk. 5, på 5.200 kr. pr. måned.
 Kommunen foretog herefter en forholdsmæssig reduktion af børnetillæggene  

 og den øvrige kontanthjælp, hvorefter den hjælp, der kunne udbetales,  

 udgjorde 2.446 kr.
 AFGØRELSEN, DER KLAGES OVER:
Amtsankenævnet pålagde kommunen at udbetale kontanthjælp med et beløb  

 svarende til den udmålte grundydelse og boligtillæg.
Et eventuelt  

 overskydende beløb af den udmålte hjælp skulle anvendes til delvis dækning af  

 M's bidragspligt over for hans seks børn.
Nævnet lagde ved afgørelsen vægt på, at der ved reduktionen i hjælpen til  

 dækning af bidragspligten burde levnes M et beløb af den udmålte hjælp,  

 hvoraf hans udgifter til bolig og underhold kunne dækkes.
Nævnet fandt, at  

 der ved vurderingen heraf burde tages udgangspunkt i bistandslovens § 37,  

 stk. 2, 5. punktum, samt de aktuelle boligudgifter.
 KLAGEN TIL ANKESTYRELSEN:
Kommunen klagede over nævnets afgørelse og henviste bl.a. til, at kommunen  

 havde truffet generel beslutning om, at der i situationer, hvor  

 kontanthjælpen nedsættes til dagpengemaksimum eller 90 % af hidtidigt niveau,  

 og hvor børnetillæg omkonteres til bidragskonto, skal ske en forholdsmæssig  

 reduktion af grundydelse, boligtillæg og børnetillæg, jf.
SM O-68-87. (* 1) Antaget til principiel behandling:
 Sagen blev antaget til principiel behandling under henvisning til, at SM  

 O-68-87 ikke tog stilling til problemet i den foreliggende sag og desuden var  

 afgjort inden indførelsen af faste ydelser i bistandsloven, samt til, at  

 Socialstyrelsen havde udtrykt ønske om en afklaring af spørgsmålet om,  

 hvordan kontanthjælp, der skulle reduceres som følge af grænsebeløbet i  

 bistandslovens § 37, stk. 5, skulle beregnes i en situation med meget store  

 bidragsforpligtelser.
 LOVGRUNDLAG:
 Bistandslovens § 37.
 Socialministeriets vejledning af 5. marts 1987 om kontanthjælp efter  

 bistandsloven.
 Socialministeriets vejledning af 17. februar 1989 om ændring af vejledning  

 om kontanthjælp efter bistandsloven, pkt. 7.
 ANKESTYRELSENS AFGØRELSE:
 Som udgangspunkt måtte der foretages en forholdsmæssig reduktion af  

 samtlige poster i den udmålte kontanthjælp, når denne oversteg den hjælp, som  

 efter § 37, stk. 5, højst kunne udbetales.
 Ved reduktionen i M's hjælp til dækning af hans bidragsforpligtelser burde  

 der dog levnes ham et beløb til dækning af hans boligudgifter og underhold,  

 svarende til boligtillægget og den nedsatte grundydelse efter bistandslovens  

 § 37, stk. 2, 5. punktum.
 Ankestyrelsen tiltrådte således amtsankenævnets afgørelse.
 (* 1) Efter SM O-68-87 skulle der, når den udmålte kontanthjælp oversteg  

 det beløb, der maksimalt kunne udbetales, ske forholdsmæssig reduktion i  

 samtlige poster, der indgik i beregningen ved udmåling af hjælp.
