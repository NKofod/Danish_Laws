Bekendtgørelse  

 om udjævningsreserver inden for kredit- og kautionsforsikring I medfør af § 196, stk. 1, og § 373, stk. 2, i lov om  

 finansiel virksomhed, jf. lovbekendtgørelse nr. 686 af 25. juni 2004 som  

 ændret  

 ved lov nr. 1383 af 20. december 2004, fastsættes:
 § 1.  

  

 Forsikringsvirksomheder,  

 der udøver virksomhed, såvel direkte som indirekte, inden for  

 forsikringsklasserne  

 14 og 15, skal for denne virksomhed oprette og regulere en udjævningsreserve  

 som en særskilt post under egenkapitalen efter reglerne i denne  

 bekendtgørelse.
 Stk. 2.  

  

 I det følgende  

 forstås ved teknisk resultat: Forskellen mellem årets præmieindtægter efter  

 fradrag af genforsikringspræmier og årets erstatningsudgifter efter fradrag  

 af  

 den genforsikrede andel for den virksomhed, der er omfattet af stk. 1.
 § 2.  

  

 Udjævningsreserven skal i hvert regnskabsårs balance forøges med et beløb  

 svarende til mindst 75 pct. af et eventuelt positivt teknisk resultat i  

 regnskabsåret.
 Stk. 2.  

  

 Forøgelse af  

 udjævningsreserven efter stk. 1 kan undlades, hvis udjævningsreserven udgør  

 150  

 pct. eller mere af gennemsnittet af de årlige præmieindtægter efter fradrag  

 af  

 genforsikringspræmier i de fem seneste regnskabsår for den virksomhed, der er  

 omfattet af § 1, stk. 1.
 Stk. 3.  

  

 Hvis forsikringsvirksomhedens  

 bruttopræmieindtægter for den virksomhed, der er nævnt i § 1, stk. 1, udgør  

 mindre end 4 pct. af forsikringsvirksomhedens samlede bruttopræmieindtægter  

 og  

 er mindre end 2.500.000 euro, finder stk. 1 ikke anvendelse.
§ 3.  

  

 Hvis der i et regnskabsår forekommer et negativt teknisk resultat, kan der i  

 balancen ved regnskabsårets udgang frigøres et beløb fra udjævningsreserven  

 svarende til det negative tekniske resultat.
Udjævningsreserven kan dog ikke  

 blive negativ.
 Stk. 2.  

  

 Udjævningsreserven  

 kan ud over den formindskelse, der foretages efter stk. 1, nedbringes ved  

 udgangen af et regnskabsår til det beløb, der svarer til 150 pct. af  

 gennemsnittet  

 af de årlige præmieindtægter efter fradrag af genforsikringspræmier i de fem  

 seneste regnskabsår for den virksomhed, der er omfattet af § 1, stk. 1.
 Stk. 3.  

  

 Nedbringelse af  

 udjævningsreserven i andre tilfælde end dem, der er omfattet af stk. 1 og 2,  

 kan kun foretages efter tilladelse fra  

 Finanstilsynet.
 § 4.  

  

 Forsætlig eller groft uagtsom overtrædelse af § 1, stk. 1, § 2, stk. 1, og §  

 3,  

 stk. 1-3, straffes med bøde.
 § 5.  

  

 Bekendtgørelsen træder i kraft den 1. januar 2005 og finder anvendelse for  

 regnskabsår, der begynder 1. januar 2005 og senere.
 Stk. 2.  

  

 Beløb, der ved  

 udgangen af regnskabsåret 2004 er opført under udjævningshensættelser i  

 medfør  

 af bekendtgørelse nr. 726 af 27. november 1989 om udjævningshensættelser  

 inden  

 for kredit- og kautionsforsikring, overføres uden om resultatopgørelsen til  

 en  

 udjævningsreserve efter denne bekendtgørelse i åbningsbalancen for 2005.  

 Beløbet  

 kan, ligeledes uden om resultatopgørelsen, i åbningsbalancen reguleres efter  

 reglerne i § 3, stk. 2 og 3. En eventuel forøgelse af  

 udjævningshensættelserne,  

 der kræves efter reglerne i den nævnte bekendtgørelse ved udgangen af 2004,  

 kan  

 undlades, medmindre en tilsvarende forøgelse af udjævningsreserven efter  

 reglerne i denne bekendtgørelse ville være krævet.
Stk. 3.  

  

 Bekendtgørelse  

 nr. 726 af 27. november 1989 om udjævningshensættelser inden for kredit- og  

 kautionsforsikring ophæves.
Bekendtgørelsen finder dog fortsat anvendelse for  

 regnskabsaflæggelsen og regnskabsindberetningen for 2004, jf. dog stk. 2.
