Det er massemediernes opgave at bringe  

 korrekt og hurtig information.
Så langt det er muligt, bør det kontrolleres,  

 om  

 de oplysninger, der gives, er korrekte.
Pressenævnet fandt, at B.T., der i maj 2004  

 bragte en omtale af havarikommissionens rapport, som frifandt flyvelederen,  

 burde have kontrolleret rigtigheden af udsagnene bragt den 10. januar 2006 om  

 den afdøde flyveleders skyld.
Pressenævnet fandt derfor, at der ikke var  

 belæg  

 for de bragte udsagn, og at B.T. hade handlet i strid med god presseskik.  

 Nævnet udtalte sin kritik heraf.
 Da B.T. den 11. januar 2006 havde bragt en  

 berigtigelse af den påklagede artikel, fandt Nævnet, at der ikke var grundlag  

 for at pålægge B.T. at offentliggøre Nævnets kendelse i medfør af  

 medieansvarsloven § 49.
Kendelse  

 fra Pressenævnet i sag 2006-6-291 [K] har klaget til  

 Pressenævnet over en artikel i B.T. den 10. januar 2006, idet han mener, at  

 god  

 presseskik er tilsidesat.
 [K] er svoger til den afdøde  

 flyveleder, [A], og klagen er indgivet på vegne af den afdøde flyveleders  

 familie.
1. Sagsfremstilling Den 10. januar 2006 bragte  

 B.T. under overskriften Den dag katastrofen indtraf og  

 underoverskriften Den  

 danske flyveleder [A] var i 2002 skyld i, at to fly kolliderede over  

 Überlingen  

 i Tyskland. 71 mennesker, heraf mange russiske børn, mistede livet, da et  

 tysk  

 fragtfly og et russisk passagerfly stødte ind i hinanden. følgende  

 artikel:
Den danske flyveleder var  

 alene i kontrolrummet, da katastrofen indtraf.
Hans schweiziske kollega havde  

 netop forladt sin plads i strid med sine instrukser for at gå i kantinen.
 Besætningen på det russiske  

 fly blev stærkt forvirret af den 35-årige [A]s desperate forsøg på at hindre  

 kollisionen i sidste øjeblik.
 Sikkerhedssystemet TCAS  

 advarede begge piloter, men den russiske pilot valgte at følge flyvelederens  

 fatale instrukser.
Flyene ændrede kurs, men  

 stadig i samme retning.
Begge fly valgte at dykke, og få sekunder senere  

 knustes de.
 Efter tragedien anbefalede de  

 europæiske luftfartsmyndigheder, Eurocontrol, at der mindst er to flyveledere  

 på arbejde på samme tid.
Den danske flyveleder blev i  

 2004 dræbt i sit hjem i Schweiz af en 48-årig russisk familiefar, som mistede  

 sin hustru og to børn ved flyulykken. B.T. bragte den 11. januar  

 2006 under overskriften Flyveleder uden skyld følgende rettelse:
 Den danske flyveleder [A]  

 var ikke, som B.T. desværre skrev i går, ansvarlig for katastrofen over  

 Überlingen den 1. juli 2002.
 Det slog den tyske  

 havarikommission fast i sin rapport to år senere.
B.T. beklager fejlen. 2. Parternes synspunkter [K] har anført, at B.T. ikke  

 har belæg for sin påstand om, at flyveleder [A] var skyld i flyulykken, idet  

 den juridiske placering af skyldspørgsmålet endnu ikke har fundet sted.
 [K] har videre anført, at  

 havarikommissionens rapport konkluderede, at ulykken skyldtes et sammenfald  

 af  

 en række uheldige omstændigheder.
 [K] har endeligt anført, at  

 B.T. ikke har foretaget en tilstrækkelig rettelse, idet man den 10. januar  

 2006  

 skrev, at flyvelederen var skyld i flyulykken, men i avisen den 11. januar  

 2006  

 skrev, at flyvelederen ikke var ansvarlig for ulykken. [K] har anført, at der  

 er en betydelig forskel, idet man kan være ansvarlig uden at være skyldig.
 B.T. har anført, at artiklen  

 beskrev en situation, hvor to fly var ved at støde sammen, hvorfor ulykken  

 fra  

 2002 omtaltes.
 B.T. har beklaget, at  

 journalisten ikke har lavet sin research omhyggeligt nok, og ikke var  

 opmærksom  

 på, at flyveleder [A] blev frikendt i havarirapporten.
 B.T. har endeligt anført, at  

 avisen af egen drift har rettet fejlen, samt beklaget over for [K].
 3. Pressenævnets afgørelse og  

 begrundelse:
 I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Lene Sarup og Leif Max Hansen.
Det er massemediernes opgave  

 at bringe korrekt og hurtig information.
Så langt det er muligt, bør det  

 kontrolleres, om de oplysninger, der gives, er korrekte.
Pressenævnet finder, at B.T.,  

 der i maj 2004 bragte en omtale af havarikommissionens rapport, som frifandt  

 flyvelederen, burde have kontrolleret rigtigheden af udsagnene bragt den 10.  

 januar 2006 om den afdøde flyveleders skyld.
Pressenævnet finder derfor, at  

 der  

 ikke er belæg for de bragte udsagn, og at B.T. har handlet i strid med god  

 presseskik.
Nævnet udtaler sin kritik heraf.
 Da B.T. den 11. januar 2006  

 har bragt en berigtigelse af den påklagede artikel, finder Nævnet, at der  

 ikke  

 er grundlag for at pålægge B.T. at offentliggøre Nævnets kendelse i medfør af  

 medieansvarsloven § 49.
