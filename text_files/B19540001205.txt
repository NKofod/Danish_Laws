 I henhold til § 3 i lov nr. 392 af 12. juli 1946 om selvangivelse af  

 indkomst og formue, om foranstaltninger til kontrol med selvangivelsen og om  

 straffen for skattesvig m.v. har finansministeren fastsat, at der i det  

 nedenfor anførte omfang indføres regnskabspligt for land- og skovbrug samt  

 gartnerier, frugtplantager og planteskoler, således at de, der omfattes af  

 regnskabspligten, fra og med den regnskabsperiode, der begynder 1. juni 1954  

 eller senere, skal være pligtige til at føre et regnskab, der opfylder de  

 mindstekrav, der fastsættes af ligningsrådet, samt til herefter inden udløbet  

 af fristen for indgivelse af selvangivelse til ligningsmyndigheden at  

 indsende et på grundlag af dette regnskabsmateriale udarbejdet driftsregnskab  

 med dertil hørende statusopgørelse, første gang for det skatteår, for hvilket  

 den nævnte regnskabsperiode skal lægges til grund for skatteansættelsen.
Regnskabspligten omfatter ejere af Hvor en ejendom dels drives som landbrug, dels som gartneri, frugtplantage  

 eller planteskole, er den benyttelse, der må anses for hovedformålet for  

 driften af ejendommen, afgørende for regnskabspligten.
 Er ejendommen bortforpagtet, påhviler regnskabspligten brugeren.
Den, der er ejer eller bruger af flere af de under a) eller b) nævnte  

 ejendomme, er regnskabspligtig, såfremt ejendommenes grundbeløb, henholdsvis  

 grundbeløb eller vurderingssummer til ejendomsskyld, sammenlagt overstiger de  

 under a) eller b) nævnte beløb.
Hvor ejeren af en af de under a) eller b)  

 nævnte ejendomme har bortforpagtet en ikke selvstændig vurderet del af  

 ejendommen, afhænger ejerens og forpagterens regnskabspligt af, hvor stor en  

 del af grundbeløbet, henholdsvis grundbeløbet eller vurderingssummen til  

 ejendomsskyld, for ejendommen, der må anses at falde på hver af de to dele af  

 ejendommen.
 Hvor en ejendom, der efter foranstående omfattes af regnskabspligten, er i  

 sameje, er samtlige parthavere hver for sig ansvarlige for, at regnskabet  

 føres, og pligtige til at indsende driftsregnskab med dertil hørende  

 statusopgørelse til ligningsmyndigheden.
 Der vil fra statens ligningsdirektorat fremkomme nærmere meddelelse om de  

 mindstekrav, der må stilles til regnskabet, samt om affattelsen af  

 driftsregnskab og status ved regnskabsperiodens udløb.
 Såfremt en skattepligtig, der i henhold til foranstående er pligtig at  

 indsende driftsregnskab med tilhørende statusopgørelse til  

 ligningsmyndigheden, undlader at indsende dette rettidigt, betragtes hans  

 selvangivelse af indkomsten som ugyldig med alle deraf følgende virkninger  

 for ansættelsen og retten til påklage af denne, jfr. § 3, stk. 2, i fornævnte  

 lov af 12. juli 1946.
 Eventuelle tvivlsspørgsmål om, hvem der omfattes af den foran omhandlede  

 regnskabspligt, forelægges skattedepartementet.
 Finansministeriet, den 14. januar 1954.
 Kampmann.
