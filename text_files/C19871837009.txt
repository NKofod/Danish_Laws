 1. Udbetaling af omkostningsgodtgørelse til personer,  der i øvrigt er  

 ulønnede.
 Foreningen skal ikke trække A-skat ved udbetaling af  

 omkostningsgodtgørelse og ikke indsende oplysningsseddel til  

 skattemyndighederne.
 Ved omkostningsgodtgørelse forstås:
a.
Kilometergodtgørelse efter ligningsrådets satser til spillere og  

 trænere for kørsel i egen bil, herunder kørsel med andre idrætsudøvere, samt  

 til forældre, som i egen bil kører for idrætsudøverens børn.
I øvrigt  

 henvises til afsnittet om rejse- og kørselsgodtgørelse i  

 statsskattedirektoratets nye vejledning (marts 1987), supplement til  

 Skattetræk.
b.
Ydelser, der kun dækker udgifter til:
- telefon, porto og kontorartikler samt møder - sportstøj - vask og rensning af sportstøj.
c.
Dommervederlag på indtil 90 kr. pr. kamp.
 2. Udbetaling af løn og omkostningsgodtgørelse.
 Foreninger, der udbetaler løn til idrætsudøvere, trænere, kasserere og  

 anden medhjælp, kan undlade at trække A-skat, hvis lønnen pr. kalenderår på  

 forhånd er aftalt til 10.000 kr. eller derunder.
 Overstiger den aftalte løn 10.000 kr. pr. kalenderår, skal der trækkes  

 A-skat i det fulde beløb.
Den udbetalte løn er som hidtil skattepligtig indkomst for modtagerne, og  

 der skal derfor indsendes oplysningsseddel på det udbetalte beløb, selv om  

 der ikke er trukket A-skat.
Beløbet anføres i felt 13 (A-indkomst).
Personer, der modtager løn uden skattetræk, bør anmode om ændring af deres  

 forskudsregistrering, hvis de vil undgå restskat.
Lønnen, der er A-indkomst,  

 vil af tekniske grunde blive betragtet som B-indkomst ved den ændrede  

 forskudsregistrering.
 Der skal ikke trækkes A-skat i godtgørelse til dækning af udgifter til  

 rejse, kørsel og fortæring under rejse, hvis disse udbetales i henhold til  

 ligningsrådets satser, og når betingelserne i øvrigt er opfyldt, jf.  

 SD-cirkulære 1986-51.
 Der er ikke oplysningspligt for disse godtgørelser.
3. Tabt arbejdsfortjeneste Der skal ikke trækkes A-skat i erstatning for tabt arbejdsfortjeneste til  

 amatøridrætsudøvere, men der skal indsendes oplysningsseddel for disse.
 4. Ikrafttrædelse mv.
 Cirkulæret gælder fra og med indkomståret 1987.
 Cirkulære 1984-22 ophæves.
 Eventuelle tvivlsspørgsmål kan rettes til kommunens skatteforvaltning.
