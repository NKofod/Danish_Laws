(Til de socialpædagogiske seminarier) De studerende optages på seminariet med forskellige forudsætninger med  

 hensyn til såvel studiefærdigheder som teoretiske og praktiske erfaringer.  

 Det er studievejledningens opgave - med baggrund i de studerendes forskellige  

 forudsætning og ud fra uddannelsens mål og indhold - at give et overblik over  

 uddannelsens og undervisningens tilrettelæggelse og at støtte den studerende  

 til at arbejde selvstændigt og dybtgående, alene og sammen med andre.
Studievejledningen omfatter forskellige funktioner, den orienterende, den  

 vejledende og den rådgivende, som det kan være vanskeligt at adskille i det  

 daglige studievejledningsarbejde.
Studievejledningens orienterende funktion  

 angår uddannelsens vilkår og opbygning, det enkelte seminariums studieplaner  

 og særlige bestemmelser, økonomiske støttemuligheder under uddannelsen og  

 tilsvarende emner, som kan gennemgås for hele årgange eller klasser.  

 Studievejledningens vejledende funktion angår studie-, læse- og notatteknik  

 og vejledning i forbindelse med de studerendes samlede studiesituation, f.eks  

 ved tilvalg, studierejser og speciale.
Denne vejledning kan foregå holdvis  

 eller gruppevis.
Studievejledningens rådgivende funktion angår den enkelte  

 studerendes studiemæssige situation, f.eks. ved midtvejsvurderingen, og i  

 forbindelse med studietekniske problemer såsom læse- og skrivefærdigheder,  

 opstilling af dispositioner, opgaveskrivning m.v.
Hertil kommer rådgivning  

 ved pædagogiske problemer f.eks. afklaring af mål og indhold for den  

 studerende, valg af interesseområder og særlige studieforløb.
 For den enkelte studerende kan studievejledningen resultere i støtte til  

 det hidtidige studieforløb, og til den studerendes beslutning om ændret  

 arbejdsform, fordybelse i andet område, tilmelding til bestemte valgfrie  

 undervisningsforløb, udarbejdelse af særlige individuelle opgaver eller  

 ansøgning om at gå et studieår om eller søge orlov.
Studievejledningen tilbyder rådgivning af den enkelte studerende, når der  

 opstår forhold, der kan hæmme eller true studieforløbet, f.eks. ved svigtende  

 fremmøde, ved overflytning fra andet seminarium, genoptagelse af uddannelsen  

 efter afbrydelse.
Opstår der i denne sammenhæng særlige personlige problemer  

 må rådgivningen ikke have behandlende karakter, men bør indskrænke sig til  

 oplysning om, hvor hjælp kan hentes.
Studievejledningen må iøvrigt varetages  

 under hensyntagen til gældende bestemmelser om forvaltning, tavshedspligt  

 m.v.
 For at sikre, at de studerende får samme grundlæggende studievejledning,  

 indgår følgende emner i seminariets tilrettelæggelse af studievejledningens  

 indhold:
For at sikre kontinuitet i kontakten mellem studievejledningen og de  

 studerende skal mindst halvdelen af studievejledningstimerne placeres jævnt  

 over seminarieperioderne.
Ved tilrettelæggelsen af den samlede  

 studievejledning må seminariet imidlertid være opmærksom på, at der i løbet  

 af undervisningsåret kan opstå uforudsete problemer, som kræver  

 studievejledning.
Hvis de studerende i studievejledningen fremsætter kritik  

 af en underviser, bør de henvises til at fremføre deres synspunkter over for  

 pågældende lærer eller over for rektor.
For at sikre at forhold, der af faglærerne vurderes som studiehæmmende,  

 tages op af studievejledningen på det tidligst mulige tidspunkt, forudsættes  

 et nært samarbejde mellem den der varetager studievejledningen og faglærerne.  

 En del af studievejledningens alment orienterende emner og behandlingen af  

 enkeltstuderendes forhold kan berøre opgaver som er tillagt seminariets  

 administrative funktioner.
Det forudsættes derfor også, at den, der varetager  

 studievejledningen, samarbejder med rektor.
 P.d.v.
