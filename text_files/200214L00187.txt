Tilføjelse til betænkning afgivet  

 af Arbejdsmarkedsudvalget den 5. december 2002 Tilføjelse til betænkning over Forslag til lov om ændring af lov om  

 dagpenge ved sygdom eller fødsel, lov om aktiv socialpolitik og  

 integrationsloven (Lempelse af beskæftigelseskravet, harmonisering af  

 reglerne om kontanthjælp og barseldagpenge, indfasning af bagudbetaling  

 af kontanthjælp m.v.) [af  

 beskæftigelsesministeren (Claus Hjort Frederiksen)] 1. Ændringsforslag De i betænkningen stillede ændringsforslag  

 tages tilbage, og de i betænkningen under nr. 1, 2 og 3 stillede  

 ændringsforslag stilles nu af beskæftigelsesministeren som nr. 1,  

 2 og 4 i tilføjelsen til betænkning, mens ændringsforslag  

 nr. 4 i betænkningen stilles som nr. 3 i tilføjelsen til  

 betænkning.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 6. november 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 3. december 2002. Lovforslaget var til 2. behandling den  

 5. december 2002, hvorunder behandlingen blev standset og lovforslaget  

 henvist til fornyet behandling i Arbejdsmarkedsudvalget.
Udvalget skal anmode  

 om, at lovforslaget henvises til fornyet behandling i udvalget.
Møder Udvalget har efter afgivelse af betænkning på  

 ny behandlet lovforslaget i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til beskæftigelsesministeren til  

 skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF, RV, KRF og Anders  

 Møller (UFG)) indstiller lovforslaget til vedtagelse med de  

 stillede ændringsforslag.
 Et mindretal i udvalget (S) vil stemme for de  

 stillede ændringsforslag og indstiller det under A nævnte  

 lovforslag til vedtagelse med de stillede ændringsforslag.  

 Mindretallet vil redegøre for sin stilling til det under B  

 nævnte lovforslag.
 Et andet mindretal i udvalget (SF og EL) vil stemme  

 for de stillede ændringsforslag og indstiller det under A nævnte  

 lovforslag til vedtagelse med de stillede ændringsforslag.  

 Mindretallet indstiller det under B nævnte lovforslag til  

forkastelse ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tilføjelsen til betænknings  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tilføjelsen til betænkning.
 En oversigt over Folketingets sammensætning er  

 optrykt i tilføjelsen til betænkning.
4. Ændringsforslag med bemærkninger Ændringsforslag Af	beskæftigelsesministeren, tiltrådt af  

udvalget:
a Ændringsforslag om deling af lovforslaget 1) Lovforslaget deles i to lovforslag med følgende  

 titler og indhold:
 A. »Forslag til lov om ændring af lov om dagpenge ved sygdom  

 eller fødsel. (Lempelse af beskæftigelseskravet)« omfattende § 1  

 og § 5, stk. 1 og 2.
 B. »Forslag til lov om ændring af lov om aktiv socialpolitik  

 og integrationsloven. (Harmonisering af reglerne om kontanthjælp og  

 barseldagpenge, indfasning af bagudbetaling af kontanthjælp m.v.)«  

 omfattende §§ 2, 3 og 4 samt § 5, stk. 1 og 3.
[Deling af lovforslaget] b Ændringsforslag til det under A nævnte  

 lovforslag Til § 5 2) I stk. 1 udgår »og 3«.
[Konsekvens af, at lovforslaget deles] 3) Stk. 2 affattes således:
» [Tilbagevirkende kraft] c Ændringsforslag til det under B nævnte  

 lovforslag Til § 5 4) I stk.1 udgår »2 og«.
[Konsekvens af, at lovforslaget deles] Bemærkninger Til nr. 1 Det foreslås, at lovforslaget deles, således  

 at ændringen i lov om dagpenge ved sygdom eller fødsel, hvor  

 beskæftigelseskravet lempes, udskilles til et selvstændigt  

 lovforslag.
Til nr. 2 og 4 Disse ændringsforslag er en redaktionel konsekvens  

 som følge af forslaget om deling af lovforslaget.
Til nr. 3 Det foreslås, at lovforslagets § 1, nr. 1, om  

 lempelse af beskæftigelseskravet ved barseldagpenge efter lov om  

 dagpenge ved sygdom eller fødsel får tilbagevirkende kraft fra  

 og med den 27. marts 2002.
Gennemførelsen af den udvidede og fleksible  

 barselorlov har betydet, at forældre, der fødte eller adopterede  

 efter den 26. marts 2002, ikke kan holde børnepasningsorlov.
Blandt  

 disse forældre er der en gruppe, der ikke opfylder  

 beskæftigelseskravet i lov om dagpenge ved sygdom eller fødsel,  

 men som   når de på et tidspunkt efter fødslen blev  

 dagpengeberettiget medlem af en arbejdsløshedskasse   ville have  

 været berettiget til børnepasningsorlov, hvis ikke denne ret var  

 ophævet.
Med ændringsforslaget sikres det, at også denne  

 gruppe af forældre bliver omfattet af lempelsen af  

 beskæftigelseskravet, men først med ret til dagpenge fra det  

 tidspunkt, hvor de er dagpengeberettigede medlemmer af en  

 arbejdsløshedskasse.
 De forældre, der er omfattet af  

 ændringsforslaget, vil således få en højere ydelse,  

 end hvis de havde modtaget børnepasningsorlovsydelse.
Det foreslås, at retten til at modtage  

 barseldagpenge for denne gruppe forældre kun skal gælde, i det  

 omfang den pågældende forælder ikke for den samme periode  

 har modtaget en offentlig forsørgelsesydelse, som f.eks.  

 kontanthjælp, eller har haft en arbejdsindtægt.
Det er  

 således ikke hensigten, at en person skal kunne opnå  

 dobbeltforsørgelse ved i samme periode at modtage offentlig  

 forsørgelsesydelse eller arbejdsindtægt samtidig med  

 barseldagpenge.
Har den pågældende imidlertid kun i en del af  

 perioden haft en indtægt/ydelse, vil der kunne være ret til  

 dagpenge for den øvrige del af perioden.
 Personer, der som følge af forslaget om  

 tilbagevirkende kraft mener sig berettiget til barseldagpenge, skal inden den  

 1. april 2003 henvende sig til deres opholdskommune med henblik på at  

 få afklaret, i hvilket omfang der er grundlag for udbetaling af  

 barseldagpenge.
 Ændringsforslaget antages med betydelig usikkerhed  

 at medføre en merudgift til barseldagpenge på ca. 5 mio. kr.  

 Merudgiften er en engangsudgift og forventes afholdt i 2003. Udgifterne til  

 barseldagpenge afholdes af staten.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
