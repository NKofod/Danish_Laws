 Vejledning om genoptagelse efter slettelse  

 på grund af svig m.v.
I bekendtgørelse nr. 503 af 7. juni 2000 er der fastsat regler om  

 genoptagelse som nyt medlem af en a-kasse efter slettelse på grund af  

 svig m.v.
I denne vejledning beskrives bekendtgørelsens regler, og  

 nogle af reglerne uddybes med nærmere retningslinier.
Indledning Reglerne om sanktion er pr. 1. juli 2000 blevet lempet  

 over for medlemmer, der uberettiget har modtaget dagpenge eller andre ydelser  

 fra en a-kasse.
Svigsslettelse bortfalder som hovedregel som sanktion.  

 Medlemmet vil i stedet få en effektiv karantæne.
Svigsslettelse  

 vil dog fortsat kunne ske for et medlem, der begår et nyt svigagtigt  

 forhold inden for 5 år fra en tidligere afgørelse om svig  

 (gentagen svig).
Derfor vil der fortsat være behov for at kunne  

 genoptage personer, der er blevet slettet på grund af svig.
Dette  

 gælder også personer, der er blevet slettet på grund af  

 svig før den 1. juli 2000 efter de dagældende regler.
 Der vil også fortsat være behov for at kunne  

 genoptage personer, der er blevet slettet på grund af misligholdelse af  

 betalingspligt enten over for a-kassen eller over for direktoratet.
 Når a-kassen beslutter at indstille, at et medlem  

 skal slettes på grund af gentagen svig, har a-kassen pligt til at  

 vejlede medlemmet om betingelserne for genoptagelse, jf.  

 bekendtgørelse om en arbejdsløshedskasses pligt til vejledning  

 m.v.
Konsekvensen af en slettelse på grund af gentagen  

 svig er, at medlemmet mister alle sine rettigheder efter loven fra  

 tidspunktet for slettelsen.
Retten til ydelser ophører, og  

 medlemskabet afbrydes.
Ved genoptagelse stilles et tidligere medlem som et  

 nyoptaget medlem.
Personkreds Til § 1 Er et medlem blevet slettet på grund af svig efter  

 lovens § 87, stk. 1, kan medlemmet søge om genoptagelse  

 efter §§ 3-6 i bekendtgørelsen.
Dette gælder både  

 medlemmer, der er blevet slettet på grund af svig før den 1.  

 juli 2000, og medlemmer, der efter den 1. juli 2000 er blevet slettet  

 på grund af gentagen svig.
Det samme gælder, hvis et medlem er  

 slettet, fordi medlemmet ikke rettidigt har betalt sin gæld til  

 a-kassen inden for en frist, som a-kassen har fastsat, jf. lovens § 86,  

 stk. 9.
 Når et medlem søger om genoptagelse, skal  

 a-kassen undersøge, hvordan det tidligere medlemskab er  

 ophørt.
Hvis medlemmet senest er slettet på grund af  

 kontingentrestance, er medlemmet ikke omfattet af reglerne i denne  

 bekendtgørelse.
Hvis medlemmet genoptages, bør a-kassen dog  

 oplyse medlemmet om, at lovens § 86, stk. 9, kan anvendes, hvis  

 medlemmet ikke indgår og overholder et skriftligt, frivilligt  

 forlig.
Til § 2 Et medlem har mulighed for at få udbetalt op til 3  

 måneders dagpenge under jobsøgning i udlandet, jf. artikel 69, i  

 forordning (EØF) nr. 1408/71. Hvis det viser sig, at medlemmet  

 begår svig og bliver slettet efter lovens § 87 a, stk. 1, kan  

 medlemmet søge om genoptagelse efter § 7 i  

 bekendtgørelsen.
Generelle betingelser for genoptagelse Til § 3 Krav til det frivillige forlig Hvis et skriftligt, frivilligt forlig, som medlemmet har  

 indgået med a-kassen, skal danne grundlag for genoptagelse, er det en  

 betingelse, at forliget omfatter alle ydelser, som medlemmet uberettiget har  

 modtaget, med tillæg af renter og omkostninger, der er opstået i  

 forbindelse med a-kassens inddrivelse af gælden m.v.
 Ved genoptagelse skal forliget dog alene vedrøre  

 krav, der skyldes medlemmets svigagtige forhold, uanset om der samtidig er  

 truffet afgørelse om, at medlemmet også har begået et  

 uagtsomt forhold over for a-kassen.
En gæld, der skyldes medlemmets uagtsomme forhold,  

 kan dog få betydning, hvis medlemmet ikke afvikler gælden som  

 aftalt med a-kassen.
Hvis medlemmet ikke inden den frist, der er fastsat af  

 a-kassen, har tilbagebetalt de ydelser, der er modtaget med urette, kan  

 a-kassen indstille til DfA, at medlemmet slettes som medlem af a-kassen.
Der  

 henvises til lovens § 86, stk. 1, 2 og 9.
Finansstyrelsen En afdragsordning mellem medlemmet og Finansstyrelsen  

 (tidligere Hypotekbanken) om afvikling af gælden kan ikke træde i  

 stedet for et skriftligt, frivilligt forlig, jf. § 3, stk. 2. Kun  

 et skriftligt, frivilligt forlig kan anvendes som grundlag for  

 tvangsfuldbyrdelse ved fogedens foranstaltning uden forudgående dom,  

 jf. retsplejelovens § 478, stk. 4. A-kassen skal derfor uanset  

 aftalen med Finansstyrelsen indgå et skriftligt, frivilligt forlig med  

 medlemmet.
Af forliget skal fremgå, at afdragene betales til  

 Finansstyrelsen.
Desuden skal følgende være anført i  

 forliget med fremhævet skrift: »Uanset at forliget overholdes, kan  

 Finansstyrelsen foretage modregning i skyldnerens eventuelle tilgodehavender  

 hos det offentlige.« Der henvises i øvrigt til bekendtgørelse  

 om arbejdsløshedskassernes inddrivelse af tilbagebetalingskrav.
Skattemæssige forhold Når a-kassen rejser et krav om tilbagebetaling over  

 for et medlem, kan kravet ofte få betydning for medlemmets  

 skattemæssige forhold.
 Hvis kravet vedrører indeværende  

 skatteår, og a-kassen derfor selv kan regulere skatteindberetningen om  

 medlemmets indtægt, skal a-kassen modregne skat, således at  

 medlemmets gæld udgør et nettobeløb.
 Hvis kravet vedrører tidligere skatteår,  

 modtages eventuel overskydende skat som en udbetaling fra  

 skattevæsnet.
Det bemærkes, at selvom medlemmets  

 skattemæssige forhold kan reguleres, er det gælden på  

 genoptagelsestidspunktet opgjort som enten et brutto- eller  

 nettobeløb, der lægges til grund for vurderingen af, om  

 medlemmet kan genoptages.
En forventet indbetaling af overskydende skat, kan  

 derfor alene forkorte afviklingsperioden.
Den overskydende skat kan ikke  

 indgå som et afdrag i henhold til forliget.
Tilladelse til genoptagelse Til § 4 A-kassen har kompetencen til at give tilladelsen Når a-kassen har kontrolleret, at lovens almindelige  

 betingelser for ret til optagelse er opfyldt, jf. § 3, stk. 1, skal  

 a-kassen kontrollere, om medlemmet fortsat har gæld til en a-kasse.
 Hvis medlemmet har indfriet sin gæld, kan a-kassen  

 give tilladelse til genoptagelse, hvis medlemmet er slettet efter lovens  

 § 87, stk. 1, eller § 86, stk. 9.
Hvis medlemmet på tidspunktet for ansøgningen  

 om genoptagelse fortsat har gæld til en a-kasse, er a-kassens  

 kompetence til at give tilladelse til genoptagelse begrænset.
Det er  

 gældens størrelse på tidspunktet for genoptagelsen og  

 afviklingsperiodens længde, der sætter grænsen for, i  

 hvilke tilfælde en a-kasse kan give tilladelse til genoptagelse.
 For at a-kassen kan give tilladelse, må gælden  

 højst udgøre 20 x højeste dagpenge for en uge (kr.  

 57.000 i 2000). Det er dagpengenes højeste beløb på det  

 tidspunkt, hvor medlemmet genoptages, som anvendes.
Herudover stilles der et særskilt krav til  

 afviklingsperiodens længde.
Hvis gælden på tidspunktet for  

 genoptagelsen højst er 10 x højeste dagpenge for en uge (kr.  

 28.500 i 2000), skal gælden kunne afvikles inden for en periode  

 på højst 3 år.
Hvis gælden på tidspunktet for  

 genoptagelsen højst er 15 x højeste dagpenge for en uge (kr.  

 42.750 i 2000), skal gælden kunne afvikles inden for en periode  

 på højst 4 år.
 Hvis gælden er mere end 15 x højeste dagpenge  

 for en uge, skal gælden kunne afvikles inden for en periode på  

 højst 5 år.
 Hvis der indgås et forlig, der ikke ligger inden for  

 de nævnte rammer, kan a-kassen ikke give tilladelse til  

 genoptagelse.
DfA har kompetencen til at give tilladelsen I de tilfælde, hvor kun DfA kan give tilladelse til  

 genoptagelse, skal der som bilag til a-kassens indstilling vedlægges  

 kopi af medlemmets ansøgning om genoptagelse, det skriftlige,  

 frivillige forlig, samt fuldmagt og transporterklæring for de  

 berørte skatteår.
 A-kassen skal samtidig oplyse, om betalingerne i henhold  

 til forliget er overholdt, og om gældens størrelse på det  

 tidspunkt, hvor medlemmet søger om genoptagelse.
Hvis medlemmets gæld er inden for den grænse,  

 hvor a-kassen kan give en tilladelse, men hvor medlemmet ikke kan afvikle  

 gælden inden for de tidsrammer, der er nævnt ovenfor, kan DfA,  

 hvis ganske særlige forhold gør sig gældende, give  

 tilladelse.
Som eksempel kan nævnes afvikling af gæld i henhold  

 til en gældssaneringskendelse.
 Det er DfA, der vurderer, om afdragsordningen i det  

 skriftlige, frivillige forlig kan godkendes.
Tidspunktet for genoptagelse Til § 5 Der kan ikke træffes afgørelse om  

 genoptagelse, før medlemmets svigssag er afgjort i DfA.
Det skyldes,  

 at det kun er DfA, der kan bestemme, at et medlem skal slettes på grund  

 af gentagen svig.
Medlemmet bevarer sit medlemskab af a-kassen, indtil DfA  

 har truffet afgørelse i svigssagen.
Hvis medlemmet klager til  

 Arbejdsmarkedets Ankenævn over DfA's afgørelse, kan sagen om  

 medlemmets ret til genoptagelse derimod godt behandles.
Et medlem kan dog søge om genoptagelse allerede fra  

 det tidspunkt, hvor a-kassen træffer beslutning om at indstille til  

 DfA, at medlemskabet skal frakendes på grund af gentagen svig.
For at  

 et medlem kan genoptages med tilbagevirkende kraft til  

 konstateringstidspunktet, skal medlemmet både have søgt om  

 genoptagelse og indgået et skriftligt, frivilligt forlig med  

 a-kassen.
Genoptagelse som nyt medlem kan tidligst ske fra det  

 tidspunkt, hvor a-kassen har modtaget en skriftlig ansøgning om  

 optagelse.
Der henvises til principperne om optagelse i bekendtgørelse  

 om optagelse i en arbejdsløshedskasse for lønmodtagere og  

 bekendtgørelse om optagelse i en arbejdsløshedskasse for  

 selvstændige erhvervsdrivende.
 Et skriftligt, frivilligt forlig, der er indgået  

 forud for ansøgningen om genoptagelse, skal, for at kunne danne  

 grundlag for genoptagelsen, være overholdt på det tidspunkt, hvor  

 der gives tilladelse til genoptagelse.
Misligholdelse af forlig Til § 6 Forliget er misligholdt, hvis et medlem ikke afdrager sin  

 gæld til a-kassen efter vilkårene i det skriftlige, frivillige  

 forlig.
Hele gælden er herefter forfalden til betaling, medmindre  

 medlemmet indgår og overholder en anden aftale med a-kassen om  

 betaling.
A-kassen kan indgå en aftale om kortvarig henstand eller  

 midlertidig nedsættelse af afdragene.
Der henvises til  

 bekendtgørelse om arbejdsløshedskassernes inddrivelse af  

 tilbagebetalingskrav.
 Hvis et medlem ikke afdrager sin gæld efter  

 vilkårene i det frivillige forlig, og hvis medlemmet ikke indgår  

 en anden aftale om afvikling af gælden med a-kassen, skal a-kassen  

 forelægge for DfA, om medlemmet på ny skal slettes som medlem af  

 a-kassen.
 A-kassen har først pligt til at forelægge  

 sagen for DfA, når betalingsfristen er overskredet med 3 uger.
 A-kassen skal, forinden sagen sendes til DfA, skriftligt  

 rykke medlemmet for betalingen og gøre medlemmet opmærksom  

 på, at misligholdelse af forliget kan medføre, at medlemmet  

 slettes, jf. lovens § 86, stk. 9.
Når sagen forelægges, skal a-kassen  

 redegøre for de betalinger, der allerede har fundet sted.
A-kassen  

 skal oplyse, om der tidligere er givet henstand og om årsagen til  

 misligholdelsen.
A-kassen skal også oplyse, om medlemmet er villig til  

 at indfri gælden eller indgå et nyt skriftligt, frivilligt forlig  

 med a-kassen.
 Eksempel:
Medlemmet har den 1. februar 2001 indgået et  

 skriftligt, frivilligt forlig med a-kassen, hvor gælden skal afvikles  

 med 800 kr. pr. måned, første gang den 1. marts 2001. Medlemmet  

 overholder betalingerne til og med den 1. juni 2001. Den 15. juni 2001 beder  

 medlemmet om henstand med betaling af juli afdraget.
A-kassen giver henstand  

 til den 15. juli 2001. Medlemmet overholder ikke denne aftale og afvikler  

 ikke yderligere på gælden.
 A-kassen har pligt til at forelægge sagen for DfA,  

 når medlemmet ikke har indbetalt det aftalte afdrag senest den 5.  

 august 2001. Slettelse efter lovens § 86, stk. 9, sker med virkning  

 fra den 1. juli 2001, jf. § 6, stk. 3.
Dagpenge modtaget med urette under ophold i et  

 EØS-land Til § 7 Et medlem, der ved svig uberettiget har fået  

 udbetalt dagpenge under arbejdssøgning i et andet EØS-land, og  

 som er blevet slettet som medlem af a-kassen før den 1. juli 2000  

 eller som fra den 1. juli 2000 er blevet slettet på grund af gentagen  

 svig, har mulighed for at blive genoptaget som nyt medlem af en a-kasse.  

 Medlemmet skal søge om genoptagelse hos a-kassen, men det er kun DfA,  

 der kan give tilladelse til genoptagelsen.
Hvis medlemmet endnu ikke har  

 indfriet gælden på tidspunktet for ansøgning om optagelse,  

 skal medlemmet indgå et skriftligt, frivilligt forlig med DfA.
 Da gælden højst kan udgøre 3  

 måneders dagpenge med tillæg af renter og omkostninger, skal  

 gælden afvikles inden for højst tre år.
 Ikrafttræden m.v.
Til § 8 Denne vejledning erstatter vejledning nr. 63 af 26. maj  

 1999 til bekendtgørelse om genoptagelse efter slettelse på grund  

 af svig m.v.
