(Til kommuner og amtskommuner) Folketinget har i dag ved 3. behandlingen vedtaget forslag til Lov om  

 ændring af lov om social bistand samt lov om social pension (Delegation til  

 selvejende institutioner, betaling for midlertidigt ophold, udbetaling af  

 pension m.v.) L 114.
Som bilag vedlægges en kopi af loven i den udformning, hvori den blev  

 vedtaget ved 3. behandlingen.
Heri er indføjet det ændringsforslag, der er  

 stillet af socialministeren under behandlingen i Folketinget. (* 1) Vedtagelsen af L 114 indebærer følgende ændringer:
1. Forlængelse af ordningen med pensionsudbetaling til plejehjemsbeboere som frivillig ordning i endnu 2 år indtil udgangen af 1992.
 2. Ændring af reglerne for betaling ved midlertidigt  

 døgnophold.
3. Iværksættelse af en 2-årig forsøgsordning i 1992-93  

 med pensionsudbetaling til beboere på § 112-institutioner.4. Ændring i reglerne i lov om social pension vedrørende bl.a. udbetaling af bistands- eller plejetillæg til beboere i § 112-institutioner.
 5. En adgang for kommunalbestyrelsen (amtsrådet) til  

 at delegere visse beføjelser til en selvejende institution.
 1. Pensionsudbetaling i plejehjem.
 Med vedtagelsen af lovforslaget er den midlertidige frivillige ordning med  

 pensionsudbetaling til plejehjemsbeboere blevet forlænget, således at  

 reglerne om ydelser og betaling for beboere tages op til revision inden  

 udgangen af 1992.
Der er ikke sket ændringer i bistandslovens § 85 a.
Det er således fortsat  

 den enkelte kommunalbestyrelse, der beslutter, at beboere i et eller flere af  

 plejehjemmene i kommunen skal have udbetalt pension.
Der udbetales fortsat  

 erhvervsudygtighedsbeløb og et eventuelt tilkendt bistands- og plejetillæg  

 til beboere i plejehjem, der er omfattet af pensionsudbetaling efter  

 bistandslovens § 85 a.
Kommunalbestyrelsen skal fortsat underrette Socialministeriet om  

 gennemførelsen af pensionsudbetalingsordninger med henblik på, at ministeriet  

 følger erfaringerne med ordningen.
Ind- beretningspligten har yderligere  

 betydning i forbindelse med administrationen af puljebeløbet til kompensation  

 til kommunerne for indtægtstab ved ordningen efter bistandslovens § 136, stk  

 3.
Staten udbetaler fortsat et kompensationsbeløb pr. plejehjemsbeboer til de  

 kommuner, der er med i ordningen.
Beløbet udgør i 1991 og 1992 henholdsvis  

 380 kr. og 280 kr. månedlig.
Det samlede puljebeløb udgør for finansåret 1991  

 68 mio. kr. og for finansåret 1992 84 mio. kr.
Denne del af loven har  

 virkning fra 1. januar 1991. Der vil en af de nærmeste dage blive udsendt  

 skemaer til udbetaling af kompensationsbeløb for januar - juli kvartaler.
Som nævnt ovenfor er de indholdmæssige regler om ordningen ikke ændret.  

 Bestemmelserne i Socialstyrelsens vejledning nr. 2 af 18. august 1988 om  

 nogle tilbud til ældre, førtidspensionister m.fl. efter bistandslovens § 60  

 og §§ 74-86 - er fortsat gældende.
Vejledningen vil blive revideret senere.
Til orientering vedlægges en kommuneopdelt oversigt over de plejehjem, for hvilke der er besluttet indførelse af pensionsudbetaling efter bistandslovens § 85 a.
Oversigten er ajourført pr. 27. maj 1991.
 2. Betaling for midlertidigt døgnophold.
I medfør af den nu vedtagne § 86 a er der ændret i reglerne om betaling  

 for midlertidigt døgnophold, der f.eks. tilbydes som led i aflastning,  

 genoptræning eller lignende.
Sådanne ophold kan tilbydes i bl.a. plejehjem,  

 beskyttede boliger eller ældreboliger.
Betalingen fastsættes efter  

 bestemmelsen således, at der ikke opkræves betaling for opholdets boligdel.  

 For kost og øvrige ydelser fastsættes betalingen som for personer i eget  

 hjem, d.v.s. svarende til, hvad pågældende sparer ved ikke at bo hjemme.
Det er et krav i § 86 a, at betalingen fastsættes således, at pågældende  

 bevarer et beløb til dækning af husleje og andre udgifter i forbindelse med  

 opretholdelsen af den hidtidige bolig.
Bestemmelsen er ikke til hinder for,  

 at kommunalbestyrelsen fastsætter en takst pr. dag, beregnet på grundlag af  

 et gennemsnit for de enkelte ydelser.
Betalingsreglen ligner de tilsvarende  

 betalingsbestemmelser i daghjem/nathjem og dagcentre.
I konsekvens af indførelsen af ovennævnte bestemmelse er reglen i § 85,  

 stk. 1, 2. pkt., ophævet.
Betalingsreglen i § 85, stk. 1, omfatter herefter  

 alene vedvarende ophold.
 3. og 4. Udvidelse af pensionsudbetalingsordningen til  

 også at omfatte beboere på institutioner for personer med vidtgående fysiske  

 eller psykiske handicap og særlige plejehjem efter bistandslovens § 112, stk.  

 1 og 2.
Fra den 1. januar 1992 kan amtsrådet i en forsøgsperiode beslutte, at der  

 i en eller flere af de institutioner efter bistandslovens § 112, stk. 1 eller  

 2, der hører under amtsrådet, skal betales for ydelser på institutionen i  

 forbindelse med pensionsudbetaling.
Aflastningspladser og særlige plejehjem,  

 der er bestemt til periodevis indlæggelse til rekreation eller behandling, er  

 ikke omfattet af forsøgsordningen.
Et amtsråd, der træffer beslutning om en betalingsordning for ydelser i  

 forbindelse med institutionsophold, skal have tilslutning fra  

 Socialministeriet, inden ordningen træder i kraft.
Kun hele institutioner vil  

 kunne tilmeldes ordningen.
Ansøgning om tilslutning til ordningen indgives til Amtsrådsforeningen, der efter aftale med Socialministeriet vil stå for at udvælge institutioner i amter, der er interesseret i at deltage i forsøgsordningen.
 Det tilstræbes, at så mange forskellige institutionstyper som muligt på  

 landsplan inddrages i ordningen.
 Der er afsat 11 mio. kr. til betalingsordningen i 1992 og 22 mio. kr. i  

 1993, således at ordningen kan omfatte 500 beboere i 1992 og yderligere 500 i  

 1993. Tilgangen til ordningen vil standse, når rammebeløbet er opbrugt.
Amtskommunen betaler et beløb til staten for beboere på institutioner  

 efter bistandslovens § 112, stk. 1, der er med i betalingsordningen.
Beløbet  

 udgør i 1992 og 1993 henholdsvis 5.410 kr og 5.510 kr. månedlig pr. beboer.
I tilslutning til gennemførelse af forsøgsordningen på en institution  

 efter bistandslovens § 112, stk. 1, vil der i mange tilfælde være behov for,  

 at der rejses pensionssag for beboerne.
Pensionssager gennemføres af de  

 kommuner, der i henhold til lov om social pension er forpligtet til at  

 gennemføre pensionssag.
D.v.s, at sagen rejses af den kommune, hvorfra en  

 person er optaget i en institution, der omfattes af ordningen med  

 pensionsudbetaling.
Det bemærkes, at staten afholder udgifterne til pension  

 til personer, der har ophold på institutioner efter bistandslovens § 112,  

 stk. 1, og som tilkendes pension efter 1. januar 1992. Det sker i medfør af §  

 14, stk. 6, 2. pkt., i forslag til lov om ændring af den sociale styrelseslov  

 og lov om social pension m.v., L 62, der også blev vedtaget i dag.
 Pensionsudbetaling til beboere på § 112-institutioner omfatter udbetaling  

 af samtlige dele af pensionen, bortset fra et evt. tilkendt bistands- eller  

 plejetillæg.
 Der vil senere blive udsendt vejledning om pensionsudbetaling på §  

 112-institutioner.
 5. Delegation til selvejende institutioner.
Med vedtagelsen af bistandslovens § 9, stk. 2, som affattet ved § 1, nr.  

 1, i L 114, er det blevet muligt for kommuner (amtskommuner) at overlade en  

 række opgaver efter bistandsloven med tilknytning til institutionsdriften til  

 de selvejende institutioner.
Det er således muligt nu at overlade beføjelser  

 til samtlige institutioner efter bistandsloven, uanset om de er kommunale  

 eller selvejende, og uanset om opgaven består i at træffe afgørelser eller  

 udøve faktisk forvaltning.
Delegation til den kommunale forvaltning, herunder  

 kommunale institutioner, kan ske uden særlig lovhjemmel.
 Muligheden for delegation ændrer i øvrigt ikke det forhold, at selvejende  

 institutioner med overenskomst efter bistandsloven er undergivet intensiv  

 offentlig regulering, tilsyn og kontrol.
 Det er kommunalbestyrelsen, der beslutter, om og i hvilket omfang  

 muligheden for delegation skal udnyttes.
Ved delegation udøver den selvejende institution beføjelserne på  

 kommunalbestyrelsens vegne og er ved udøvelsen af disse beføjelser forpligtet  

 til at følge kommunalbestyrelsens anvisninger.
Det følger endvidere af de  

 almindelige regler om delegation, at de afgørelser, der træffes i medfør af  

 delegationen, såvel efter som uden klage kan omgøres af kommunalbestyrelsen  

 (amtsrådet) i samme omfang, som hvis kommunalbestyrelsen (amtsrådet) selv  

 havde truffet afgørelsen.
De afgørelser, der træffes af institutionen eller  

 kommunalbestyrelsen (amtsrådet), kan indbringes for ankeinstanserne efter  

 bistandslovens almindelige regler.
 Det følger ligeledes af reglerne om delegation, at delegationen altid kan  

 trækkes tilbage.
En selvejende institution, der har overenskomst med en (amts)kommune, er  

 omfattet af forvaltningsloven, og bestyrelsens medlemmer har tavshedspligt  

 med hensyn til fortrolige oplysninger, jf.
Socialministeriets vejledning af  

 11. december 1989 om tavshedspligt, videregivelse og indhentelse af  

 fortrolige oplysninger m.v. inden for den sociale lovgivning.
 De beføjelser, der vil kunne delegeres til selvejende institutioner med  

 overenskomst vil være de samme, som kan delegeres til den kommunale  

 forvaltning, herunder en kommunal institution.
 Bestemmelsen finder kun anvendelse på beføjelser, som tilkommer  

 kommunalbestyrelsen (amtsrådet) efter bistandsloven.
Heraf følger, at afgørelser efter bistandslovens afsnit VIII ikke er  

 omfattet af delegationsadgangen.
Det samme gælder andre afgørelser, som er  

 henlagt til det særlige udvalg efter den sociale styrelseslovs § 3, og  

 afgørelser, hvor der i loven er et udtrykkeligt krav om, at beslutningen  

 træffes i et møde.
Else Winther Andersen/Anne Lind Madsen Bilag 2.
 Kommuneopdelt oversigt over de plejehjem, for hvilke der er besluttet  

 indførelse af pensionsudbetaling efter bistandslovens paragraf 85a.
