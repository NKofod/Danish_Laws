Ændringsforslag stillet den 27. maj 2002  

 uden for betænkningen Ændringsforslag til 2. behandling af Forslag til lov om ændring af straffeloven,  

 retsplejeloven, lov om konkurrence- og forbrugerforhold på  

 telemarkedet, våbenloven, udleveringsloven samt lov om udlevering af  

 lovovertrædere til Finland, Island, Norge og Sverige (Gennemførelse af FN-konventionen til  

 bekæmpelse af finansiering af terrorisme, gennemførelse af FN s  

 Sikkerhedsråds resolution nr. 1373 (2001) samt øvrige  

 initiativer til bekæmpelse af terrorisme m.v.) [af justitsministeren (Lene Espersen)] Af	Line Barfod (EL):
Til § 1 15) Den i nr. 4 foreslåede affattelse af §  

 114 affattes således:
»§ 114. For terrorisme straffes med fængsel indtil 16  

 år den, som udøver krigsforbrydelser begået i fredstid,  

 det vil sige forsætlige angreb på civile, gidseltagning og drab  

 på fanger, som er egnet til at skabe skræk og rædsel i en  

 bredere kreds af befolkningen.« [Definitionen af terrorisme] Bemærkninger Til nr. 15 Definitionen på terror i lovforslaget er for bred og  

 for uklar, hvilket afføder et retssikkerhedsmæssigt problem.
Det  

 giver også et demokratisk problem, da det kan få nogen til at  

 afholde sig fra at deltage i demokratiet, fordi de er usikre på, om  

 deres aktiviteter er omfattet af terrorbegrebet.
Endelig tager lovforslagets  

 definition udgangspunkt i angreb på staten og omfatter ikke magthaveres  

 angreb på civile, den såkaldte statsterrorisme.
Enhedslisten  

 foreslår, at man i stedet benytter en definition, der i forvejen  

 anvendes, nemlig definitionen på krigsforbrydelser.
Enhedslisten er  

 imod tidsubestemte straffe og foreslår derfor, at det skal være  

 lovens strengeste tidsbestemte straf, der skal anvendes.
