Bekendtgørelse om filialer af  

 kreditinstitutter med hjemsted i et land uden for Den Europæiske Union  

 eller lande, som Fællesskabet har indgået aftale med I medfør af § 6 c, stk. 2, og § 54, stk. 6, i  

 lov om banker og sparekasser m.v., jf. lovbekendtgørelse nr. 272 af 6.  

 maj 1999 fastsættes:
Kapitel 1 Indledende bestemmelser § 1. Et kreditinstitut, der har hjemsted i et land  

 uden for Den Europæiske Union eller lande, som Fællesskabet har  

 indgået aftale med, og som er underlagt tilsyn af hjemlandets  

 myndigheder, kan med tilladelse fra Finanstilsynet drive  

 kreditinstitutvirksomhed gennem en filial her i landet.
 Stk. 2. Medmindre andet er hjemlet i international aftale, kan  

 Finanstilsynet afslå en ansøgning fra et kreditinstitut med  

 hjemsted uden for Den Europæiske Union eller lande, som  

 Fællesskabet har indgået aftale med, hvis danske pengeinstitutter  

 ikke har en tilsvarende ret i vedkommende land.
 § 2. En filial kan drive virksomhed her i landet  

 gennem flere forretningssteder.
Kapitel 2 Tilladelse og anmeldelser § 3. Oprettelse af en filial skal anmeldes til  

 Erhvervs- og Selskabsstyrelsen.
 Stk. 2. Tilladelse meddeles af Finanstilsynet, jf. bank- og  

 sparekasselovens § 6.
 Stk. 3. Finanstilsynet kan udover de i bank- og  

 sparekasseloven § 6, stk. 6-10, nævnte tilfælde  

 afslå en ansøgning om tilladelse, hvis der er grund til at  

 betvivle, at kreditinstituttets administrative struktur og finansielle  

 situation er forsvarlig som grundlag for den påtænkte  

 etablering.
§ 4. Filialen skal have en registreret kapital  

 (filialkapital), der mindst skal udgøre et beløb svarende til  

 modværdien af 5 mio.
EURO.
Kapitalen skal være indbetalt inden  

 tilladelsen gives.
§ 5. Samtidig med indsendelse af ansøgning  

 om tilladelse fremsendes til Finanstilsynet udover de ifølge  

 aktieselskabsloven nødvendige oplysninger og bilag, kreditinstituttets  

 årsregnskab for de sidste 3 regnskabsår.
Der skal endvidere  

 på Finanstilsynets anmodning indsendes en autoriseret  

 oversættelse af alle til ansøgningen hørende bilag.
 Stk. 2. Ansøgningen skal endvidere angive  

 filialkapitalens størrelse og indbetalingsform.
 § 6. Filialen må ikke påbegynde sin  

 virksomhed, før tilladelse er givet.
Kapitel 3 Ledelse § 7. Filialen skal ledes af to eller flere  

 filialbestyrere.
Kapitel 4 Ansvarlig kapital og likviditet § 8. Ved kernekapital i en filial  

 forstås filialkapitalen, reserver og overført overskud eller  

 underskud.
 Stk. 2. Udover de i bank- og sparekasselovens § 21 a,  

 stk. 3, nævnte fradrag fradrages - uanset aftalte  

 opsigelsesvarsler - filialens nettotilgodehavender i kreditinstituttet eller  

 andre virksomheder, der er i koncern med dette.
 § 9. Ved opgørelse af filialens likviditet  

 i henhold til bank- og sparekasselovens § 28, kan tilgodehavender i  

 kreditinstituttet og i andre virksomheder, der er i koncern med dette, ikke  

 medregnes.
 Stk. 2. En filials gæld til kreditinstituttet og til  

 andre virksomheder, der er i koncern med dette, betragtes som  

 anfordringsgæld - uanset aftalte opsigelsesvarsler - ved  

 opgørelsen af gældsforpligtelserne i henhold til bank- og  

 sparekasselovens § 28.
Kapitel 5 Regnskab og revision § 10. Filialen skal føre særskilt  

 bogholderi.
 Stk. 2. Der skal for hvert regnskabsår udarbejdes  

 særskilt årsregnskab for den gennem filialen drevne virksomhed.  

 Årsregnskabet underskrives af filialbestyrerne.
 § 11. Udover det i bank- og sparekasselovens  

 § 36 foreskrevne skal filialbestyrerne senest en måned efter  

 godkendelse af kreditinstituttets årsregnskab, dog senest 6  

 måneder efter regnskabsårets udgang, indsende en bekræftet  

 afskrift af årsregnskabet med tilhørende bekræftelse eller  

 beretning fra kreditinstituttets revisorer til Finanstilsynet.
Kapitel 6 Dispensation § 12. Finanstilsynet kan undtage fra  

 bestemmelserne i § 4, § 5, stk. 2, § 7, § 8,  

 stk. 2, § 9, § 10, stk. 2, samt fra bestemmelserne i  

 bank- og sparekasselovens kapitel 5, 6 og 7.
Kapitel 7 Opløsning m.v.
 § 13. Afvikling af en filial gennemføres  

 ved likvidation, konkurs eller på anden måde, der er godkendt af  

 Finanstilsynet.
§ 14. Filialen skal afvikles, hvis betingelserne  

 for at få tilladelse til at drive virksomhed gennem denne ikke er  

 opfyldt.
Finanstilsynet kan dispensere herfra.
 Stk. 2. Inddrages tilladelsen til en filial, skal  

 filialen afvikles.
 § 15. Finanstilsynet kan inddrage  

 kreditinstituttets tilladelse til at drive virksomhed her i landet gennem en  

 filial, hvis instituttet groft eller gentagende gange har overtrådt  

 bestemmelserne i bank- og sparekasseloven eller forskrifter udstedt i  

 medfør af loven.
 § 16. Kreditinstituttets tilladelse til at drive  

 virksomhed her i landet gennem en filial inddrages omgående,  

 såfremt en fordringshaver i filialen godtgør ikke at kunne  

 opnå fyldestgørelse for sit krav i kreditinstituttets aktiver  

 her i landet.
 § 17. Finanstilsynet kan anmelde  

 betalingsstandsning for en filial, når hensynet til indskyderne  

 tilsiger det.
 Stk. 2. En anmeldelse om betalingsstandsning kan ikke  

 tilbagekaldes af filialen eller kreditinstituttet uden Finanstilsynets  

 samtykke.
 § 18. Bliver en filial insolvent, kan  

 Finanstilsynet indgive konkursbegæring.
 Stk. 2. Efter afsigelse af konkursdekret beskikker  

 skifteretten efter forhandling med Finanstilsynet en eller flere kuratorer.  

 En af kuratorerne skal opfylde de almindelige betingelser for  

 udnævnelse til landsdommer.
Stk. 3. Finanstilsynet har ret til at deltage i møder i  

 kreditorudvalg og i skiftesamlinger.
Udkast til regnskab og udlodning i  

 konkursboet skal sendes til tilsynet.
 Stk. 4. Omstødelsessøgsmål i henhold til  

 konkurslovens § 81, stk. 1, skal anlægges inden 12  

 måneder efter, at boets bestyrelse blev i stand til at gøre  

 kravet gældende.
 § 19. Kommer kreditinstituttet under konkurs,  

 træder i likvidation eller afvikles på anden måde, skal  

 filialbestyrerne omgående anmelde dette til Erhvervs- og  

 Selskabsstyrelsen og til Finanstilsynet, der foranlediger filialens  

 afvikling.
 § 20. Inddrages kreditinstituttets tilladelse til  

 at drive virksomhed i hjemlandet, skal filialbestyrerne omgående  

 meddele dette til Finanstilsynet, der inddrager filialens tilladelse.
Kapitel 8 Straffebestemmelser m.v.
 § 21. Undlader filialens bestyrere eller revisorer  

 i rette tid at efterkomme de pligter, der påhviler dem over for  

 Finanstilsynet, kan Finanstilsynet som tvangsmiddel pålægge de  

 pågældende daglige eller ugentlige bøder, jf. bank- og  

 sparekasselovens § 53, stk. 1.
 Stk. 2. Undlader filialen at opfylde de pligter, der  

 påhviler filialen over for Finanstilsynet, kan Finanstilsynet som  

 tvangsmiddel pålægge kreditinstituttet daglige eller ugentlige  

 bøder, jf. bank- og sparekasselovens § 53, stk. 2.
 § 22. Overtrædelse af § 10,  

 stk. 1, § 19 og § 20 straffes med bøde.
 § 23. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 9 Ikrafttræden § 24. Bekendtgørelsen træder i kraft  

 den 1. august 1999.
 Stk. 2. Bekendtgørelse nr. 855 af 14. december 1990 om  

 filialer af kreditinstitutter med hjemsted i et land uden for de  

 Europæiske Fællesskaber ophæves.
