Nr BSF 68 Forslag til folketingsbeslutning om en frivillig sabbatordning Fremsat af Stillinger (SF) Tommy Dinesen (SF) Aage Frandsen (SF) Gade (SF)  

 Lilli Gyldenkilde (SF) Inger Harms (SF) Ole Henriksen (SF) Ebba Strange (SF) den 16. februar 1989 Folketinget pålægger regeringen i folketingsåret 1989-90 at fremsætte lovforslag om en frivillig sabbatordning efter følgende retningslinjer:
 1. Der gives de ansatte inden for stat, amter, kommuner og det private  

 erhvervsliv ret til at tage et år fri, dog kun een gang hvert 7. år, med  

 gældende arbejdsløshedsdagpengesats.
 2. De ansatte, der vælger at benytte sig af ordningen, har krav på at  

 komme tilbage til det job, de havde inden sabbatåret.
 3. Arbejdsgiveren er forpligtet til at genbesætte den stilling, der bliver  

 ledig, når en lønmodtager holder et sabbatår.
 4. I tilfælde af lukning eller afskedigelser, der omfatter lønmodtagere på  

 sabbatår, er disse sikret samme overenskomstmæssige rettigheder som andre på  

 arbejdspladsen.
 5. Der gives de ansatte mulighed for at lave en frivillig turnusordning  

 således, at ordningen fungerer på arbejdspladsen gennem længere tid.
 6. Ordningen gælder for alle ansatte med over 15 timers ugentlig  

 arbejdstid.
 7. Lovforslaget må ikke være hindrende for andre initiativer for nedsat  

 arbejdstid, betalt frihed til uddannelse eller barselorlov.
 8. For at kunne bruge sabbatordningen skal man have været tilknyttet en  

 arbejdsløshedskasse i mindst 5 år.
Bemærkninger til forslaget Socialistisk Folkepartis forslag om en frivillig sabbatordning er en  

 bearbejdelse af tidligere af SF fremsatte forslag til folketingsbeslutning  

 herom, senest i folketingsåret 1987-88, 1. samling (jf.
Folketingstidende  

 1987-88, forhandlingerne sp. 4923 ff); men forslaget er ikke blevet mindre  

 aktuelt af den grund - tværtimod.
 Økonomer har beregnet, at arbejdsløsheden vil stige i 1989-90, derfor er  

 muligheden for en frivillig sabbatordning en af mange udveje, som kunne  

 anvendes for at afhjælpe arbejdsløsheden.
 Ideen er også ved at brede sig til politiske partier, der ved  

 førstebehandlingen af SF's tidligere forslag var imod forslagets tanker.  

 Således har Kristeligt Folkepartis hovedbestyrelse udtalt sig positivt, det  

 samme gælder KRF's ungdom.
 Tidligere socialminister Mimi Stilling Jakobsen og undervisnings- og  

 forskningsminister Bertel Haarder har i kronikker i Politiken skrevet, at et  

 sabbatår ville være en fordel for især familier med børn.
 I bemærkningerne til SF's forslag 1983-84, 1. samling, hed det:
»Det understreges, at der er tale om en frivillig ordning for  

 lønmodtagerne, samt at denne ordning ikke må forhindre andre initiativer som  

 f.eks. nedsat arbejdstid, betalt uddannelse i arbejdstiden eller barselorlov.  

 Intentionerne i forslaget går ud på at afhjælpe den store arbejdsløshed, som  

 findes her i landet.
Det har bl.a. vist sig svært for mange kommuner og  

 amtskommuner at finde beskæftigelse til de arbejdsløse.
Dette vil et sabbatår  

 kunne afhjælpe, idet ordningen vil betyde en fordeling af det arbejde, der  

 eksisterer.
 Sabbatåret har før været diskuteret, og debatten er ikke mindre aktuel nu  

 med mere end 250.000 arbejdsløse i Danmark.
Hvis ordningen skal fungere efter hensigten, er det vigtigt, at man de  

 steder, hvor den bliver brugt, antager en anden person i stedet for den, der  

 vil tage et sabbatår.
Det vil sige, at der ikke alene på private  

 virksomheder, men også inden for stat, amter og kommuner skal skabes  

 sikkerhed for, at der bliver antaget andre i stedet for de ansatte, der  

 bruger ordningen.
Det er ligeledes vigtigt, at de ansatte, der benytter  

 ordningen, er sikre på, at de efter 1 år kan få deres stilling igen, hvis de  

 ønsker det.
Dette kan naturligvis ikke være en 100 pct.s sikkerhed; som  

 bekendt er det ikke alle virksomheder, der eksisterer evigt.
Såfremt en  

 virksomhed har indskrænket under en medarbejders sabbatår og medarbejderen  

 som følge heraf står uden job, skal det sikres, at den pågældende medarbejder  

 er den, der skal genansættes først.
Der kan altså ikke ansættes nye  

 medarbejdere, så længe den medarbejder, der holdt sabbatår, endnu ikke er  

 genansat.
Ved eventuelle indskrænkninger inden for stat, amter, kommuner og i det  

 private erhvervsliv kan ordningen bruges til en frivillig fordeling af  

 arbejdet på det pågældende sted.
De, der vil bruge ordningen, er sikret de  

 rettigheder, som overenskomsten giver på arbejdspladsen i sabbatperioden.
Det skal understreges, at i det øjeblik der sker fyringer, der også  

 berører den, der er på sabbatår, træder 26 ugers reglen i kraft fra  

 afskedigelsestidspunktet og ikke ved sabbatårets begyndelse.
Det understreges  

 ligeledes, at hvis man ønsker at gå på efterløn i forlængelse af sabbatåret,  

 har dette ingen indvirkning på efterlønnens udbetaling.
 Tanken er, at ordningen skal være 1-årig, men på lønmodtagerens  

 foranledning kan nedsættes til mellem 6 og 12 måneder.
Mange mennesker kan af familie- eller arbejdsmæssige årsager ønske at  

 træde uden for arbejdsmarkedet et år for at beskæftige sig med andre ting,  

 afprøve nye interesser eller pleje nye sider af deres personlighed, og et  

 sabbatår med arbejdsløshedsdagpenge vil i mange tilfælde være med til at  

 skabe de økonomiske muligheder for det.
Et andet gode ved sabbatåret er  

 naturligvis, at en del arbejdsløse i en periode får genoprettet deres  

 tilknytning til arbejdsmarkedet.
Ved indskrænkninger i en virksomhed er det normalt sådan, at det er de  

 yngste og sidst ansatte, der fyres først.
Dette vil kunne afhjælpes, hvis det  

 som omtalt bliver muligt at lave en turnusordning således, at de ansatte på  

 skift kan fordele det arbejde, der er.
Dette vil være muligt, idet man netop  

 vil kunne regne med, at eens gamle stilling vil stå ledig efter  

 sabbatperioden.
Ordningen finansieres via arbejdsløshedskasserne og vil ikke betyde nogen  

 belastning af disse, idet der blot vil blive tale om en »bytning«  

 af stillinger.
Det vil sige, at ordningen er udgiftsneutral for det  

 offentlige.
Ordningen vil i de tilfælde, hvor en ældre medarbejder bruger  

 ordningen som en mulighed for at gå tidligere på pension, betyde nye  

 stillinger.
Det vil desuden være rimeligt over for de ældre medarbejdere, at de, inden  

 de behøver at beslutte sig for førtidspension, kan tage sig et sabbatår og  

 prøve en periode af længere sammenhængende frihed med mulighed for at vende  

 tilbage til deres gamle stilling.' Uden på nogen måde at ville forsvare det nuværende arbejdsmarkedssystem,  

 hvor man efterhånden uden at registrere nogen reaktioner accepterer mere end  

 1/4 mio. ledige par hænder, vil forslaget være medvirkende til at gøre  

 dagligdagen mere tålelig for mange mennesker - både for dem, der får retten  

 til et sabbatår, og så sandelig også for dem, der kommer i arbejde og derved  

 enten genetablerer eller er ved at få en tilknytning til arbejdsmarkedet.
 Endelig skal det bemærkes, at et tidligere punkt 9 om oprettelse af et  

 nævn til afgørelse af tvistigheder er slettet, dels fordi forslaget derved  

 undgår et nyt bureaukratisk organ, dels fordi SF er helt åben over for  

 modeller til, hvordan eventuelle tvistigheder skal afgøres.
