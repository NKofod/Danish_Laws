Den 7. marts 1992 undertegnedes i København en aftale mellem Kongeriget Danmarks Regering og Grønlands Landsstyre på den ene side og Den Russiske Føderations Regering på den anden side om gensidige fiskeriforbindelser mellem Grønland og Den Russiske Føderation.
 Aftalen har følgende ordlyd:
AFTALE MELLEM KONGERIGET DANMARKS REGERING OG GRØNLANDS LANDSSTYRE PÅ  

 DEN ENE SIDE OG DEN RUSSISKE FØDERATIONS REGERING PÅ DEN ANDEN SIDE OM  

 GENSIDIGE FISKERIFORBINDELSER MELLEM GRØNLAND OG DEN RUSSISKE FØDERATION  

 KONGERIGET DANMARKS REGERING OG GRØNLANDS LANDSSTYRE på den ene side, og DEN RUSSISKE FØDERATIONS REGERING på den anden side, i det følgende benævnt »parterne«, SOM TAGER UDGANGSPUNKT I de venskabelige forbindelser, der findes parterne  

 imellem; SOM TAGER deres fælles ønske om at sikre bevaring og en hensigtsmæssig  

 forvaltning af fiskeriressourcerne i områder ud for deres kyster i  

 betragtning; SOM BEMÆRKER SIG, at fiskeriet er af vital betydning for Grønland og for  

 de kystsamfund i Den Russiske Føderation, for hvilke det er den væsentligste  

 økonomiske virksomhed; SOM ANERKENDER, at de som kyststater har en grundlæggende interesse i og  

 ansvar for at foranstalte bevaring og hensigtsmæssig forvaltning af  

 fiskeriressourcerne i de respektive farvande under deres jurisdiktion i  

 overensstemmelse med almindeligt anerkendte folkeretlige principper; SOM BEMÆRKER SIG bestemmelserne i FN's Havretskonvention af 1982; SOM LÆGGER VÆGT PÅ betydningen af videnskabelig forskning med henblik på  

 bevaring og optimal udnyttelse af fiskeriressourcerne, såvel som tidligere  

 samarbejde mellem parterne på dette område; SOM ØNSKER at fastsætte bestemmelser og betingelser for udøvelsen af deres  

 gensidige fiskeriforbindelser; ER BLEVET ENIGE OM FØLGENDE:
ARTIKEL 1 Denne aftale skal gælde for farvande under Grønlands og Den Russiske  

 Føderations respektive fiskerijurisdiktioner i Nordatlanten og tilstødende  

 farvande.
ARTIKEL 2 Hver part skal, i overensstemmelse med bestemmelserne i denne aftale, give  

 den anden parts fiskerfartøjer adgang til at fiske i dens  

 fiskerijurisdiktionsområde.
ARTIKEL 3 1. Hver part skal årligt, med forbehold af  

 tilpasninger til imødegåelse af uforudsete omstændigheder og behovet for en  

 hensigtsmæssig forvaltning af fiskeriressourcerne i områder, der er underlagt  

 deres fiskerijurisdiktion, fastlægge:
2. Hver part skal træffe sådanne foranstaltninger, som  

 den anser for nødvendige for at sikre hensigtsmæssig forvaltning, bevaring og  

 regulering af fiskeriet inden for dens fiskerijurisdiktion.
Sådanne  

 foranstaltninger må ikke forhindre udnyttelsen af de kvotetildelinger, der  

 henvises til i denne aftale.
ARTIKEL 4 1. Hver parts kompetente myndigheder skal på passende  

 måde, uden ophold og inden fiskerfartøjet går ind i zonen, meddele den anden  

 part navn, registreringsnummer og andre relevante oplysninger om de  

 fiskerfartøjer, der udses til at fiske i det område, der er undergivet den  

 anden parts fiskerijurisdiktion.
 2. Hver part kan kræve, at fiskeri, der drives af den  

 anden parts fartøjer i det område, der er undergivet dens  

 fiskerijurisdiktion, betinges af licens, idet antallet af licenser svarer til  

 størrelsen af de kvoter, der er tildelt i henhold til bestemmelserne i  

 Artikel 3 (b) i denne aftale, og til fartøjernes fiskerikapacitet.
ARTIKEL 5 1. Hver parts fiskerfartøjer skal, når de fisker inden  

 for det område, der er undergivet den anden parts fiskerijurisdiktion,  

 overholde de af denne part fastsatte bevaringsforanstaltninger samt øvrige  

 bestemmelser og betingelser, herunder love og forordninger vedrørende  

 fiskeri.
 2. Parterne skal i så god tid som muligt give hinanden  

 underretning om alle nyvedtagne foranstaltninger, bestemmelser, betingelser,  

 love og forordninger vedrørende fiskeri.
ARTIKEL 6 1. Hver part skal træffe de nødvendige  

 foranstaltninger for at sikre, at dens fiskerfartøjer overholder  

 bestemmelserne i denne aftale samt andre bestemmelser vedrørende fiskeri.
 2. Hver part kan - i overensstemmelse med folkeretten  

 - træffe sådanne foranstaltninger for det område, der er undergivet dens  

 fiskerijurisdiktion, som den finder nødvendige for at sikre, at den anden  

 parts fiskerfartøjer overholder bestemmelserne i denne aftale.
ARTIKEL 7 1. Parterne vil samarbejde inden for rammerne af  

 relevante internationale organisationer, for på passende måde at sikre  

 forvaltning og bevaring af havets fiskeriressourcer for så vidt angår  

 bestande, der falder uden for national fiskerijurisdiktion.
 2. Parterne skal samarbejde, bilateralt og igennem  

 relevante internationale organisationer, med henblik på at tilrettelægge de  

 foranstaltninger, der er nødvendige for bevaring af bestande, særlig  

 indbyrdes afhængige bestande, der findes såvel inden for de områder, der er  

 undergivet parternes jurisdiktion, som uden for sådanne områder, men  

 grænsende op til dem.
ARTIKEL 8 Parterne skal lette samarbejde mellem berørte fiskerivirksomheder,  

 foretagender, sammenslutninger og organisationer, herunder om videnskabelig  

 forskning og andre anliggender, hvor dette har gensidig interesse.
ARTIKEL 9 1. Parterne er enige om at konsultere hinanden mindst  

 en gang årligt om spørgsmål vedrørende denne aftales gennemførelse og rette  

 virkemåde.
 2. Såfremt der opstår strid om fortolkningen eller  

 anvendelsen af denne aftale, skal en sådan strid gøres til genstand for  

 konsultationer mellem parterne.
ARTIKEL 10 Intet i denne aftale skal anses at præjudicere parternes holdninger eller  

 synspunkter vedrørende deres rettigheder og forpligtelser under traktater og  

 andre internationale aftaler, som parterne deltager i, og deres holdninger  

 til eller synspunkter på spørgsmål vedrørende havretten.
ARTIKEL 11 1. Denne aftale træder i kraft den dato, på hvilken de  

 kontraherende parter giver hinanden meddelelse om, at de hertil nødvendige  

 procedurer er afsluttet.
 2. Førend dens ikrafttrædelse skal den finde  

 midlertidig anvendelse fra datoen for dens undertegnelse.
 3. Denne aftale skal forblive i kraft i en første  

 periode på fem år fra datoen for dens ikrafttrædelse.
 4. Medmindre en af parterne bringer denne aftale til  

 ophør ved varsel herom, som er modtaget af den anden part mindst tolv måneder  

 forud for udløbet af denne periode, forbliver den i kraft i yderligere  

 perioder på to år, forudsat opsigelsesvarsel ikke er modtaget mindst seks  

 måneder før udløbet af en sådan to-års periode.
Udfærdiget i København, den 7. marts  

 1992 i tre eksemplarer, hvert på dansk, grønlandsk og russisk, idet  

 hver af teksterne har samme For Kongeriget Danmarks regering:
Uffe Ellemann-Jensen For Grønlands Landsstyre:
Lars Emil Johansen For Den Russiske Føderations regering:
Andrej Kozyrev Overenskomsten har, i medfør af artikel 11, stk. 2, fundet midlertidig  

 anvendelse fra den 7. marts 1992.
 Overenskomsten er, i medfør af artikel 11, stk. 1, trådt i kraft den 16.  

 oktober 1992.
