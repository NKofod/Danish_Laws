Bekendtgørelse  

 af  

 aftale af 25. februar 1999 mellem Danmark og Rumænien om tilbagetagelse  

 af egne statsborgere og udlændinge Danmark og Rumænien har den 25. februar 1999  

 indgået en aftale om tilbagetagelse af egne statsborgere og  

 udlændinge.
 Aftalen har følgende ordlyd:
Aftale  

 mellem regeringen for Kongeriget Danmark og regeringen for Rumænien om  

 tilbagetagelse af egne statsborgere og udlændinge Regeringen for Kongeriget Danmark og regeringen for Rumænien, i det  

 følgende benævnt de »kontraherende parter«, med henblik på stadigt at forbedre og udvikle forbindelserne mellem  

 de to stater og deres statsborgere, og med det formål at bekæmpe  

 illegal indvandring, i overensstemmelse med den gældende lovgivning i de to stater, med respekt for de traktater som de kontraherende parter har indgået  

 og i lyset af den internationale praksis på området, har opnået enighed om følgende:
Artikel 1 Begreber Ved følgende begreber forstås i nærværende  

 aftales forstand:
1.	en udlænding   en tredjelandsstatsborger eller en  

 statsløs person; 2.	et visum   en gyldig tilladelse til én eller flere indrejser,  

 udstedt af en kompetent myndighed hos en kontraherende part, der berettiger  

 en udlænding til maksimalt tre måneders ophold inden for en  

 nærmere angivet periode; 3.	en opholdstilladelse   en gyldig tilladelse udstedt af en kompetent  

 myndighed hos en kontraherende part, der berettiger en person til flere  

 indrejser og ophold i landet.
Som opholdstilladelse anses hverken visum, ret  

 til ophold på en kontraherende parts territorium under behandlingen af  

 en ansøgning om asyl, eller under en verserende  

 udsendelsesprocedure.
Artikel 2 Tilbagetagelse af egne statsborgere 1.	En kontraherende part tilbagetager efter anmodning fra den anden  

 kontraherende part formløst en person, som ikke eller ikke  

 længere opfylder de gældende betingelser for indrejse eller  

 ophold på den anmodende kontraherende parts område, hvis det  

 påvises, eller der er en velbegrundet formodning for, at  

 pågældende har den anmodede kontraherende parts statsborgerskab.  

 Det samme gælder personer, som efter indrejse på den anmodende  

 kontraherende parts område har mistet den anmodede kontraherende  

 parts statsborgerskab og ikke i det mindste er blevet sikret naturalisation  

 af den anmodende kontraherende part.
 2.	Den anmodede kontraherende part udsteder efter anmodning fra den  

 anmodende kontraherende part ufortøvet den rejselegitimation, som er  

 nødvendig for tilbagesendelse af de personer, der skal  

 tilbagetages.
 3.	En anmodende kontraherende part tilbagetager på ny  

 sådanne personer på de samme betingelser, hvis det af en kontrol  

 fremgår, at de pågældende ikke opfyldte betingelserne i  

 stk. 1.
Artikel 3 Bevis eller formodning for statsborgerskab 1.	Bevis for statsborgerskab er gyldigt pas eller identitetsdokument,  

 udstedt af de kompetente myndigheder i de tilbagetagne personers  

 oprindelsesland, eller af en diplomatisk eller konsulær  

 repræsentation i den anmodede stat.
 2.	Der er en velbegrundet formodning for statsborgerskab, hvis personen  

 er i besiddelse af et dokument omfattet af stk. 1, selv om dette er  

 udløbet, eller en søfartsbog, et kørekort eller lignende  

 dokument, selv om dette er udløbet.
 3.	Statsborgerskab må endvidere formodes at foreligge, hvis dette  

 ved en undersøgelse sandsynliggøres på anden  

 vis.
Artikel 4 Tilbagetagelse af udlændinge 1.	Hvis en udlænding, efter at være indrejst på den  

 anmodende kontraherende parts område, ikke opfylder de gældende  

 betingelser for indrejse eller ophold, og hvis pågældende er i  

 besiddelse af et gyldigt visum som er udstedt af den anden kontraherende  

 part, eller en af den anmodede part udstedt gyldig opholdstilladelse, skal  

 sidstnævnte kontraherende part efter anmodning fra den anmodende  

 kontraherende part tilbagetage den pågældende person  

 formløst.
2.	På baggrund af en individuel vurdering skal den anmodede  

 kontraherende part endvidere overveje muligheden for at tilbagetage en  

 udlænding, som ikke opfylder de gældende betingelser for indrejse  

 eller ophold på den anmodende kontraherende parts område, og som  

 har nærmere tilknytning til den anmodede kontraherende parts stat end  

 til den anmodende kontraherende parts stat, gennem slægtninge eller  

 på lignende vis.
Alle sådanne tilfælde diskuteres  

 forudgående mellem de kontraherende parter.
 3.	Den kontraherende part, hvis grænse en udlænding  

 påviseligt har overskredet, og som ikke eller ikke længere  

 opfylder de gældende betingelser for indrejse eller ophold i den  

 anmodende kontraherende parts område, skal efter anmodning  

 formløst tilbagetage udlændingen, hvis denne er indrejst direkte  

 fra den kontraherende parts område til den anden kontraherende parts  

 område.
 4.	Pligten til tilbagetagelse efter stk. 3 skal ikke gælde med  

 hensyn til en udlænding, som ved indrejsen på den anmodende  

 kontraherende parts område var i besiddelse af en gyldig  

 opholdstilladelse udstedt af denne kontraherende part, eller som efter  

 indrejsen på statens område er meddelt opholdstilladelse af denne  

 kontraherende part.
Artikel 5 Transitadgang 1.	De kontraherende parter skal tillade en udlænding at passere i  

 transit gennem deres områder, hvis den anden kontraherende part anmoder  

 derom.
Den anmodende kontraherende part kan anmode om, at den anmodede  

 kontraherende part sikrer ledsagelsen under transit gennem dennes  

 område.
 2.	Den anmodede kontraherende part skal, i overensstemmelse med statens  

 gældende nationale lovgivning, gebyrfrit udstede transitvisum til den  

 ledsagede person samt de ledsagende personer.
 3.	De kontraherende parter skal tilbagetage en udlænding, hvis  

 pågældendes indrejse i et tredjeland ikke tillades, eller hvis  

 fortsættelse af rejsen ikke længere er mulig.
 4.	De kontraherende parter skal bestræbe sig på at  

 begrænse transitoperationer til udlændinge, som ikke kan udsendes  

 direkte til oprindelseslandet.
Artikel 6 Tidsfrister 1.	En kontraherende part besvarer ufortøvet de anmodninger om  

 tilbagetagelse, den modtager, og senest i løbet af tyve dage fra  

 modtagelsen af anmodningen.
Anmodningen om tilbagetagelse kan fremsendes pr.  

 post, ved direkte overgivelse af anmodningen til den kompetente myndighed hos  

 den anden kontraherende part, eller via elektroniske  

 kommunikationsmidler.
2.	Den anmodede kontraherende part overtager straks ansvaret for den  

 person, hvis tilbagetagelse den har godkendt, og senest i løbet af tre  

 måneder fra godkendelsen.
Efter anmodning fra den anmodende  

 kontraherende part forlænges denne frist til det tidspunkt, der er  

 nødvendigt til fjernelse af retlige eller faktiske  

 hindringer.
Artikel 7 Tilvejebringelse af oplysninger 1.	Skal der med henblik på aftalens gennemførelse meddeles  

 personoplysninger til den anden kontraherende part, må disse  

 vedrøre:
a)	den person, der skal udsendes, og om nødvendigt dennes  

 familiemedlemmer (efternavn, fornavn, eventuelle tidligere navne, tilnavne  

 eller pseudonymer, aliasnavne, fødselsdato og  sted, køn,  

 nuværende og eventuelt tidligere nationalitet/statsborgerskab); b)	pas, identitetskort eller andre rejsedokumenter (nummer,  

 udstedelsesdato, udstedelsesmyndighed, udstedelsessted, gyldighedsfrist og  

 gyldighedsområde); c)	øvrige nødvendige oplysninger til identificering af  

 personerne; d)	opholdstilladelser og visa udstedt af de kontraherende parter eller  

 tredjelande, rejserute, opholdssteder, billetter og eventuelle andre  

 rejseforanstaltninger; e)	enhver information som kan påvise eller udgøre en  

 tilstrækkelig formodning for, at personen har opholdt sig på de  

 kontraherende parters område; f)	om nødvendigt bør et eventuelt behov for særlig  

 assistance til ældre eller syge personer meddeles.
 2.	Personoplysninger kan alene udveksles i overensstemmelse med  

 principperne i Konventionen af 28. januar 1981 om beskyttelse af det enkelte  

 menneske i forbindelse med elektronisk databehandling af personoplysninger  

 samt i overensstemmelse med gældende national lovgivning.
Artikel 8 Udgifter 1.	Den kontraherende part som anmoder om tilbagetagelse, bærer  

 transportomkostningerne til bestemmelseslandet for den returnerede person  

 samt ledsagende personer.
Dette vedrører alene forholdet mellem de  

 kontraherende parter.
 2.	Samme kontraherende part bærer ligeledes  

 transportomkostninger, der opstår i forbindelse med modtagelsespligten  

 af personer i medfør af artikel 2, stk. 3.
Artikel 9 Transport af retmæssigt erhvervede ejendele Den anmodende kontraherende part skal tillade den person,  

 som skal tilbagesendes, at medbringe alle hans/hendes retmæssigt  

 erhvervede ejendele til bestemmelseslandet, i overensstemmelse med national  

 lovgivning.
Den kontraherende part, som anmoder om tilbagetagelse, er ikke  

 forpligtet til at bære transportomkostningerne for ejendelene.
Artikel 10 Gennemførelsesbestemmelser 1.	Efter undertegnelse af aftalen skal de kontraherende parter ad  

 diplomatiske kanaler informere hinanden om, hvilke kompetente myndigheder der  

 er ansvarlige for gennemførelsen af aftalen, om disses adresser samt  

 anden information, der kan lette kommunikationen.
De kontraherende parter  

 skal ligeledes informere hinanden om ændringer med hensyn til disse  

 myndigheder.
 2.	De kompetente myndigheder skal mødes efter behov, og  

 træffe bestemmelse om de nødvendige praktiske arrangementer til  

 gennemførelse af aftalen.
Artikel 11 Internationale aftaler som ikke berøres af  

 aftalen 1.	Konventionen af 28. juli 1951 om flygtninges retsstilling som  

 ændret ved protokol af 31. januar 1967 om flygtninges retsstilling; 2.	Internationale konventioner om udlevering og transit; 3.	Konventionen af 4. november 1950 til beskyttelse af  

 menneskerettigheder og grundlæggende frihedsrettigheder; 4.	Konventionen af 28. september 1954 om statsløse personers  

 retsstilling; 5.	Internationale asylkonventioner, særligt Dublinkonventionen af  

 15. juni 1990 om fastsættelse af, hvilken stat der er ansvarlig for  

 behandlingen af en asylansøgning, der indgives i en af de  

 Europæiske Fællesskabers medlemsstater; 6.	Traktaterne om de Europæiske Fællesskaber; 7.	Schengen-konventionen af 19. juni 1990; 8.	Internationale konventioner og aftaler om tilbagetagelse.
Artikel 12 Afsluttende bestemmelser 1.	Aftalen træder i kraft den første dag i den anden  

 måned efter den dag, på hvilken begge kontraherende parter har  

 modtaget underretning fra den anden kontraherende part om, at de  

 nødvendige forfatningsmæssige betingelser for aftalens  

 ikrafttrædelse er opfyldt.
2.	Enhver af de kontraherende parter kan ved skriftlig underretning til  

 den anden kontraherende part midlertidigt suspendere aftalen, såfremt  

 hensynet til beskyttelse af statens sikkerhed, offentlig orden eller  

 folkesundhed tilsiger dette.
Suspensionen træder i kraft straks.
3.	Aftalen forbliver i kraft indtil videre.
Hver kontraherende part kan  

 opsige aftalen ved skriftlig underretning til den anden kontraherende part.  

 Opsigelsen træder i kraft den første dag i den måned, der  

 efterfølger den måned, hvori underretningen om opsigelsen blev  

 modtaget af den anden kontraherende part.
 4.	Aftalen finder anvendelse på alle personer, som opholder sig  

 på de kontraherende parters områder på tidspunktet for  

 aftalens ikrafttræden og derefter.
Udfærdiget og undertegnet i Bukarest den 25. februar  

 1999 i to originale eksemplarer, på henholdsvis dansk,  

 rumænsk og engelsk, hvoraf enhver af disse anses for lige autentiske.
I  

 tilfælde af fortolkningstvivl har den engelske tekst forrang.
For Kongeriget Danmarks regering For Rumæniens regering Friis Arne Petersen Constantin Dudu Ionesco Aftalen trådte i henhold til artikel 12 i kraft den  

 1. august 2000.
