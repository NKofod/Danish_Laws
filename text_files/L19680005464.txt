 Bekendtgørelse om aftale med Amerikas forenede Stater vedrørende  

 betaling af visse udgifter i forbindelse med samarbejdet på forsvarets  

 område.
 Ved en i København mellem udenrigsministeriet og Amerikas forenede Staters  

 ambassade stedfunden noteveksling af 5. januar og 27. februar 1968 er der  

 truffet aftale om følgende tillæg til bilag A til den bekendtgørelse nr. 14  

 af 20. februar 1950, Lovtidende C, omhandlede overenskomst af 27. januar 1950  

 om gensidig bistand på forsvarets område:
 Tillæg til bilag A.
Til iværksættelse af bestemmelserne i artikel V, stk. 1, i overenskomsten  

 om gensidig bistand på forsvarets område vil den danske regering, når De  

 forenede Staters ambassade i København anmoder derom, indbetale danske kroner  

 til et samlet beløb af 1.911.280 kr. på den af ambassaden udpegede konto til  

 dækning af de kontorholdsudgifter o.lign. i Danmark, som ambassaden på De  

 forenede Staters regerings vegne i tidsrummet fra 1. juli 1967 til 30. juni  

 1968 afholder i forbindelse med gennemførelsen af den pågældende  

 overenskomst.
En uudnyttet saldo på 201.259 kr. fra de af den danske regering  

 for året 1. juli 1966 til 30. juni 1967 indbetalte beløb fradrages det  

 ovennævnte beløb.
Udenrigsministeriet, den 11. juni 1968 F.M.
 Paul Fischer.
