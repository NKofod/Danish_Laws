Fremsat den 18. november 2005 af  

 Lone Dybkjær (RV), Elisabeth Arnold (RV),  

 Marianne Jelved (RV) og Niels Helveg Petersen (RV) Forslag til folketingsbeslutning om  

 ophævelse af det danske forsvarsforbehold Folketinget opfordrer regeringen til at fremsætte lovforslag om  

 ophævelse af det danske EU-forbehold, der vedrører forsvarssamarbejdet:
 Folketinget opfordrer regeringen til at fremlægge lovforslaget  

 således, at der kan gennemføres en folkeafstemning om forbeholdet i efteråret  

 2006, hvor EUs nuværende tænkepause vedrørende forfatningstraktaten er  

 gennemført.
Bemærkninger til forslaget Forfatningstraktaten Efter folkeafstemningerne om  

 forfatningstraktaten i Frankrig og Holland i 2005 besluttede EUs stats-  

 og  

 regeringsledere sig for en tænkepause i arbejdet med at gennemføre den nye  

 forfatningstraktat.
Pausen skulle bruges til en debat i de enkelte lande om  

 borgernes ønsker til det europæiske samarbejde.
Folketinget og regeringen har  

 besluttet ekstraordinært at bevilge 14 mio. kr. til denne debat, som  

 gennemføres  

 i et samarbejde med en række EU-bevægelser.
Det er tanken, at debatten  

 afsluttes i maj 2006 med udarbejdelse af en redegørelse, som så kan  

 videregives  

 til statsministeren med henblik på drøftelserne på EU-topmødet i juni 2006.  

 Op  

 til dette møde er det endvidere vedtaget at afholde en forespørgselsdebat i  

 Folketinget, hvor partierne redegør for deres opfattelse af det fremtidige  

 europæiske samarbejde.
Men tænkepause eller ej, det  

 daglige politiske arbejde i EU fortsætter under de eksisterende traktater,  

 f.eks.  

 med kemikaliedirektivet, Lissabonstrategien, sukkerreform, WTO-forhandlinger  

 og  

 terrorbekæmpelse.
Men tænkepausen har givet anledning til en skærpet  

 opmærksomhed, f.eks. med hensyn til nærhedsprincippet og borgernes opbakning.  

 Det skal gennemtænkes, om der er områder, hvor EU skal revurderes.
 For Danmarks vedkommende er  

 tænkepausen en god anledning til også at diskutere de danske forbehold,  

 herunder navnlig det danske forsvarsforbehold.
Forbeholdene Efter det danske nej til  

 Maastrichttraktaten i juni 1992 indledtes forhandlinger mellem Det Radikale  

 Venstre, Socialdemokratiet og Socialistisk Folkeparti.
Forhandlingerne  

 resulterede i oktober 1992 i det såkaldte nationale kompromis, som Venstre,  

 Det  

 Konservative Folkeparti, CD og Kristeligt Folkeparti efterfølgende  

 tilsluttede  

 sig.
Det nationale kompromis blev Danmarks forhandlingsgrundlag på  

 regeringskonferencen i Edinburgh, hvor Danmark og de øvrige EU-lande enedes  

 om  

 en protokol med de fire danske forbehold vedrørende forsvar, retlige og indre  

 anliggender, det fælles valutasamarbejde samt unionsborgerskab.
Forbeholdene  

 indeholder dels, at Danmark ikke deltager i samarbejdet på de områder, der er  

 dækket af forbeholdene, dels at Danmark udtrykkeligt fastslår, at Danmark  

 ikke  

 vil forhindre de øvrige lande i at gå videre på de pågældende områder.  

 Skiftende danske regeringer har siden topmødet i 1993 i København kæmpet for,  

 at der ikke skulle blive A- og B-medlemmer i samarbejdet.
Danmark har med  

 sine  

 forbehold selv valgt at være B-medlem på disse områder.
Det er ikke i Europas  

 og Danmarks interesse.
Mest generende er det at stå uden for udviklingen af  

 den  

 fælles udenrigs-, sikkerheds- og forsvarspolitik.
I disse år bliver der lagt  

 en række praktiske retningslinjer for samarbejdet om forsvars- og  

 sikkerhedspolitikken.  

 Europa er blevet samlet, og der er bred enighed om, at Europa bør spille en  

 langt større rolle på den globale scene.
Der er brug for de europæiske  

 værdier  

 som fred, demokrati, menneskerettigheder, social og økonomisk udvikling.
EU har en enestående chance  

 for aktivt at bidrage til fred og konfliktløsning i verdens brændpunkter.  

 Danmark  

 har gennem en lang årrække via sin aktive udenrigspolitik deltaget i  

 aktioner,  

 der har skullet bidrage til fred og stabilitet.
Men udviklingen mod, at  

 Europa  

 i højere grad accepterer sit ansvar og koordinerer flere af disse  

 operationer,  

 gør, at Danmark bliver efterladt på et sidespor uden at kunne bidrage og  

 påvirke beslutninger.
Forsvarsforbeholdet Arbejdet med den europæiske  

 sikkerhedsstrategi er taget til i de seneste år.
Vedtagelsen af en overordnet  

 sikkerhedsstrategi i december 2003 er blevet en vigtig ramme for udviklingen  

 af  

 EUs sikkerheds- og forsvarspolitik (ESDP). Her blev der udpeget fem  

 hovedtrusler: terrorisme, masseødelæggelsesvåben, staters sammenbrud,  

 organiseret kriminalitet og regionale konflikter.
Samtidig har EU langsomt  

 udbygget sin kapacitet og evne til i højere grad at kunne påtage sig  

 kriseoperationer, f.eks. på baggrund af henvendelser fra FN.
Det vil sige, at  

 mere og mere af træningen og samarbejdet mellem de europæiske landes  

 internationale enheder bliver forankret i EU-systemet, hvor Danmark langsomt  

 vil blive en mindre attraktiv samarbejdspartner i udviklingen af  

 internationale  

 styrker.
Denne udvikling vil ikke kun  

 påvirke danske deltagelsesmuligheder i EU-regi, men i stigende omfang også få  

 betydning for Danmarks arbejde i andre sikkerhedsorganisationer som f.eks.  

 NATO  

 og i det nordiske samarbejde.
Endelig kan Danmark som medlem af FNs  

 Sikkerhedsråd være med til at overlade fredsopgaver til EU, men Danmark vil  

 på  

 grund af forbeholdet være ude af stand til at deltage heri.
Med andre ord: Udviklingen i  

 EUs indsats på forsvarsområdet har forskudt sig.
EU har ikke planer om  

 at  

 udvikle et territorialforsvar i konkurrence med NATO.
Det var frygten i 1992.  

 Derimod har EU besluttet sig for at kunne spille en selvstændig rolle i  

 krisestyring og fredsbevarende operationer, hvor NATO som et hele ikke er  

 engageret.
EUs opbygning af et krisestyringsberedskab er en langt  

 bredere  

 vifte af muligheder for indgriben med en kraftig vægt på de ikkemilitære  

 instrumenter.  

 Opbygningen af ESDP er komplementær og ikke konkurrerende i forhold til  

 samarbejdet i NATO.
Samtidig kan ESDP bruges bredere, idet fundamentet ikke  

 kun  

 er baseret på militære foranstaltninger.
Udviklingen mod at blande militære  

 og  

 civile instrumenter betyder, at Danmark i højere og højere grad bliver  

 udelukket fra operationer, der benytter sig af civile instrumenter.
Da EU på  

 denne måde sammenkæder det civile og det militære, får Danmark svært ved at  

 deltage i humanitære missioner, selv med rent civile bidrag.
Med Danmarks  

 traditioner for aktiv deltagelse i fredsbevaring bør Danmark også kunne  

 deltage  

 i disse operationer, der ledes af EU.
Samtidig er det i høj grad i Danmarks  

 interesse at være med til at påvirke beslutninger om den fortsatte udbygning  

 af  

 de civile aspekter af samarbejdet.
Danmark  

 står uden for reelle operationer Forsvarsforbeholdet har  

 allerede indtil flere gange hindret en aktiv dansk deltagelse, på trods af at  

 det åbenlyst har stridt imod Danmarks interesse i at føre en aktiv  

 udenrigspolitik.
Det havde været naturligt, at Danmark havde været med i  

 flere  

 af de operationer, som er blevet ledet af EU.
Det gælder f.eks.  

 minerydningen i Bosnien (1996) og Kroatien (1998), overvågning af  

 flygtningesituationen i Kosovo (1998) og genoprettelse af en funktionsdygtig  

 politistyrke i Albanien (1999). Derudover har man tydeligt mærket, at ESDP nu  

 er blevet operationel, idet der siden 2003 er iværksat operationer i Congo,  

 Makedonien og Bosnien-Herzegovina, og senest har operationer i Irak og Sudan  

 været  

 diskuteret.
 Denne udvikling er i direkte  

 modstrid med en aktiv dansk udenrigspolitik og begrænser Danmarks  

 handlemuligheder  

 med hensyn til at kunne deltage i og påvirke internationale hjælpeopgaver.
Tidsplan Ligegyldigt hvordan udviklingen af tænkepausen forløber, vil  

 udviklingen af den europæiske forsvars- og sikkerhedspolitik fortsætte.
Det  

 er  

 i Danmarks interesse at få størst mulig indflydelse på disse beslutninger.  

 Derfor bør Danmark have afklaret sin holdning til dette danske forbehold.  

 Derfor  

 foreslår vi afholdelse af en folkeafstemning i efteråret 2006, hvilket giver  

 mulighed for debat af forbeholdet i tænkepausen.
Skriftlig fremsættelse Lone Dybkjær  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ophævelse af det danske forsvarsforbehold.
(Beslutningsforslag nr.
B 37).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
