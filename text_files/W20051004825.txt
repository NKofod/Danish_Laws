Landsskatteretskendelse vedr. fraflytningsbeskatning i medfør  

 af ophør af skattepligt Klagen vedrører beskatning af  

 urealiseret kursgevinst på svenske 0-obligationer ved As fraflytning  

 til  

 Sverige, jf. kursgevinstlovens §§ 16 og 37.
Landsskatterettens afgørelse Skatteankenævnet har anset  

 urealiseret  

 avance på 0-obligationer for  

 skattepligtige, jf. kursgevinstlovens §§ 16 og 37, stk. 1, 1.170.279 kr.
 Ved skatteberegningen har  

 skatteankenævnet anset beløbet som et engangsbeløb, jf. personskattelovens §  

 14, og der er givet lempelse for betalt svensk skat med 358.931 kr., jf.  

 kursgevinstlovens § 37, stk. 4.
 Landsskatteretten finder, at  

 A i henhold til de på fraflytningstidspunktet gældende bestemmelser i  

 kursgevinstlovens §§ 16 og 37 ikke er skattepligtig af en urealiseret  

 fortjeneste på 0-obligationer.
Sagens oplysninger A, der er norsk statsborger,  

 har været bosiddende i Danmark i perioden fra 1. oktober 1973 til 30. juni  

 1998. Klageren er uddannet pilot og ansat som luftkaptajn i B.
Den 1. juli  

 1998  

 flyttede klageren fra Danmark til Sverige, hvor han har arbejdet som  

 luftkaptajn for B fra X Lufthavn i Stockholm.
As fulde skattepligt til  

 Danmark  

 ophørte pr. 30. juni 1998. A flyttede den 31. maj 2000 fra Sverige til Norge.
 Den 16. maj 1995 købte A  

 nominelt SEK 4.180.000 svenske 0-obligationer for 1.790.478 SEK, inkl.  

 kurtage  

 på 100 SEK, ved kurs 42,832. A solgte obligationerne den 7. august 1998 for  

 3.150.433 SEK, ekskl. kurtage på 11.486 SEK, ved kurs 75,644.  

 Fortjenesten udgjorde 1.359.955 SEK, svarende  

 til forskellen mellem købesummen på 1.790.731 SEK og salgssummen på 3.150.433  

 SEK.
Sverige har for indkomståret  

 1998 beskattet A af en realiseret kursgevinst ved salg af 0-obligationerne  

 pr.  

 7. august 1998 på 1.359.702 SEK, der fremkommer som forskellen mellem  

 købesummen  

 på 1.790.731 kr. og salgssummen på 3.150.433 kr.
Den i Sverige betalte skat  

 heraf udgør 407.910 SEK, eller 360.062 kr. ved kurs 88,27.
 A har på baggrund af en  

 salgskurs på 75,261 opgjort den urealiserede kursgevinst pr. 30. juni 1998  

 til  

 1.355.432 SEK, beregnet som forskellen mellem købesummen på 1.790.478 SEK og  

 kursværdien pr. 30. juni 1998 på 3.145.910 SEK, svarende til 1.170.279 kr.  

 ved  

 kurs 86,34.
 Ved fraflytningen til Sverige  

 har skattemyndighederne med henvisning til kursgevinstlovens §§ 16 og 37,  

 stk.  

 1, beskattet A af en urealiseret kursgevinst på obligationerne, der pr. 30.  

 juni 1998 er opgjort til 1.355.432 SEK, svarende til 1.170.279 kr.
 Ved skatteberegningen indgår  

 beløbet som et engangsbeløb, jf. personskattelovens § 14, og A er givet et  

 nedslag i den danske skat på 358.931 kr., svarende til 360.062 kr. x  

 1.355.432  

 SEK/1.359.702 SEK.
Skatteankenævnets afgørelse Urealiseret avance på  

 0-obligationer i forbindelse med ophør af skattepligt til Danmark er  

 skattepligtig  

 i henhold til kursgevinstlovens §§ 16 og 37, stk. 1. Den urealiserede avance  

 er  

 opgjort til 1.170.279 kr.
 Ved skatteberegningen anses  

 beløbet at skulle indgå som et engangsbeløb, jf. personskattelovens § 14, og  

 der indrømmes lempelse for betalt svensk skat med 358.931 kr., jf.  

 kursgevinstlovens § 37, stk. 4.
I henhold til  

 kursgevinstlovens § 16 beskattes gevinst på fordringer i fremmed valuta.
I  

 henhold til kursgevinstlovens § 37 betragtes gevinst på fordringer som  

 realiseret, hvis gevinsten omfattes af skattepligt her i landet, og denne  

 skattepligt ophører af anden grund end den skattepligtiges død.
Hensigten med  

 bestemmelsen er at sikre dansk beskatning af gevinster, som er optjent i  

 forbindelse med skattepligt til Danmark, men ikke realiseret ved  

 skattepligtsophøret.
 I henhold til  

 kursgevinstlovens § 37, stk. 4, indrømmes der lempelse for den skat, der er  

 betalt til Sverige ved afståelsen af obligationerne, med den del af den  

 svenske  

 skat, der falder på den i Danmark beskattede gevinst.
 Den nordiske  

 dobbeltbeskatningsoverenskomst er ikke til hinder for at anse A for  

 skattepligtig til Danmark af den indtil fraflytningen den 1. juli 1998  

 opnåede  

 urealiserede kursgevinst på obligationerne.
 Der er lagt vægt på, at A på  

 tidspunktet for beskatningen alene er fuldt skattepligtig til Danmark, og at  

 beskatningen foretages efter interne danske regler af den værdistigning på  

 obligationerne, som er opnået indtil den 30. juni 1998.
Der foreligger ikke på  

 beskatningstidspunktet en dobbeltbeskatningssituation.
Denne opstår først i  

 forbindelse med, at Sverige beskatter den ved salget af obligationerne  

 opnåede  

 avance.
Dobbeltbeskatningen undgås dog ved, at der indrømmes lempelse i  

 Danmark  

 for den del af de svenske skatter, der falder på den dansk beskattede avance.
Klagerens påstand og argumenter As repræsentant har fremsat  

 påstand om, at A ikke beskattes af urealiseret kursgevinst på svenske  

 0-obligationer på 1.170.279 kr. ved opgørelsen af kapitalindkomsten for  

 indkomståret 1998.
 Til  

 støtte for påstanden har repræsentanten bl.a. gjort gældende, at  

 gennemførelse  

 af fraflytningsbeskatning i henhold til reglerne i kursgevinstlovens §§ 16 og  

 37 i dette tilfælde er i strid med EØS-traktatens artikel 28 om  

 arbejdskraftens  

 fri bevægelighed, der indholdsmæssigt svarer fuldstændigt til EF-traktatens  

 artikel 39, hvorefter arbejdskraftens frie bevægelighed skal sikres mellem  

 EF-medlemsstaterne og EFTA-staterne.
 En medlemsstat handler i  

 strid med EØS-traktatens artikel 28, når 1) medlemsstatens handlinger udgør  

 en  

 hindring for arbejdskraftens fri bevægelighed, og 2) hindringen ikke er  

 begrundet i tvingende offentligretlige hensyn.
Ad 1: Foreligger der en  

 hindring for arbejdskraftens fri bevægelighed? EØS-traktatens artikel 28  

 gælder for arbejdstagere, der er statsborgere i et EU-land eller et EØS-land,  

 når arbejdstagerens erhvervsudøvelse indeholder en grænseoverskridende  

 aktivitet.
Dette er navnlig tilfældet, når arbejdstageren flytter fra en  

 medlemsstat til en anden for at tage arbejde dér.
I sådanne tilfælde må  

 staterne ikke stille hindringer for, at arbejdstageren tager ansættelse i en  

 anden medlemsstat, og det gælder såvel den stat, som arbejdstageren rejser  

 fra,  

 som den stat, han ønsker at tage arbejde i.
A  

 er norsk statsborger og flyttede fra Danmark til Sverige i 1998 for at  

 arbejde  

 fra X Lufthavn i Stockholm.
Der er således tale om en statsborger i et  

 EØS-land, der rejser fra et EU-land til et andet EU-land for at udføre sit  

 arbejde.
Gennemførelse  

 af fraflytningsbeskatning efter kursgevinstlovens regler er i denne situation  

 en hindring af arbejdskraftens fri bevægelighed.
Der er således tale om, at  

 fraflytningen udløser en skat, som ellers ikke ville være udløst - eller i  

 hvert fald først var udløst på et senere tidspunkt, hvis A var blevet boende  

 i  

 Danmark.
Dermed hindres potentielt den frie bevægelighed af arbejdskraften.
Hindringen  

 af den fri bevægelighed understøttes af, at det ved beskatning efter  

 kursgevinstlovens § 37 er den fiktive avance ved skatteyderens fraflytning,  

 der  

 undergives dansk beskatning, uanset den senere kursudvikling i perioden fra  

 fraflytningen til afhændelse af fordringerne - eller indtil skatteyderen  

 flytter tilbage til Danmark.
I modsætning til reglerne i  

 aktieavancebeskatningslovens § 13a giver kursgevinstlovens § 37 således ikke  

 hjemmel til omberegning af skatten.
Såfremt en skatteyder lider et kurstab i  

 perioden efter at være fraflyttet Danmark, beskattes denne skatteyder  

 følgelig  

 hårdere, end hvis skatteyderen var forblevet hjemmehørende i Danmark indtil  

 afhændelsen.
Hindringen  

 forøges endvidere betydeligt af, at der ikke er hjemmel til at give henstand  

 med betaling af skatten, til de relevante fordringer sælges og en eventuel  

 gevinst realiseres, selvom skatteyderen måtte være villig til at stille  

 sikkerhed for skattens betaling.
Dette medfører en betydelig merbelastning af  

 skatteyderens likviditet, dels på grund af det tidligere betalingstidspunkt,  

 dels fordi skatteyderen ikke har en realiseret gevinst at betale skatten med.  

 I  

 nogle tilfælde kan skatteyderen blive nødt til at afhænde fordringerne i  

 forbindelse med fraflytningen, hvor kursen kan være dårlig, for at få penge  

 til  

 at betale skatten med.
Alternativt må flytningen helt opgives.
En mulighed  

 for  

 henstand ville ikke i sig selv ophæve hindringen af den frie bevægelighed,  

 men  

 ville dog reducere de praktiske konsekvenser heraf for de berørte  

 skatteydere.
Betydningen  

 af disse forhold for skatteyderen reduceres ganske vist i et vist omfang af  

 kursgevinstlovens § 37, stk. 4, hvorefter betalt skat til fremmed stat af den  

 i  

 Danmark beskattede gevinst kan fradrages i den danske skat.
Denne mulighed  

 kan  

 imidlertid først anvendes, når den udenlandske skat er betalt.
Skatteyderen  

 må  

 derfor normalt først betale fuld skat i to lande, før han kan få  

 tilbagebetalt  

 en andel af den danske skat.
 Samlet  

 må det konkluderes, at i tilfælde som det foreliggende, hvor klageren flytter  

 til et andet EU- eller EØS-land for at tage arbejde dér, vil beskatning efter  

 kursgevinstlovens § 37 udgøre en hindring for arbejdskraftens fri  

 bevægelighed.
Ad  

 2: Kan hindringen retfærdiggøres af tvingende offentligretlige hensyn? Det  

 følger af EF-domstolens praksis, at medlemsstaterne må opretholde en hindring  

 for arbejdskraftens fri bevægelighed, hvis hindringen varetager tvingende  

 offentlige hensyn, og hindringen ikke går videre end nødvendigt for at  

 varetage  

 disse hensyn.
 EF-domstolen  

 har i dommen i Bachmann-sagen (sag C-204/90, Saml. 1992 I-249) fastslået, at  

 det kan være et tvingende offentligt hensyn at sikre sammenhængen i  

 beskatningsordningen.
Det  

 er derfor et spørgsmål, om fraflytningsbeskatningen kan retfærdiggøres som  

 nødvendig for at sikre sammenhængen i beskatningsordningen.
Således kunne man  

 anføre, at Danmark er nødt til at beskatte senest ved fraflytningen, idet  

 Danmark i modsat fald vil være afskåret fra at beskatte fortjenesten.
Den  

 nordiske dobbeltbeskatningsoverenskomst tildeler nemlig den eksklusive  

 beskatningsret  

 til den stat, hvor skatteyderen er hjemmehørende ved afhændelse af  

 fordringerne.
Fraflytningsbeskatning  

 af A kan imidlertid ikke retfærdiggøres som nødvendig for at sikre  

 sammenhængen  

 i beskatningsordningen, idet dette formål allerede varetages af den nordiske  

 dobbeltbeskatningsoverenskomst.
Konsekvensen af overenskomstens artikel 13,  

 stk. 6, er, at Danmark fraskriver sig retten til at beskatte avancer, der  

 realiseres efter fraflytning, men får til gengæld samtidig ret til at  

 beskatte  

 avancer, der realiseres efter tilflytning til Danmark.
Dette gælder uanset,  

 hvornår fordringen er erhvervet, og uanset om gevinsten skyldes en  

 værdistigning inden flytningen til Danmark.
En tilsvarende argumentation er  

 anvendt af EF-domstolen i Wielockx-dommen (sag C-80/94, Saml. 1995 I-2493).  

 Sagen vedrørte en belgisk statsborger, der var bosiddende i Belgien, men  

 opnåede sin samlede indtægt ved udøvelse af selvstændig virksomhed i  

 Nederlandene.
Den hollandske lovgivning gav mulighed for at få fradrag for  

 henlæggelser til en selvpensioneringsreserve, men dette gjaldt kun for  

 skatteydere, der var hjemmehørende i Nederlandene.
Den nederlandske regering  

 mente,  

 at dette var retfærdiggjort af sammenhængen i  

 beskatningsordningen, fordi  

 Nederlandenes dobbeltbeskatningsoverenskomst med Belgien tillagde  

 bopælslandet,  

 dvs.
Belgien, beskatningsretten til udbetalinger fra  

 selvpensioneringsreserven.  

 I modsat fald ville der ikke være sammenhæng mellem fradrag og beskatning,  

 idet  

 skatteyderen ville få fradrag for pensionsbidrag i én stat, medens det var en  

 anden stat, der kunne beskatte pensionsudbetalingen.
Domstolen afviste dette  

 synspunkt, idet den udtalte:
 Sammenhængen i  

 beskatningsordningen er således ikke tilvejebragt i tilknytning til den  

 enkelte  

 skattepligtige person ved en streng sammenhæng mellem adgang til fradrag af  

 bidrag og beskatning af pensionsudbetalinger, men tilvejebringes andetsteds,  

 dér hvor de anvendelige regler i de kontraherende stater er gensidige.
Da sammenhængen i beskatningsordningen således er sikret i henhold til  

 en bilateral aftale, indgået med en anden medlemsstat, kan princippet herom  

 ikke påberåbes som begrundelse for at afvise at godkende et fradrag, som der  

 er  

 tale om i denne sag. Selv  

 hvis fraflytningsbeskatningen i kursgevinstlovens § 37 kunne retfærdiggøres  

 af  

 tvingende offentlige hensyn, er hindringen af den fri bevægelighed i strid  

 med  

 EØS-traktatens artikel 28, fordi hindringen går videre end nødvendigt for at  

 varetage de tvingende hensyn.
Skatten skal nemlig betales ved fraflytningen,  

 uanset om skatteyderen har afhændet de relevante fordringer, hvilket kan  

 medføre en fremrykket likviditetsbelastning.
Danmark kunne sikre sig  

 skatteprovenuet på en mindre indgribende måde ved at give skatteyderen  

 mulighed  

 for at stille sikkerhed for skattens betaling, til fordringerne var afhændet.  

 Den nuværende beskatningsform kan således under ingen omstændigheder  

 retfærdiggøres i sin foreliggende form.
EF-domstolen har den 11.  

 marts 2004 afsagt dom i sagen C- 9/02  Hughes de Lasteyrie de Saillant.  

 Sagen  

 vedrørte den franske fraflytningsbeskatning på aktier.
EF-domstolen  

 underkendte  

 den franske lovgivning som stridende mod den frie etableringsret.
Det er på  

 baggrund af dommen åbenbart, at kursgevinstlovens § 37 ligeledes er i strid  

 med  

 EU-retten, hvorfor beskatningen af A ikke lovligt kan opretholdes.
Således er  

 der tale om beskatning af en urealiseret avance, der specifikt er indført for  

 at modvirke skatteflugt og generelt udløses ved flytning til et andet  

 EU-land.  

 Den dagældende kursgevinstlov var endda mere indgribende overfor skatteyderne  

 end de franske regler, idet der ikke kunne søges henstand med betaling af  

 fraflytningsskatten.
Landsskatterettens bemærkninger og begrundelse Det lægges til grund, at A  

 den 1. juli 1998 flyttede fra Danmark til Sverige, og at hans fulde  

 skattepligt  

 til Danmark i henhold til kildeskattelovens § 1, stk. 1, nr. 1, ophørte på  

 dette tidspunkt.
Gevinst og tab på fordringer  

 i fremmed valuta medregnes ved opgørelsen af den skattepligtige indkomst, jf.  

 den dagældende bestemmelse i kursgevinstlovens § 16. Gevinst og tab på  

 fordringer og gæld samt kontrakter betragtes som realiseret, hvis gevinsten  

 eller tabet vedrører en fordring, gæld eller kontrakt, der omfattes af  

 skattepligt her i landet, og denne skattepligt ophører af anden grund end den  

 skattepligtiges død.
Når et selskab m.v. eller en person efter bestemmelserne  

 i  

 dobbeltbeskatningsoverenskomst indgået mellem Danmark og en fremmed stat,  

 Færøerne eller Grønland bliver hjemmehørende uden for Danmark, sidestilles  

 dette med ophør af skattepligt, jf. den dagældende bestemmelse i  

 kursgevinstlovens § 37, stk. 1.
 Ved opgørelsen af den  

 skattepligtige gevinst eller tab efter stk. 1 anses fordringen, gælden eller  

 kontrakten for realiseret til et beløb svarende til værdien på tidspunktet  

 for  

 skattepligtsophøret eller flytningen af skattemæssigt hjemsted, jf. § 37,  

 stk.  

 2.
 A var på fraflytningstidspunktet  

 ejer af nominelt SEK 4.180.000 svenske 0-obligationer.
 Da A opfylder betingelsen i  

 kursgevinstlovens § 37, stk. 3, om fuld skattepligt efter kildeskattelovens §  

 1  

 i en periode på i alt mindst 7 år inden for de seneste 10 år før  

 skattepligtsophøret, skal der herefter som udgangspunkt opgøres en gevinst  

 eller et tab på obligationerne på fraflytningstidspunktet i overensstemmelse  

 med de almindelige regler i kursgevinstloven.
EF-domstolen har imidlertid i  

 dom af 11. marts 2004 i sag nr.
C-9/02 (Hughes de Lasteyrie du Saillant)  

 fundet, at franske regler, der i al væsentlighed svarede til dagældende  

 regler  

 i aktieavancebeskatningslovens § 13 a, ikke var i overensstemmelse med  

 EU-retten, herunder EF-traktatens artikel 52 (efter ændring nu artikel 43  

 EF).  

 EF-domstolen besvarede det forelagte spørgsmål således:
Det princip om  

 etableringsfrihed, der er opstillet i EF-traktatens artikel 52 (efter ændring  

 nu artikel 43 EF), skal fortolkes således, at det er til hinder for, at en  

 medlemsstat, af hensyn til at imødegå en risiko for skatteunddragelse,  

 indfører  

 regler om beskatning af endnu ikke realiserede avancer som dem, der er  

 fastsat  

 i artikel 167a i den franske code général des impôts, i tilfælde af, at en  

 skattepligtigs skattemæssige hjemsted flyttes fra medlemsstaten. Formålet  

 med bestemmelserne i aktieavancebeskatningslovens § 13 a og kursgevinstlovens  

 §  

 37 er at sikre det danske skatteprovenu ved at hindre skatteflugt, jf.
FT  

 1986/87, Tillæg A, sp. 4451ff, og FT 1986/87, Tillæg A, sp. 4357ff.
De  

 dagældende  

 regler i aktieavancebeskatningslovens § 13 a om beskatning af urealiserede  

 aktieavancer ved fraflytning m.v. svarer i al væsentlighed til de franske  

 regler, jf. herved bemærkningerne til lov nr. 221 af 31. marts 2004 (L 119  

 2003/04) punkt 2.5. De dagældende regler i kursgevinstlovens § 37 var endnu  

 mere indgribende over for skatteyderen end såvel den dagældende regel i  

 aktieavancebeskatningslovens § 13 a som de franske regler, idet der ikke var  

 mulighed for at søge om henstand med betaling af den beregnede skat eller  

 mulighed for omberegning eller bortfald af skatten.
 Retten finder herefter, at de  

 på fraflytningstidspunktet gældende regler i kursgevinstlovens § 37 ikke er i  

 overensstemmelse med EU-retten, herunder princippet om arbejdskraftens fri  

 bevægelighed og princippet om fri etableringsret i EF-Traktaten, jf. særligt  

 EF-Traktatens artikel 48 (nu artikel 39 EF) og artikel 52 (nu artikel 43 EF),  

 og dermed heller ikke i overensstemmelse med de tilsvarende bestemmelser i  

 EØS-Traktaten, jf. særligt EØS-Traktatens artikel 4, 28 og 31.
 Der er ikke herved taget  

 stilling til, om de gældende regler i kursgevinstlovens § 37, der blev ændret  

 ved lov nr. 221 af 31. marts 2004, og som har virkning for skattepligtige,  

 hvis  

 skattepligt ophører eller skattemæssige hjemsted flyttes den 1. januar 2004  

 eller senere, er i overensstemmelse med EU-retten.
Da  

 klageren har arbejdet som luftkaptajn for B fra X Lufthavn i Stockholm i  

 perioden efter fraflytningen fra Danmark pr. 1. juli 1998, må det lægges til  

 grund, at fraflytningen fra Danmark til Sverige er sket for at udnytte retten  

 til at arbejde i en anden medlemsstat, jf.
EØS-aftalens artikel 28, jf.  

 EF-traktatens artikel 48 (nu artikel 39 EF).
Retten finder herefter, at de  

 dagældende regler i kursgevinstlovens § 37 ikke var i overensstemmelse med  

 EU-retten på fraflytningstidspunktet i 1998 og dermed heller i  

 overensstemmelse  

 med EØS-Traktaten.
Dette er tiltrådt af Told- og Skattestyrelsen.
Afgørelsen  

 for indkomståret 1998 ændres derfor i overensstemmelse hermed.
