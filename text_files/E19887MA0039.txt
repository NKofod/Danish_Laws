 En producentorganisation for fiskere søgte om forkortet momsperiode efter  

 momsloven for opkøb af landede fisk, som ikke er i stand til at opnå en af  

 organisationen fastsat mindstepris ved offentlig salg.
 Producentorganisationens opkøb finansieres dels af medlemskontingenter,  

 dels af EF-tilskud i medfør af den gældende markedsordning samt ved den pris,  

 som kan opnås ved bortsalget af den tilbagetagne fisk.
 Producentorganisationen anmodede om forkortet momsperiode efter momsloven  

 under henvisning til et løbende negativt momstilsvar.
 Organisationen henviste endvidere til lovens § 12, stk 1, punkt c,  

 hvorefter opkøb af fisk med EF-midler skulle betragtes som arbejdsydelser,  

 der præsteres for udenlandsk regning.
Skatteministeriet har fastholdt toldvæsenets afgørelse om, at  

 organisationens aktiviteter ikke falder ind under momslovens § 12, stk 1-3.
 Der er lagt vægt på, at støtteopkøb af landede fisk ikke kan sammenlignes  

 med eksportvirksomhed, idet varen afsættes til det indenlandske marked, og at  

 tilskud efter EF's markedsordninger ikke kan betragtes som udenlandsk  

 betaling for arbejdsydelser, der er præsteret her i landet.
