Betænkning afgivet af Erhvervsudvalget  

 den 22. februar 2001 Betænkning over Forslag til lov om ændring af lov om  

 Handelsflådens Velfærdsråd (Bortfald af statens finansiering af tv-betjeningen af  

 søfarende) [af erhvervsministeren (Pia Gjellerup)] Der er af erhvervsministeren stillet et  

 ændringsforslag til lovforslaget.
2. Udvalgsarbejdet Lovforslaget blev fremsat den 13. december 2000 og var til  

 1. behandling den 18. januar 2001. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Handelsflådens Velfærdsråd.
Deputationer Handelsflådens Velfærdsråd har mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 8 spørgsmål til  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, CD, RV, EL og  

 Kirsten Jacobsen (UP)) indstiller lovforslaget til vedtagelse med det  

 stillede ændringsforslag.
 Et mindretal i udvalget (SF) vil redegøre  

 for sin stilling til lovforslaget og det stillede ændringsforslag ved  

 2. behandling.
 Et andet mindretal i udvalget (DF) indstiller  

 lovforslaget til forkastelse ved 3. behandling, men vil stemme for det  

 stillede ændringsforslag.
 Dansk Folkeparti ønsker, at de søfarendes  

 trivsel om bord på skibe fortsat skal øges.
Et af elementerne heri er, at de fortsat har mulighed for  

 at modtage dansk producerede nyheds- og kulturformidlingsprogrammer.
En  

 afvikling af tv-betjeningen strider mod formålet om at formindske  

 afstanden mellem de søfarende, hjemlandet og familien.
 De søfarende betaler i forvejen licens i Danmark  

 for en ydelse, som de, hvis lovforslaget vedtages, ikke kan gøre brug  

 af.
En afskaffelse af tv-betjeningen skærper ikke de  

 unges ønske om en beskæftigelse om bord på et skib.
De  

 tekniske muligheder for at modtage danske tv-udsendelser er ikke til stede  

 på nuværende tidspunkt.
 Dansk Folkeparti kan derfor ikke støtte en  

 vedtagelse af loven.
 Et tredje mindretal i udvalget (KRF) indstiller  

 lovforslaget til forkastelse ved 3. behandling, men vil stemme for det  

 stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	erhvervsministeren, tiltrådt af et flertal  

(udvalget med undtagelse af SF):
Til § 2 1) Datoen »den 1. februar 2001« ændres til: »den 1.  

 maj 2001«.
[Ændring af ikrafttrædelsestidspunktet] Bemærkninger Til nr. 1 Ikrafttrædelsesdatoen ændres fra den 1.  

 februar 2001 til den 1. maj 2001.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Enhedslisten (EL) 5 Venstre, Danmarks Liberale Parti (V) 43 * Kristeligt Folkeparti (KRF) 4 Det Konservative Folkeparti (KF) 17 ** Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 Det Radikale Venstre (RV) 7 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
