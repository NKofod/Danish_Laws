Fremsat den 3. april 2001 af  

 Tove Videbæk (KRF), Else Winther Andersen (V),  

 Brian Mikkelsen (KF), Christian H.
Hansen (DF)  

 og Frank Dahlgaard (UP) Forslag til folketingsbeslutning om mere offentlig støtte til skolefritidsordninger i  

 private skoler Folketinget opfordrer regeringen til at ændre  

 lovgivningen således, at der sker en større udjævning  

 mellem det tilskud, som det offentlige yder til skolefritidsordningerne i  

 offentlige skoler og til skolefritidsordninger i private skoler.  

 Udjævningen skal som minimum ske ved, at det statslige tilskud til  

 elever i skolefritidsordninger i private skoler øges med ca. 25 pct.  

 fra det i finansloven anførte tilskud på 6.955 kr. pr.  

 årselev (FL 2001) til 8.700 kr. pr. årselev.
Forslaget skal skabe  

 mulighed for bedre forhold for eleverne i skolefritidsordningerne i private  

 skoler.
Bemærkninger til forslaget Beslutningsforslaget er en delvis  

 genfremsættelse af 2 beslutningsforslag, dels beslutningsforslag nr.
B  

 81, folketingsåret 1999-2000 (se Folketingstidende 1999-2000,  

 forhandlingerne side 4866, tillæg A side 4990 og 4992 og tillæg B  

 side 1491) og dels beslutningsforslag nr.
B 87, folketingsåret  

 1999-2000 (se Folketingstidende 1999-2000, forhandlingerne side 4866,  

 tillæg A side 5243 og 5244 og tillæg B side 1491).
I dag underviser de private grundskoler ca. 73.000  

 børn svarende til 13 pct. af børnene i den skolepligtige alder.  

 Det frie skolevalg er en flot frihedstradition i det danske  

 uddannelsessystem, der samtidig skaber konkurrence mellem grundskolerne, som  

 derved bliver ansporet til at gøre tingene bedre.
De private skoler er  

 således en uvurderlig gevinst for uddannelsessystemet.
Mange af eleverne i de private grundskoler  

 fortsætter efter skoletid i den skolefritidsordning (SFO), der er  

 tilknyttet den private skole.
De private skolers muligheder for at tilbyde  

 ordninger, der nærmer sig samme kvalitetsmæssige niveau som de  

 kommunale SFO ere, udhules imidlertid, fordi de økonomiske forhold i  

 de private SFO er er uforholdsmæssigt ringere end i de kommunale,  

 hvilket bekræftes af talmateriale fra friskolerne om normeringer  

 m.v.
Der er således omkring 25,3 elever pr. fuldtidsansat  

 i de private SFO er, hvor der er 12,1 elever pr. fuldtidsansat i  

 folkeskolernes SFO er.
Desuden betyder forskellen i det økonomiske  

 tilskud, at der er stor forskel i budgettet til indkøb, ture,  

 vedligeholdelse osv.
Tilskuddet pr. årselev fastsættes på de  

 årlige finanslove og er i FL for 2001 fastsat til 6.955 kr.
Det  

 offentlige tilskud til kommunale fritidsordninger udgør i samme  

 periode ca. 18.300 kr. pr. elev.
Tilskuddet til private skolers  

 skolefritidsordninger er således kun ca. 35 pct. af tilskuddet til  

 kommunale skolefritidsordninger.
 Kommunalbestyrelsen i skolekommunen eller elevens  

 bopælskommune kan yde tilskud til driften af skolefritidsordningerne  

 på de private skoler, men det sker kun i begrænset omfang, og kun  

 i ca. 10 af landets 275 kommuner har man valgt at ligestille  

 skolefritidsordningerne i de private og offentlige skoler.
Det blev muligt for de private skoler at opnå et  

 statsligt tilskud til SFO er i 1992. Tilskuddets størrelse skulle  

 ifølge lovgivningen fastsættes gennem forhandling mellem  

 Kommunernes Landsforening og undervisningsministeren.
Resultatet blev en  

 takst, der allerede dengang reelt ikke udgjorde 75 pct. af de tilsvarende  

 udgifter pr. barn i de kommunale SFO er, en andel, som driftstilskuddet til  

 de frie grundskoler sædvanligvis udgør pr. barn. Årsagen  

 hertil var, at der blev anvendt en beregningsmetode, der gav et  

 skævvridende resultat.
Siden er antallet af kommunale SFO er steget, mens  

 antallet af kommunale daginstitutionstilbud er faldet.
Væksten i de  

 kommunale SFO er er bl.a. finansieret af nedlæggelsen af  

 daginstitutionspladser, hvortil elever i folkeskolen og i private skoler  

 må antages at have haft lige adgangsvilkår.
Hvis børnene i private skolers SFO er skiftede til  

 folkeskolernes SFO er, ville det medføre en offentlig merudgift  

 på mere end 220 mio. kr.
De private skoler sparer således hvert  

 år kommunerne for mange penge ved at overtage pasningen af en lang  

 række børn.
De private skoler burde i princippet have samme  

 vilkår for driften af SFO er som offentlige skoler.
Det offentlige har  

 en forpligtelse til at sikre pasningstilbud på rimelige og lige  

 vilkår til børn både i de kommunale SFO er og i de private  

 SFO er.
 Hvis et frit skolevalg fortsat skal være en reel  

 mulighed og private skoler være et reelt alternativ til de kommunale  

 skoler, skal der gives de SFO er, der er tilknyttet de private skoler, et  

 økonomisk løft, således at de kan tilbyde forsvarlige SFO  

 er.
 Det lovgivne offentlige tilskud til de private SFO er skal  

 derfor forhøjes med et rimeligt beløb, som her foreslås  

 at udgøre minimum 25 pct. af tilskuddet.
Økonomiske konsekvenser De økonomiske konsekvenser af forslaget  

 udgør en merudgift for staten på 37,2 mio. kr.
Det er lagt til grund for denne beregning, at der i FL  

 2001 er budgetteret med 21.300 elever i de private SFO er, som hver får  

 et tilskud på 6.955 kr., det vil sige i alt 148,1 mio. kr.
En  

 forhøjelse af tilskuddet til 8.700 kr. pr. elev vil øge den  

 samlede budgetterede udgift til ca. 185,3 mio. kr., hvilket vil  

 medføre en merudgift på i alt 37,2 mio. kr.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om mere offentlig  

 støtte til skolefritidsordninger i private skoler.
(Beslutningsforslag nr.
B 172).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
