Bestået syns- og høreprøve for søfarende kræves dels ved udstedelse af  

 sønæringsbeviser for navigatører, dels ved egnethed for udkigstjeneste for  

 menige.
Er der tvivl om, hvorvidt syns- og høreprøven kan anses for bestået,  

 kan spørgsmålet af den undersøgende læge eller af den undersøgte forelægges  

 for Søfartsstyrelsen, der træffer afgørelse i sagen, eventuelt efter at en  

 fornyet undersøgelse ved Sundhedsstyrelsens foranstaltning har fundet sted.
 Ved personlig henvendelse i Søfartsstyrelsen den 28. december 1989  

 forelagde De under henvisning til § 7, i Søfartsstyrelsens bekendtgørelse nr.  

 401 af 8. juni 1989 om syns- og høreprøve for søfarende, den af Dem den 27.  

 december 1989 for læge L, København K, aflagte syns- og høreprøve for  

 søfarende til udtalelse.
 Det fremgår syns- og høreprøveattesten, at det må anses for tvivlsomt, om  

 De har bestået syns- og høreprøven for søfarende, idet prøven viste 19  

 fejllæsninger ved prøven af farvesans.
 I denne anledning skal Søfartsstyrelsen, efter af sagen har væet forelagt  

 for styrelsens lægelige konsulent, meddele, at De ikke kan anses for at have  

 bestået syns- og høreprøven for søfarende.
 Syns- og høreprøveattesten følger vedlagt tilbage.
