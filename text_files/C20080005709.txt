Kapitel 1 Kapitel 2 Bilag 1 Cirkulære om regler i landsplandirektiv for detailhandel i Århus (Landsplandirektiv om beliggenheden af aflastningsområder i Århus Kommune, hvori der kan etableres udvalgsvarebutikker, jf. § 5 q, stk. 2, i lov om planlægning, jf. lovbekendtgørelse nr. 813 af 21. juni 2007.) Kapitel 1 Udpegninger Til Århus Kommune:
 § 1. Butiksområderne ved Tilst og Skejby udpeges som aflastningsområder, hvor der kan planlægges for udvalgsvarebutikker på mere end 2.000 m2 bruttoetageareal.
Kapitel 2 Ikrafttrædelse og retsvirkning § 2. Landsplandirektivet træder i kraft 1. november 2008 Stk. 2. Direktivets regler erstatter retningslinje 1.7, stk. 1, i Århus Amts Regionplan 2005, hvad angår udpegninger af aflastningsområder.
 Stk. 3. Den resterende retningslinje, som ikke omhandler udpegninger af aflastningsområder i Århus Amts regionplans retningslinje 1.7, stk. 1-3, har samme retsvirkning som landsplandirektiv, men ophæves i takt med vedtagelsen af den nye kommuneplan samt med planlovens overgangsbestemmelser hvad for så vidt angår butiksstørrelser og afgrænsning af bymidter og bydelscentre der følger af § 4, stk. 2 og 3, jf. lovbekendtgørelse nr. 813 af 21. juni 2007.
Bemærkninger til regler Der kan i Århus by planlægges for op til 3 udvalgsvarebutikker hvert 4. år på mere end 2.000 m2. Ud over i bymidten, der er den primære lokaliseringsmulighed, kan de store butikker placeres i de to aflastningsområder ved Tilst og Skejby.
Med udpegningen får kommunen en fleksibilitet i planlægningen for store udvalgsvarebutikker, der samtidig sikrer at planlægningen kan understøtte den eksisterende butiksstruktur.
