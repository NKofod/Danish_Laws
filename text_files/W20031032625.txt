Et  

 medlem startede den 1. maj 1997 et firma NN med etableringsydelse.  

    

  

 Det nystartede firma havde adresse på  

 medlemmets bopæl og overtog en del af firmaet XX's aktiviteter.
Firmaet XX  

 ejedes af medlemmets voksne børn, og havde ligeledes adresse på medlemmets  

 bopæl.
 Medlemmet  

 havde intet varelager, men formidlede kontakt mellem kunde/leverandør og  

 skrev  

 provision på fakturaerne.
Den 31.  

 december 1999 lukkede NN og firmaet blev momsafmeldt den 31. marts 2000.  

 Ophøret blev ikke annonceret, og kunder blev henvist til XX.
Medlemmet blev  

 ansat som konsulent på fuld tid i XX den 1. april 2000 og den 30. juni 2000  

 blev han afskediget og ansat pr. 2. juli 2000 til 15 timer ugentlig.
Direktoratet  

 fandt ikke  

    

  

 medlemmet berettiget til  

 supplerende dagpenge, idet han ikke kunne anses for ophørt med at drive  

 selvstændig virksomhed.
Direktoratet har lagt vægt på, at medlemmets arbejde  

 i  

 NN er videreført til XX.
 Ankenævnet  

 fandt det dokumenteret at virksomheden NN var endelig ophørt.
 Ankenævnet  

 lagde vægt på, at firmaet NN blev registreret som ophørt den 31. marts 2000  

 af  

 Told og Skat, at medlemmet ikke havde nogen økonomisk interesse i firmaet  

 XXApS  

 som blev ejet af medlemmets voksne børn, herunder at medlemmet ikke havde  

 været  

 medlem af direktionen i perioden hvor selskabet havde været erhvervsaktivt.
 Det  

 forhold at medlemmet under sin ansættelse i XX Aps udførte det samme arbejde  

 som i sit eget enkeltmandsfirma NN, fandt ankenævnet ikke kunne begrunde en  

 anden vurdering.
 Ankenævnet  

 ændrede således direktoratets afgørelse af 7. maj 2002.
Ophør med selvstændig virksomhed.
Videreførsel i firma ejet  

 af medlemmets voksne børn.
 Ankenævnet har behandlet Deres klage på møde den  

 12. juni 2003.
Nævnet traf denne A  

 F G Ø R E L S E De anses for ophørt mere end midlertidigt som  

 selvstændig erhvervsdrivende.
 De har derfor ret til supplerende dagpenge fra  

 den 1. juli 2001, såfremt de øvrige betingelser herfor er opfyldt.
Ankenævnet har lagt til grund, at - De  

    

  

 den  

 1. maj 1997 startede et enkeltmandsfirma NN med etableringsydelse.
 - De drev firmaet NN fra Deres bopælsadresse.
 - Firmaets brancheområde var køb og salg af  

 førstehjælpsartikler, sikkerhedsmateriel og arbejderbeskyttelsesudstyr.
 - Der var intet varelager, firmaet formidlede  

 kontakt kunde/leverandør, og De skrev provision på fakturaerne.
 - De overtog  

    

  

 med opstart af virksomheden en del af firmaet XX, Sikkerhedsmateriels  

 aktiviteter.
 - Anpartsselskabet XX ejes af Deres voksne børn  

 og har ligeledes adresse på Deres bopæl, hvor firmaet lejer kælder og garage.
 - De har ikke været medlem af anpartselskabets  

 direktion, medens dette har været erhvervsaktivt.
 - NN blev den 31. december 1999 lukket og  

 momsafmeldt den 31. marts 2000.
 - De annoncerede ikke ophøret, og Deres  

 tidligere kunder og leveandører blev henvist til XX, Sikkerhedsmateriel.
 - De blev  

    

  

 ansat i XX, Sikkerhedsmateriel, som konsulent på fuld tid den 1. april  

 2000.
 - De blev opsagt den 30. juni 2001og ansat på ny  

 den 2. juli 2001 nu i en stilling på 15 timer ugentligt.
 - XX ApS har fra 1998 annonceret under rubrikken  

 Sikkerhedsmateriel i "De gule sider". Det oplyste telefonnummer er  

 det samme som NN har opgivet ved etablering og lukning.
 - De har den 12. maj 2003 oplyst, at de 2  

 selvstændige virksomheder NN og XX ApS arbejdede sammen med fælles adresse og  

 samme telefonnummer.
 Hovedreglen ved ophør med selvstændig virksomhed  

 er, at virksomheden skal være endelig overdraget eller lukket.
 Ankenævnet finder det dokumenteret, at  

 virksomheden NN er endelig ophørt.
 Ankenævnet har lagt vægt på, at firmaet NN blev  

 registreret som ophørt den 31. marts 2000 af Told og Skat.
 Ankenævnet har videre lagt vægt på, at De ikke  

 har nogen økonomisk interesse i firmaet XX ApS, som ejes af deres voksne  

 børn,  

 herunder at De ikke har været medlem af direktionen i perioden hvor selskabet  

 har været erhvervsaktivt.
 Det forhold at De under Deres ansættelse i XX  

 ApS udførte det samme arbejde som i Deres eget enkeltmandsfirma NN, finder  

 ankenævnet ikke kan begrunde en anden vurdering.
 Ankenævnet henviser til  

 arbejdsløshedsforsikringslovens § 57, stk. 1 og 3 samt direktoratets  

 bekendtgørelse nr. 165 af 13. marts 2001 om ophør med udøvelse af selvstændig  

 virksomhed § 3, stk. 1.
 Ankenævnet ændrer således direktoratets  

 afgørelse af 7. maj 2002.
På  

 ankenævnets vegne xxx De kan læse om afgørelsens faktiske og retlige  

 grundlag på de følgende sider.
 Kopi til:
Arbejdsløshedskassen Arbejdsdirektoratet + akter 1.  

 Sagsforløb Arbejdsdirektoratet fremstillede sagen på denne  

 måde:
Den 28. juni 2001 har De udfyldt en  

 ledighedserklæring efter endt arbejde som konsulent for XX ApS.
Af  

 ledighedserklæringen fremgår:
at De den 29. marts 2001 blev opsagt pga  

 nedskæring, til fratrædelse den 30. juni 2001, og at De pr. 25. juni 2001 er ansat i nyt job pr. 1.  

 juli 2001 til 15 timer pr. uge (samme sted).
Det fremgår af sagen, at De i perioden 1. maj  

 1997 - 31. december 1999 drev selvstændig virksomhed i form af  

 enkeltmandsfirmaet NN, som var en engroshandel.
Virksomhedens adresse var på  

 Deres bopælsadresse.
Den 11. juli 2001 har TOLD   SKAT udstedt et  

 bevis for ophør for NN.
Af denne fremgår, at der var tale om et  

 enkeltmandsfirma inden for branchen engroshandel med medicinalvarer og  

 syge-plejeartikler.
Virksomhedens slutdato er den 31. marts 2000. Endvidere  

 fremgår, at De var ejer af virksomheden og at De indtrådte i virksomheden den  

 1. januar 1985.
Den 10. juli 2001 har XX ApS oplyst på en  

 erklæring om arbejdstimer, at De i perioden 1. april 2000 - 30. juni 2001 har  

 været ansat til 37 timer om ugen.
Erklæringen er underskrevet af ZZ.
I sagen forefindes lønsedler fra XX ApS til Dem  

 for ovennævnte periode.
De har modtaget en månedsløn på brutto 15.000,- kr.  

 Endvidere findes en opsigelse af 29. marts 2001. Af denne fremgår, at på  

 grund  

 af uundgåelige besparelser er det desværre nødvendigt at opsige Dem til  

 fratrædelse af Deres job den 30. juni 2001.
Den 10. juli 2001 har XX ApS ( ZZ) underskrevet  

 en erklæring om supplerende dagpenge.
Af denne fremgår, at De fra den 2. juli  

 2001 er ansat som konsulent 15 timer pr. uge.
Den 17. juli 2001 modtog a-kassen erklæring om  

 drift af selvstændig virksomhed.
Af denne fremgår at XX ApS samlede nominelle  

 kapital er på 204.000,- kr.
Kapitalen ejes 100 % af Deres børn.
De og Deres  

 ægtefælle ejer ikke noget af kapitalen.
Samme dag modtog a-kassen endvidere erklæring om  

 ledighed efter endeligt ophør som selvstændig.
Af denne fremgår at De er  

 endeligt ophørt med Deres virksomhed NN den 31. december 1999. De har drevet  

 virksomheden i perioden 1. maj 1997 - 31. december 1999 som Deres  

 hovedbeskæftigelse med et gennemsnitlig timeforbrug på 37 timer pr. uge.  

 Endvidere fremgår, at De har modtaget etableringsydelse til virksomheden.  

 Virksomheden blev drevet fra hjemmet og der var ingen ansatte og intet  

 varelager.
 Det fremgår endvidere af erklæringen, at De i  

 perioden 1. februar 1990 - 13. august 1995 drev selvstændig virksomhed med  

 en  

    

  

 Service Station.
 Afslutningsvis fremgår, at De har haft  

 lønarbejde i XX ApS i perioden 1. april 2000 - 30. juni 2001.
Det fremgår af a-kassens telefonrapport af 1.  

 august 2001, at De har oplyst, at Deres sidste arbejdsdag i NN var den 31.  

 december 1999, men at De først blev momsafmeldt den 31. marts 2000, fordi det  

 af hensyn til regnskabet var bedst at vente.
De oplyste endvidere, at De ikke  

 har haft andet arbejde i perioden januar, februar, marts 2000. Det fremgår  

 endvidere, at De har fungeret som mægler mellem leverandører og kunder.
De  

 har  

 ikke haft varelager.
Virksomheden blev drevet fra hjemmet.
Driftsmidler var  

 bil, PC og telefon, som var Deres egne.
Kontakten til kunder er formidlet  

 personligt.
De kørte rundt til de forskellige virksomheder.
Der har ikke  

 været  

 annonceret - De var dog lidt i tvivl om de gule sider i telefonbogen.
Kunder  

 og  

 leverandører fra NN er blevet henvist til XX ApS.
Der har ikke været  

 annonceret  

 med ophør, og De er ikke blevet kontaktet pr. post vedrørende ophøret.
Det er  

 den samme type varer/kunder/leverandører i XX ApS som i NN.
 I brev af 1. august 2001 anmoder a-kassen Dem om  

 at komme med flere oplysninger om henholds-vis NN og XX ApS.
 I brev af 2. august 2001 bekræfter De indholdet  

 af samtalerapporten af 1. august 2001. Endvidere skriver De:
 "NNs  

  

  

 idegrundlag var at  

 formidle aftaler (ordrer) mellem sælger og køber uden selv at købe varerne,  

 men  

 efter leveringen at modtage provision fra sælgeren.
 Oprindelig var tanken at formidle varer fra  

 Fjernøsten og Sydeuropa.
 Ideen viste sig ikke at kunne gennemføres.
 XX ApS tilbød så, at jeg på tilsvarende vilkår  

 kunne sælge selskabets produkter, som er førstehjælpsartikler og  

 sikkerhedsmateriel.
 Kundegrupperne var hovedsagelig boligselskaber,  

 autoværksteder og mindre industri.
 I begyndelsen var det praktisk og uforpligtende,  

 at jeg var selvstændig og skrev faktura på min provision, men som tiden gik  

 var  

 det besværligt med momsregnskab og omkostninger til revisor m.m. i et så  

 lille  

 firma, hvorfor det blev aftalt, at jeg skulle ansættes som konsulent.
XX ApS  

  

  

 ejes af mine børn,  

 som er 32 og 29 år.
Begge er myndige og arbejder i selskabet.
Den ene på fuld  

 tid.
Den anden har også andre aktiviteter.
Foruden mig er der ikke flere  

 ansatte.
XX ApS køber og sælger førstehjælpsartikler,  

 sikkerhedsmateriel og arbejderbeskyt-telsesudstyr.
Kundegrupperne er de  

 samme,  

 som jeg betjente gennem NN.
l  

 modsætning til NN er XX et anpartsselskab, som på traditionel vis har egne  

 driftsmidler, køber de varer, der sælges, og er lagerførende." Den 7. august 2001 sendte a-kassen Dem et brev  

 med følgende spørgsmål:
- Hvem sidder i bestyrelsen, og hvem er direktør  

 for XX ApS? - Både NN og XX ApS har adresse på Deres bopæl.  

 Lejer XX ApS sig ind? I brev af 8. august 2001 oplyste De, at der ikke  

 er en bestyrelse i XX ApS, at ZZ er direktør og at XX ApS har lejet lokaler i  

 kælderen og garagen.
Den 15. august 2001 traf a-kassen afgørelse om  

 Deres ret til supplerende dagpenge.
A-kassen gav Dem et afslag, idet a-kassen  

 vurderede, at De ikke er ophørt med drift af selvstændig virksomhed.
Dette  

 skyldes blandt andet Deres tætte tilknytning til XX ApS, som består i at  

 virksomheden lejer lokaler hos Dem på Deres private bopæl, at virksomheden  

 ejes  

 af Deres 2 voksne sønner samt at Deres arbejde i NN var for XX ApS.
I brev af 21. august 2001 klager De over  

 a-kassens afgørelse.
De skriver i klagen følgende:
" Ved skrivelse af 15. august 2001 har  

 afdelingen meddelt afslag på min anmodning om supplerende dagpenge, idet man  

 vurderer, at jeg ikke er ophørt med drift af selvstændig virksomhed på grund  

 af  

 min nære tilknytning til XX ApS.
Denne vurdering er jeg ikke enig i, og vil  

 efterfølgende begrunde, hvorfor afdelingens vurdering er forkert.
 Ad... er det let for dig at genstarte  

 virksomheden, fordi det blot kræver en momstilmelding.
Det er korrekt, at det er nemt at blive  

 momsregistreret.
Men det får man ingen indtægter af.
NN blev netop lukket,  

 fordi det ikke var attraktivt at drive firmaet, og kunderne er overtaget af  

 XX  

 ApS.
Hvis der blot var tale om en midlertidig standsning af driften, havde  

 det  

 ikke været nødvendigt at afmelde momsregistrering og skifte  

 arbejdsløshedskasse.
Ad... at forskellen på, om du arbejder i NN  

 eller i XX ApS, er aflønningsformen og sparet administration.
For kunderne og  

 udadtil er der ingen forskel.
 Jeg forstår nok ikke meningen med dette  

 argument, for sådan som jeg læser den, siges der, at den eneste forskel på at  

 være virksomhedsejer og lønmodtager er aflønningsform og administration.
 Efter min opfattelse er forskellen et spørgsmål  

 om ejendomsret, ansvar, og økonomiske og juridiske forpligtelser indadtil og  

 udadtil.
 For mig selv er det heller ikke uinteressant, om  

 jeg er lønmodtager eller selvstændig, hvis jeg udsættes for en arbejdsulykke.
Ad... Dit telefonnummer fremgår også som XX ApS'  

 telefonnummer.
Det vil sige, at du på alle tidspunkter af døgnet kan blive  

 kontaktet i forbindelse med driften af XX ApS.
Dette er typisk et forhold,  

 der  

 kendetegner selvstændige erhvervsdrivende.
 XX ApS har overtaget mit tidligere telefonnummer  

 (jfr. telefonbogen). Jeg har min egen telefon.
Jeg er ikke enig i, at det specielt er typisk  

 for selvstændige, at de kan kontaktes udenfor normal arbejdstid.
Derimod er  

 det  

 typisk, at alle salgskonsulenter har deres privatnummer og mobiltefonnummer  

 på  

 visitkortet, og med den moderne teknik kan man i øvrigt nemt viderestille  

 telefoner.
 Ad... Der er desuden tale om en lille  

 virksomhed, der kun har dig ansat.
l mit brev af 2. august 2001 har jeg åbenbart  

 givet afdelingen indtryk af, at jeg er eneste ansatte.
Dette er ikke korrekt,  

 idet den ene anpartshaver er fuldtidsansat i selskabet.
Ad... Du har oplyst, at du har lukket NN den 31.  

 December 1999. Du bliver ansat af XX ApS den 1. April 2000. Du har ikke i den  

 mellemliggende periode haft arbejde som lønmodtager, drevet selvstændig  

 virksomhed eller anmodet om dagpenge.
Det vil sige, at du ikke ved anden  

 aktivitet i denne periode kan vise, at du ikke er nært knyttet til XX ApS.
Det er for mig uforståeligt, at jeg ved et  

 kortvarigt engagement i anden virksomhed, eller ved at modtage dagpenge i  

 perioden skulle kunne vise, at jeg ikke er nært knyttet til XX ApS.
Det kan  

 dog  

 oplyses, at jeg ikke i perioden modtog løn, honorar eller andre ydelser fra  

 XX  

 ApS.
Tiden anvendte jeg til at undersøge forskellige  

 muligheder for at skifte til en mere spændende niche.
Herunder om jeg på  

 baggrund af min tidligere tilknytning til ejerboligmarkedet og kontakter i  

 svensk byggeindustri kunne opnå at blive forhandler af svenske træhuse i  

 Danmark.
 Mens jeg foretog mine undersøgelser, var jeg  

 hverken afmeldt momsregisteret eller til rådighed for anvisning af arbejde,  

 og  

 kunne således ikke søge A- kassen om dagpenge.
Ad... Som det fremgår af ovennævnte, vurderer  

 vi, at du fortsat er selvstændig erhvervsdrivende, fordi du har en nær  

 tilknytning til XX ApS.
Vi vurderer derfor, at dit arbejde i virksomheden  

 ikke  

 er ophørt mere end midlertidigt, og du kan derfor ikke få udbetalt dagpenge.
Min egen virksomhed NN lukkede 31.12.1999. og  

 blev afmeldt momsregisteret.
Min tilknytning til XX ApS består alene i, at  

 mine  

 myndige børn ejer selskabet, som jeg blev ansat i på normale vilkår.
 Efter 15 måneders ansættelse fik jeg på grund af  

 besparelser og permanent omlægning af salgsfunktionen nedsat arbejdstiden til  

 15 timer pr. uge.
 Med lukningen af NN og min efterfølgende  

 langvarige ansættelse som lønmodtager burde der ikke herske tvivl om, at jeg  

 har ændret status fra selvstændig erhvervsdrivende til lønmodtager.
Hverken jeg eller min hustru har på noget  

 tidspunkt ejet anparter i XX ApS.
Der er således intet belæg for at anse mig  

 for fortsat at være selvstændig erhvervsdrivende eller for at vurdere, at mit  

 arbejde i virksomheden ikke er ophørt mere end midlertidigt.
Jeg anmoder  

 derfor  

 om, at afgørelsen bliver ændret, således at jeg kan modtage supplerende  

 dagpenge." Den 11. september 2001 lavede a-kassen et tillæg  

 til afgørelsen af 15. august 2001 vedrørende Deres tilknytning til XX ApS.
Af  

 dette fremgår følgende:
XX  

 ApS (cvr.nr. ....) 09.09.1993:
 Selskabet ændrer navn til XX ApS.
 De indtræder i selskabets direktion.
 01.08.1995:
 De udtræder af direktionen og erstattes af ZZ.
 18.03.1996:
 Virksomheden flytter til c/oZZ, Deres  

 bopælsadresse.
 29.03.1997:
 De indtræder i direktionen og afløser ZZ.
 01.05.1997:
De etablerer egen selvstændig virksomhed (NN),  

 som De modtager etableringsydelse til.
Virksomheden drives fra Deres  

 bopælsadresse.
 01.10.1997:
 De udtræder af direktionen og erstattes af ZZ.
 31.12.1999:
De erklærer på tro- og love at være ophørt med  

 virksomheden NN.
Virksomhedens kunder overtages af virksomheden XX ApS.
 01.04.2000:
 De ansættes som lønmodtager hos XX ApS.
 30.06.2001:
 De opsiges som fuldtidsbeskæftiget hos  

 virksomheden, men tilbydes samtidig beskæftigelse i virksomheden på 15 timer  

 pr. uge.
 Den 12. september 2001 sendte a-kassen Deres  

 klage og sagens akter til direktoratet.
I brev af 15. marts 2002 bad direktoratet Dem om  

 hjælp med at belyse sagen yderligere.
Direktoratet bad Dem oplyse de nærmere  

 omstændigheder vedrørende Deres direktionsarbejde i firmaet XX ApS, samt om  

 tidspunktet for opstart af Deres virksomhed NN.
I brev af 26. marts 2002, modtaget i  

 direktoratet den 3. april 2002, har De oplyst, at i de to perioder, hvori De  

 var registeret som direktør i XX ApS, var selskabet ikke erhvervsaktivt.  

 Selskabet var at betragte som skuffeselskab, der alene af praktiske årsager  

 var  

 parkeret hos Dem.
De udførte intet arbejde, hvorfor De heller ikke modtog løn  

 eller honorar.
 Endvidere oplyste De i brevet, at virksomheden  

 NN blev påbegyndt pr. 1. maj 1997 og at datoen i 1985 vedrører tidligere  

 virksomheder, der var solgt inden starten af NN.
 Afslutningsvis skriver De i brevet, at De beder  

 direktoratet bemærke, at a-kassen ikke anfægter, at NN blev lukket pr. 31.  

 december 1999 og afmeldt momsregistrering, eller at De nu er lønmodtager med  

 deltidsansættelse, men at a-kassen på uforståelig vis fastholder, at De kun  

 er  

 midlertidig ophørt som selvstændig på grund af tilknytning til den  

 virksomhed,  

 hvori De er ansat, uanset at hverken De eller Deres hustru på noget tidspunkt  

 har ejet anparter i selskabet.
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 7. maj 2002 denne  

 afgørelse:
 De kan ikke anses for ophørt mere end  

 midlertidigt med drift af Deres selvstændig virksomhed den 1. juli 2001.
 De har derfor ikke ret til supplerende dagpenge  

 pr. 1. juli 2001.
Begrundelse Dagpenge kan kun udbetales til et medlem, som er  

 ledigt, jf. § 57, stk. 1, i lov om arbejdsløs-hedsforsikring mv. (loven), jf  

 seneste lovbekendtgørelse nr. 603 af 25. juni 2001. En selvstændig  

 erhvervdrivende anses for ledig, når hans personlige arbejde i virksomheden  

 er  

 ophørt mere end midlertidigt, jf. § 57, stk. 3 i loven.
 I bekendtgørelse nr. 165 af 13. marts 2001 om  

 ophør med udøvelse af selvstændig virksomhed som hovedbeskæftigelse er  

 fastsat  

 de nærmere betingelser der skal være opfyldt, før et medlem kan anses for at  

 være ophørt mere end midlertidigt med det personlige arbejde i virksomheden.
 Et medlem anses for ophørt mere end midlertidigt  

 med det personlige arbejde i virksomheden, når medlemmet dokumenterer, at  

 virksomheden endeligt er overdraget eller lukket, jf. § 3 i bekendtgørelsen.
Det er direktoratets opfattelse, at Deres  

 virksomhed NN ikke kan anses for endeligt ophørt, men at der er tale om, at  

 Deres arbejde i XX ApS er en videreførelse af Deres tidligere personlige  

 arbejde i virksomhed NN med salg af XX ApS`s produkter.
Direktoratet har i  

 den  

 forbindelse lagt vægt på; - Virksomhedernes adresser har været/er Deres  

 bopælsadresse.
For XX ApS vedkommende siden 18. marts 1996.
- Virksomhederne har sammen handelsområde.
NN  

 var registret inden for branchen engroshandel med medicinalvarer og  

 sygeplejeartikler.
XX ApS køber og sælger førstehjælpsartikler,  

 sikkerhedsmateriel og arbejderbeskyttelsesudstyr.
 - Deres arbejde i NN var for XX ApS, idet De  

 solgte XX ApS´s produkter.
 - Kunder og leverandører fra NN er blevet  

 henvist til XX ApS.
 - XX ApS har overtaget Deres tidligere  

 telefonnummer.
 - De har i perioderne 9. september 1993 - 1.  

 august 1995 og 29. marts - 1. oktober 1997 været medlem af direktionen i XX  

 ApS.
Det er direktoratets opfattelse, at Deres  

 momsafmelding af NN pr. 31. marts 2001 ikke kan dokumentere, at Deres arbejde  

 i  

 virksomheden er ophørt mere end midlertidigt, idet Deres personlige arbejde i  

 NN anses for videreført i virksomheden XX ApS.
Derfor anses Deres virksomhed  

 NN  

 ikke for at være endeligt solgt.
De anfører i Deres klage til a-kassen, at Deres  

 tilknytning til XX ApS består alene i, at Deres myndige børn ejer selskabet,  

 som De blev ansat i på normale vilkår.
Som det fremgår af ovenstående, er det  

 direktoratets opfattelse at Deres tilknytning til XX ApS er af en helt anden  

 karakter, hvilket sammen med det faktum at De arbejder i XX ApS, er grunden  

 til, at De ikke kan anses for ophørt med drift af selvstændig virksomhed pr.  

 1.  

 juli 2001, og derved ikke har ret til supplerende dagpenge.
3.  

 Klagen til ankenævnet De skrev den 3. juni 2002:
Vedr.
Klage over Arbejdsdirektoratets afgørelse.  

 Direktoratets sag. ...
 Ved afgørelse af 7. maj 2002 har  

 Arbejdsdirektoratet besluttet, at jeg ikke har ret til supplerende dagpenge  

 fra  

 den 1. juli 2001, idet jeg ikke anses for ophørt mere end midlertidigt med  

 drift af selvstændig virksomhed.
 Direktoratet anfører i begrundelsen, at mit min  

 tidligere virksomhed NN ikke kan anses for endeligt solgt eller ophørt, idet  

 mit personlige arbejde i NN anses for videreført i XX ApS, hvor jeg nu er  

 ansat.
 Ifølge de regler, der normalt anvendes ved  

 overdragelse af virksomheder anses en virksomhed for endeligt solgt, når de  

 mellem parterne aftalte vilkår er opfyldt, og de eventuelle tilladelser og  

 registreringer i forhold til myndighederne er på plads.
 Idet aftalen vedrørende NN er opfyldt af  

 parterne, er det ikke relevant at hævde at NN ikke er endeligt solgt.
Det var ved denne, som ved næsten enhver  

 virksomhedsoverdragelse en betingelse, at køberen overtog virksomhedens  

 telefonnummer, at kunderne blev henvist til køberen, at sælgeren undlod at drive konkurrerende  

 virksomhed som selvstændig eller som ansat hos konkurrent.
Det er ikke usædvanligt, at sælgeren af en  

 virksomhed bliver ansat af køberen til at videreføre sit arbejde, ganske som  

 i  

 mit tilfælde.
Når direktoratet anser arbejdets udførelse som videreførelse af  

 den solgte selvstændige virksomhed, ser direktoratet bort fra, at det  

 afgørende  

 ikke er arbejdets karakter, men for hvis regning og risiko det udføres, og at  

 det er køberens koncept, der ligger til grund for arbejdets udførelse.
 Man kan ikke anses for at være selvstændig, når  

 man som lønmodtager optræder i sin arbejdsgivers navn, og ikke bærer noget  

 økonomiske ansvar overfor kunder, leverandører, øvrige  

 forretningsforbindelser  

 og myndigheder.
Jeg har tidligere solgt forretninger til  

 EBOgruppen (Realkredit Danmark) og Q8 som begge tilbød mig ansættelse som  

 forretningsfører til videreførelse af forretningerne.
Jeg er overbevist om,  

 at  

 begge ville have sagsøgt mig for aftalebrud, hvis jeg som ansat havde  

 betragtet  

 mig som selvstændig og havde optrådt som sådan.
 For mig at se er der intet grundlag for at  

 hævde, at NN ikke er ophørt, og at jeg viderefører min selvstændige  

 virksomhed.
 NN er afmeldt som momsregistreret.
NNs kundedatabase er købt afXX ApS.
Jeg er  

 lønmodtager, ansat hos XX ApS.
Mit A-kasse medlemskab er overflyttet fra A -  

 kasse  

    

  

 til Kristelig A-kasse.
Alt mit  

 arbejde foretages i min arbejdsgivers navn.
 Jeg er ikke økonomisk ansvarlig for XX ApS,  

 hverken overfor myndigheder eller forretningsforbindelser.
Jeg har ikke fuldmagt til at tegne XX ApS.
Jeg  

 har ikke anparter i XX ApS.
 Det arbejde, der hævdes at danne grundlag for at  

 antage, at jeg er selvstændig, er det arbejde, som min arbejdsgiver har ansat  

 mig til at udføre.
Jeg anmoder derfor om, at afgørelsen må blive  

 ændret, så jeg kan modtage supplerende dagpenge for den periode, hvori min  

 arbejdstid har været nedsat." 4.  

 Arbejdsdirektoratets bemærkninger til klagen Direktoratet har ikke fundet grundlag for at  

 ændre afgørelsen.
5.  

 Nyt efter klagen Det fremgår at XX ApS har annonceret i "De  

 gule sider" fra 1998 under samme telefonnummer som NN opgiver ved  

 etablering og lukning.
Disse oplysninger er forelagt Dem.
De har den  

 12. maj 2003 oplyst, at de 2 virksomheder arbejdede sammen.
Deres brev er  

 medtaget under bilag.
6.  

 Regler Lov  

 om arbejdsløshedsforsikring m.v. jf. lovbekendtgørelse nr. 603 af 25. juni  

 2001 § 57. Dagpenge kan kun udbetales til et medlem,  

 som er ledigt, jf. dog kapitel 11 b.
Dagpenge kan ikke udbetales for  

 ledighedsperioder, hvor medlemmet er berettiget til en dagpengegodtgørelse  

 fra  

 arbejdsgiveren, jf. § 84, medmindre andet følger af regler fastsat af  

 Direktøren for Arbejdsdirek-toratet i medfør af § 84, stk. 11.
Stk. 3. En selvstændig erhvervsdrivende anses  

 for ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for Arbejdsdirektoratet efter forhandling med  

 Landsarbejdsrådet.
Direktoratets  

 bekendtgørelse nr. 165 af 13. marts 2001 om ophør med udøvelse af selvstændig  

 virksomhed som hovedbeskæftigelse § 3. Et medlem anses for ophørt mere end  

 midlertidigt med det personlige arbejde i virksomheden, når medlemmet  

 dokumenterer, at virksomheden endeligt er overdraget eller lukket.
Pr 1. november 2002 trådte en ny bekendtgørelse  

 i kraft.
Der er ingen ændringer i  

    

  

 § 3,  

 stk. 1.
