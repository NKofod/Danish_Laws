 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Indenrigsministeren kan godkende, at § 2.  Industriministeren kan godkende, at  

 frikommuneregulativer, der er godkendt i henhold til frikommunelovens §§ 20,  

 21 og 21 a med gyldighed indtil udgangen af 1993, forlænges indtil udgangen  

 af 1994.
 Stk. 2.  Frikommuneregulativer, der er godkendt af en  

 kommunalbestyrelse i henhold til frikommunelovens § 19 med gyldighed indtil  

 udgangen af 1993, kan af kommunalbestyrelsen forlænges indtil udgangen af  

 1994.
 § 3.  Landbrugsministeren kan godkende, at  

 frikommuneregulativ nr. 5 for Tranekær Kommune om finansieringsform for  

 fyldplads, containerordning og skadedyrsbekæmpelse, der er godkendt i henhold  

 til frikommunelovens § 23, jf. § 4, stk. 2, i lov nr. 848 af 20. december  

 1989 om ophævelse af visse love under Landbrugsministeriet og om ændring af  

 lov om bekæmpelse af muldvarpe samt om ændring af lov om frikommuner, med  

 gyldighed indtil udgangen af 1993, forlænges indtil udgangen af 1995.
§ 4.  Miljøministeren kan godkende, § 5.  Skatteministeren kan godkende, at  

 frikommuneregulativer, der er godkendt i henhold til frikommunelovens § 3,  

 stk. 1, med gyldighed indtil udgangen af 1993, forlænges indtil udgangen af  

 1995.
 § 6.  Socialministeren kan godkende, at  

 frikommuneregulativer, der er godkendt i henhold til frikommunelovens § 32  

 med gyldighed indtil udgangen af 1993, forlænges indtil udgangen af 1995.
 § 7.  Boligministeren kan godkende, at  

 frikommuneregulativer, der er godkendt i henhold til frikommunelovens § 3,  

 stk. 1, med gyldighed indtil udgangen af 1993, forlænges indtil udgangen af  

 1994.
§ 8.  Meddelelse om godkendelse efter § 1, § 2, stk.  

 1, og §§ 3-7 bekendtgøres af vedkommende minister i Lovtidende.
I meddelelsen  

 gives der oplysning om, hvor borgerne kan gøre sig bekendt med  

 frikommuneregulativerne.
Stk. 2.  Vedkommende kommunalbestyrelse foranlediger, at  

 meddelelse om forlængelse af et frikommuneregulativ optages i et eller flere  

 blade, der har almindelig udbredelse i kommunen.
Optagelsen skal ske senest 1  

 uge før, forlængelsen af regulativet træder i kraft.
 Stk. 3.  Frikommuneregulativer, hvis gyldighed er  

 forlænget i henhold til §§ 1-7, skal være fremlagt de samme steder som  

 kommunalbestyrelsers mødedagsordener m.v., jf. § 8, stk. 4, i lov om  

 kommunernes styrelse, jf. lovbekendtgørelse nr. 526 af 22. juni 1993.
 § 9.  Loven træder i kraft den 1. december 1993 og har  

 gyldighed til og med den 31. december 1995.
 Stk. 2.  Lov om frikommuner, jf. lovbekendtgørelse nr.  

 1224 af 18. december 1992, ophæves den 1. januar l994.
 § 10.  Ansøgninger om tilladelse efter § 35, stk. 1, i  

 lov om planlægning, jf. lovbekendtgørelse nr. 383 af 14. juni 1993, som i  

 henhold til et frikommuneregulativ er indgivet til en kommunalbestyrelse før  

 den 1. januar 1994, jf. frikommunelovens § 24, stk. 1, nr. 1, og stk. 3, jf.  

 planlovens § 69, stk. 2, færdigbehandles af kommunalbestyrelsen.
Givet på Amalienborg, den 30. november  

 1993 Under Vor Kongelige Hånd og Segl MARGRETHE R.
