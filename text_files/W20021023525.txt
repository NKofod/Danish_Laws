 Ulempeerstatning  

 tilkendes på grund af begrænsning i muligheden for at udnytte  

 grusforekomster,  

 samt på grund af kommunes berigelse i forbindelse med, at lodsejer har ladet  

 vejen befæste med grus i en dybde af ½ meter, hvilket billiggør kommunens  

 vedligeholdelse.
Ekspropriation af arealer m.v. og overtagelse af privat  

 fællesvej og privat vej som offentligvej Den 12. december 2002 kl. 10.00 blev Taksationskommissionen  

 for veje m.v. i Ringkjøbing Amt sat af formanden, dommer Steen Løvbjerg  

 Nielsen, Ringkøbing, med medlemmerne Jens Kr.
Pedersen, Kibæk, og Svend Erik  

 Jørgensen, Vinderup.
 Som sekretær fungerede retsassessor Frank Mørch, Ringkøbing.
 Der foretoges:
V S/2002 Begæring om taksation fra Ikast Kommune i anledning af  

 ekspropriation af arealer og overtagelse af privat fællesvej og privat vej  

 som offentlig vej på ejendommen matr. nr. 2a Toftlund by, Ikast, beliggende  

 Isenvadvej 13, Ikast.
 Lodsejer: Poul Hansen.
 Der fremlagdes:
 I.  

 	  

 Brev af 31. oktober  

 2002 med bilag 1 - 21 fra Ikast Kommune med anmodning om taksation.
 II.  

 	  

 Brev af 2. december  

 2002 vedlagt erstatningsopgørelse fra konsulent Michael Uldall, Bramming.
 Landinspektør Poul Sørensen, Landinspektørcentret i  

 Brædstrup, mødte som bistand for kommissionen.
 Formand for Teknik- og Miljøudvalget Gunnar Jakobsen samt  

 Jørn Dalsgaard mødte for Ikast Kommune.
 For og med lodsejeren Poul Hansen mødte konsulent Michael  

 Uldall, Bramming.
 Kommissionen foretog besigtigelse af det berørte vejareal.
 Kommissionen henlagde herefter mødet til Medi Hotel, Ikast.
Jørn Dalsgaard redegjorde for sagens forløb,  

 ekspropriationens omfang og kommunens erstatningstilbud ved gennemgang af de  

 fremlagte bilag.
Til støtte for kommunens afvisning af lodsejerens  

 erstatningskrav gjorde han det i kommunens brev af 31. oktober 2002 på side  

 2-4  

 anførte gældende.
Konsulent Michael Uldall nedlagde på vegne af lodsejeren  

 påstand om en erstatning på 330.560 kr.
Til støtte for kravet gjorde han det  

 i  

 bemærkningerne til erstatningsopgørelsen anførte gældende.
 Parterne forlod herefter mødet.
Efter votering afsagdes følgende KENDELSE:
Kommissionen finder, at en opklassificering af en privat  

 fællesvej til offentlig kommunevej i medfør af lov om offentlig vej § 23 må  

 sidestilles med en ekspropriationsbeslutning, og at lodsejeren således har  

 krav  

 på erstatning, såfremt der er påført ham et tab som følge af beslutningen:  

 Kommissionen finder dog ikke, at der efter gældende praksis i det omfang,  

 hvori  

 der er tale om afståelse af vejareal, er grundlag for at yde arealerstatning.  

 Kommissionen finder, at det ved spørgsmålet herom må være afgørende, i  

 hvilket  

 omfang arealet faktisk inden indgrebet er vej i overensstemmelse med lov om  

 private fællesveje, og kommissionen lægger efter sin besigtigelse til grund,  

 at  

 vejen, der er befæstet med et stort lag grus, der efter det oplyste er i en  

 dybde på ½ meter, visse steder faktisk benyttes i en bredde på 4 meter,  

 medens  

 den andre steder synes at have en bredde på op til 6 meter og at blive  

 benyttet  

 i denne udstrækning.
Kommissionen finder ikke, at der over for dette kan  

 lægges  

 vægt på de oplysninger om vejens bredde, der findes i matriklen, og  

 kommissionen finder ej heller, at der over for dette kan lægges vægt på  

 generelle principper om, hvilken bredde veje som de anførte generelt anses at  

 have.
Kommissionen finder herefter, at det areal, der skal anses at være  

 privat  

 fællesvej inden opklassificeringen, skal beregnes som et areal, der er 5  

 meter  

 bred i gennemsnit, og som har en længde på 575 meter, således at der ikke  

 gives  

 arealerstatning for dette areal, medens der skal tilkendes lodsejeren  

 arealerstatning for det resterende areal, der med forbehold af endelig  

 opmåling  

 anslås til 5.077 m2. Herefter, og idet parterne er enige om, at  

 der  

 for så vidt angår de øvrige arealer skal tilkendes lodsejeren 6 kr. pr.  

 m2  

 ;  

 og idet kommissionen kan tiltræde dette, fastsætter kommissionen erstatningen  

 for arealafståelsen til 30.462 kr.
Kommissionen finder ikke, at der er oplyst  

 nogen pålæggelse af servitutforpligtelse, der ikke i forvejen bestod på  

 ejendommen, og kommissionen finder herefter ikke, at der kan tilkendes  

 erstatning for servitutforpligtelser.
For så vidt angår spørgsmålet om ulempeerstatning finder  

 kommissionen, at opklassificeringen i et vist omfang kan vanskeliggøre  

 kreaturdriften i den begrænsede del af det samlede vejforløb, hvor lodsejeren  

 kan have græsning på egne arealer på begge sider af vejen, og hvor lodsejeren  

 tidligere i weekender, hvor der ikke blev arbejdet i grusgraven, kunne  

 afspærre  

 vejforløbet med hegn, som de få vejberettigede selv åbnede for under  

 passagen.  

 Kommissionen lægger til grund, at denne mulighed vil blive afskåret ved  

 vejens  

 opklassificering til kommunevej.
Kommissionen finder, at der ligeledes vil  

 kunne opstå en reducering af grusudnyttelsen i grusgraven.
Det fremgår af lov  

 om offentlige veje § 101, stk. 2, at der ikke uden vejbestyrelsens tilladelse  

 må foretages udgravning eller opfyldning nærmere vejens areal end 3 m, og  

 gravens eller opfyldningens skråning mod vejen må ikke være stejlere end  

 svarende til 2 gange højdeforskellen.
Det fremgår af § 49, stk. 4, i lov om  

 private fællesveje, at ved byggeri, udgravning og opfyldning på og ved  

 private  

 fællesveje finder reglerne i lov om offentlige veje § 101 tilsvarende  

 anvendelse.  

 Kommissionen finder herefter, at en begrænsning i udnyttelsesmuligheden kun  

 kan  

 opstå ved udvidelsen af vejarealet i overensstemmelse med det foran anførte  

 og  

 ikke ved selve opklassificeringen til kommunevej.
Kommissionen lægger til  

 grund, at vejen ved grusgraven havde en bredde på ca. 4 meter, der måtte  

 opfattes som privat fællesvej, og at der med den nuværende bredde vil opstå  

 en  

 lille begrænsning i mulighederne for at udnytte grusforekomster i forhold til  

 tidligere.
Kommissionen finder, at det kan lægges til grund, at kommunen  

 opnår  

 en begrænset berigelse ved, at lodsejeren har ladet vejen befæste med grus i  

 den dybde af ½ meter og med en asfaltbelægning ved vejens udkørsel til  

 landevejen, og uanset, at denne befæstning er sket af hensyn til lodsejerens  

 egen aftale med andre om udnyttelse af grusforekomster og transport heraf,  

 finder kommissionen, at den vil billiggøre kommunens fremtidige  

 vedligeholdelse  

 i et vist omfang, ligesom opklassificeringen vil afskære lodsejeren fra selv  

 senere at drage nytte af den begrænsede afskrevne værdi af den grus, der er  

 lagt i vejen.
Kommissionen finder, at der i anledning af de anførte  

 begrænsede  

 ulemper skal tilkendes lodsejeren et skønsmæssigt beløb, som kommissionen  

 fastsætter til 30.000 kr.
Kommissionen finder ikke, at der ved indgrebet er  

 sket en ændring af vandingsmulighederne, der har et sådant omfang, at det kan  

 antages at . have økonomisk betydning for ejendommens drift, og kommissionen  

 finder ikke, at der i anledning af opklassificeringen kommer til at påhvile  

 lodsejeren nogen forpligtelse til rengøring af vej, der ikke påhvilede ham i  

 forvejen.
Der er ved det anførte givet erstatning for også det areal langs  

 vejen, der befmder sig ind mod naboejendommen, og kommissionen finder ikke,  

 at  

 der i øvrigt ved indgrebet er sket nogen afskæring af arealer, der ikke  

 tidligere fandtes i samme omfang, ligesom der ej heller ses at skulle  

 afholdes  

 udgifter til hegn, der ikke også skulle afholdes tidligere.
Endelig finder  

 kommissionen ikke, at der på den anførte vej vil komme støvgener i anledning  

 af  

 vejens opklassificering til kommunevej, der kan begrunde erstatning for  

 ulemper.
Kommissionen lægger herved vægt på, at der alene vil ske en vis  

 begrænset offentlig trafik frem til skoven, idet det her er tilkendegivet med  

 skiltning, at kørsel videre kun er tilladt for vedkommende personer, hvilket  

 må  

 anses at svare til de personer, der tidligere havde ret til at benytte den  

 private fællesvej.
Kommissionen lægger til grund, at andre personer vil kunne  

 køre frem til skoven og parkere bilen ved denne, hvilket lodsejeren tidligere  

 i  

 princippet kunne afskære dem fra, men kommissionen lægger over for dette vægt  

 på, at der på lodsejerens foranledning i dag og forventeligt længe endnu vil  

 køre transporter med grus forbi lodsejerens ejendom, og kommissionen finder  

 ikke, at den begrænsede forøgelse af trafikken ved det anførte i forhold  

 hertil  

 i sig selv  

 påfører ejendommen sådanne gener  

 eller værdiforringelse, at dette kan begrunde nogen erstatning.
Kommissionen  

 finder, at lodsejerens tidligere udgifter til at få etableret en deklaration  

 om  

 oversigt må være kommunen uvedkommende, idet den ikke har nogen forbindelse  

 med  

 det nu stedfundne indgreb.
Kommissionen finder ikke, at kommunen kan antages  

 at  

 opnå nogen besparelse i anledning af lodsejerens tidligere udgifter til  

 etablering af læhegn ind til naboejendommen, og kommissionen lægger til  

 grund,  

 at lodsejeren undgår fremtidige udgifter til vedligeholdelse af dette hegn,  

 medens den nytte, han eventuelt vil kunne drage af hegnet, ikke vil adskille  

 sig fra tidligere.
Kommissionen fastsætter efter det anførte den samlede  

 erstatning i anledning af indgrebet til 60.462 kr.
 Thi bestemmes:
 Ikast Kommune betaler i erstatning til lodsejeren Poul  

 Hansen på 60.462 kr.
 Erstatningen forrentes med den den 21. august 2001 fastsatte  

 diskonto fra denne dato, til betaling sker.
 I godtgørelse for udgifter til sagkyndig bistand tilkendes  

 lodsejeren 4.000 kr., der betales af Ikast Kommune.
