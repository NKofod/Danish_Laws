Bekendtgørelse om begrænsning af salg og anvendelse af  

 creosot til træbeskyttelse og creosotbehandlet træ  

1) I medfør af § 22, stk. 3, § 30, § 45,  

 stk. 1, § 59, stk. 4, og § 60 i lov om kemiske stoffer og  

 produkter, jf. lovbekendtgørelse nr. 21 af 16. januar 1996, som ændret ved  

 lov  

 nr. 424 af 10. juni 1997 og lov nr. 256 af 12. april 2000, fastsættes:
Definitioner § 1.  

  

 Ved  

 creosot forstås creosot, EINECS nr. 232-287-5, CAS nr. 8001-58-9,  

 creosotolie,  

 EINECS nr. 263-047-8, CAS nr. 61789-28-4, destillater (stenkulstjære),  

 naphtalenolier, EINECS nr. 283-484-8, CAS nr. 84650-04-4, creosotolie,  

 acenaphthenfraktion, EINECS nr. 292-605-3, CAS nr. 90640-84-9, destillater  

 (stenkulstjære), øvre, EINECS nr. 266-026-1, CAS nr. 65996-91-0,  

 anthracenolie,  

 EINECS nr. 292-602-7, CAS nr. 90640-80-5, tjæresyrer, stenkuls-, rå, EINECS  

 nr.  

 266-019-3, CAS nr. 65996-85-2, creosot, træ-, EINECS nr. 232-419-1, CAS nr.  

 8021-39-4 og lavtemperaturtjæreolie, alkaliekstraheret, EINECS nr. 310-191-5,  

 CAS nr. 122384-78-5.
 Stk. 2.  

  

 Ved  

 benzo-a-pyren forstås benzo(a)pyren, EINECS nr. 200-028-5, CAS nr. 50-32-8.
Anvendelsesbegrænsninger § 2.  

  

 Import, salg og anvendelse af kemiske stoffer og produkter, som indeholder  

 creosot, er forbudt, når disse er bestemt til træbeskyttelse, jf. dog  

 stk. 2.
Stk. 2.  

  

 Kemiske  

 stoffer og produkter, som indeholder creosot, må uanset stk. 1  

 importeres,  

 sælges og anvendes til træbeskyttelse i industriprocesser eller til  

 erhvervsmæssig udført genbehandling af træ, hvis denne genbehandling udføres  

 på  

 stedet og er omfattet af bekendtgørelse om arbejde med stoffer og materialer  

 (kemiske agenser) og bekendtgørelse om foranstaltninger til forebyggelse af  

 kræftrisikoen ved arbejde med stoffer og materialer.
Sådanne stoffer og  

 produkter må dog kun importeres, sælges og anvendes, hvis de indeholder en  

 koncentration af benzo-a-pyren på under 0,005 masseprocent og en  

 koncentration  

 af vandekstraherbar tjæresyre på under 3 masseprocent.
Stk. 3.  

  

 Kemiske  

 stoffer og produkter, som omhandlet i stk. 2, må kun markedsføres i  

 emballager med et rumfang på 20 liter eller derover og må ikke sælges til  

 privat brug.
Emballagen skal være læseligt og uudsletteligt mærket med  

 »Udelukkende til brug i industriprocesser eller til erhvervsmæssig brug«.  

 Kemiske stoffer og produkter, som omhandlet i stk. 2, skal i øvrigt  

 emballeres og mærkes i overensstemmelse med lovens regler herom.
 Stk. 4.  

  

 Kemiske  

 stoffer og produkter, som omhandlet i stk. 2, skal før import, salg  

 eller  

 anvendelse være godkendt i henhold til lovens kapitel 7.
 § 3.  

  

 Import, salg og anvendelse af træ, som er behandlet med creosot, er forbudt.
 Stk. 2.  

  

 Import,  

 salg og anvendelse af træ, som er behandlet med kemiske stoffer og produkter,  

 som omhandlet i § 2, stk. 2, er uanset stk. 1 tilladt til  

 erhvervsmæssig og industriel anvendelse, fx til jernbaner, til el- og  

 teletransmission, til hegn, til landbrugsformål, fx støttepæle til træer, og  

 i  

 havne og indre vandveje.
 Stk. 3.  

  

 Import,  

 salg og anvendelse af træ, som før den 30. juni 2003 er behandlet med creosot  

 er uanset stk. 1 tilladt, når træet tidligere har været i anvendelse og  

 markedsføres som brugt træ.
 Stk. 4.  

  

 Træ, som er  

 behandlet med creosot, må uanset stk. 2 og 3 ikke anvendes:
 1)  

 	  

    

 Inde i bygninger,  

 uanset formål.
 2)  

 	  

    

 I legetøj.
 3)  

 	  

    

 På legepladser.
 4)  

 	  

    

 I parker, haver og  

 udendørs faciliteter til rekreative formål, hvis der er risiko for hyppig  

 hudkontakt.
 5)  

 	  

    

 Til fremstilling af  

 havemøbler.
6)  

 	  

    

 Til fremstilling og  

 eventuel genbehandling af a)  

 	  

    

 beholdere, der skal  

 anvendes til dyrkning, eller b)  

 	  

    

 emballage eller andre  

 materialer, som kan komme i berøring med eller kontaminere råvarer,  

 mellemprodukter eller færdigvarer, som er bestemt til konsum eller foder.
Kontrol, tilsyn og klage § 4.  

  

 Tilsyn og kontrol med overholdelse af reglerne i bekendtgørelsen udøves af  

 Miljøstyrelsen, jf. lovens regler herom.
 Stk. 2.  

  

 Miljøstyrelsens afgørelser efter stk. 1 kan ikke påklages til anden  

 administrativ myndighed.
Straffe- og ikrafttrædelsesbestemmelser § 5.  

  

 Medmindre højere straf er forskyldt efter anden lovgivning, straffes med bøde  

 den, der overtræder reglerne i bekendtgørelsens § 2 og § 3.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

    

 voldt skade på  

 menneskers eller husdyrs liv eller sundhed eller fremkaldt fare derfor eller 2)  

 	  

    

 voldt skade på  

 miljøet eller fremkaldt fare derfor eller 3)  

 	  

    

 opnået eller  

 tilsigtet en økonomisk fordel, herunder ved besparelser, for den pågældende  

 selv eller andre.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 6.  

  

 Bekendtgørelsen træder i kraft den 30. juni 2003.
1)  Bekendtgørelsen indeholder  

 bestemmelser, der  

 gennemfører Kommissionens direktiv 2001/90/EF af 26. oktober 2001,  

 (EF-Tidende  

 2001 nr.
L 283, side 41).
