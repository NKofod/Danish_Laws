Cirkulæreskrivelse om meddelelse om  

 arbejdsfri indtægter.
Fratrædelsesgodtgørelse Kommentarer m.v.:
Et medlem bragte sit ansættelsesforhold til ophør med 1/2  

 års varsel og modtog i forbindelse med sin fratræden en  

 godtgørelse på 1 mill. kr.
Da han ifølge sin  

 ansættelseskontrakt kun havde 3 måneders opsigelsesvarsel,  

 måtte ansættelsesforholdet betragtes som ophørt ved  

 medlemmets fratræden og godtgørelsen måtte derfor  

 betragtes som en arbejdsfri indtægt.
 Meddelelse om afgørelsen:
Et medlem, som var direktør i en større virksomhed, havde  

 indgået aftale med virksomheden om, at han ved fratræden af sin  

 stilling skulle have udbetalt en godtgørelse på 1 mill. kr. -  

 svarende til 9 måneders indtjening.
Godtgørelsen skulle  

 udbetales uanset om medlemmet blev opsagt eller fratrådte efter eget  

 ønske.
Ifølge ansættelseskontrakten havde medlemmet 3  

 måneders opsigelse.
 Den 15. december 1987 meddelte medlemmet virksomheden, at han  

 ønskede at fratræde, og fratrædelsestidspunktet blev  

 fastsat til den 30. juni 1988.
 Direktoratet fandt ikke, at godtgørelsen kunne sidestilles med de  

 arbejdsfri indtægter, der er nævnt i § 6 i direktoratets  

 bekendtgørelse nr. 57 af 1. marts 1982.
Direktoratet lagde herved vægt på, at størrelsen af  

 godtgørelsen blev fastsat på baggrund af medlemmets hidtidige  

 løn, således at den skulle dække, hvad medlemmet totalt  

 ville have indtjent i 9 måneder.
Direktoratet fandt derfor ikke, at  

 medlemmet i denne periode havde lidt et indtægtstab på grund af  

 ledighed, hvorfor godtgørelsen skulle medføre fradrag i  

 dagpengene i henhold til arbejdsløshedsforsikringslovens § 51, stk. 5  

 (nugældende  stk. 6).
 Ankenævnet fandt derimod ikke, at der er hjemmel i  

 arbejdsløshedsforsikringslovens § 51, stk. 5 til at foretage fradrag i  

 dagpengene for en fratrædelsesgodtgørelse fra en tidligere  

 arbejdsgiver, idet formålet med denne bestemmelse primært har  

 været at undgå dobbeltforsikring, mens reglen om fradrag i  

 dagpengene på grund af indtægter af den omhandlede karakter  

 findes i arbejdsløshedsforsikringslovens § 58, stk. 1, nr. 3 og  

 direktoratets bekendtgørelse nr. 57 af 1. marts 1982.
 Da medlemmet bragte sit ansættelsesforhold til ophør med 1/2  

 års varsel, og da han ifølge ansættelseskontrakten kun  

 havde 3 måneders opsigelsesvarsel, fandt ankenævnet, at  

 ansættelsesforholdet i enhver henseende måtte betragtes som  

 ophørt pr. 30. juni 1988.
 Ankenævnet fandt på denne baggrund, at godtgørelsen var  

 af en sådan karakter, at den må sidestilles med de arbejdsfri  

 indtægter, der er nævnt i § 6 i direktoratets  

 bekendtgørelse nr. 57 af 1. marts 1982, og at den derfor ikke skal  

 medføre fradrag i dagpengene.
