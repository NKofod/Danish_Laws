Fremsat den 5. november 1998 af  

 Inge Refshauge (DF), Kristian Thulesen Dahl (DF)  

  Pia Kjærsgaard (DF)  

 og Peter Skaarup (DF) Forslag til folketingsbeslutning om tildeling og fratagelse af dansk indfødsret Folketinget opfordrer regeringen til at ændre  

 lovgivningen, således at der etableres nye regler med hensyn til  

 tildeling og fratagelse af indfødsret efter følgende  

 retningslinjer:
 En udlænding kan opnå dansk indfødsret efter  

 ansøgning og efter mindst 10 års ophold i landet.
 Indfødsretten skal være betinget af, at ansøgeren  

 ikke har begået kriminalitet, der har medført, at vedkommende  

 har været idømt fængselsstraf.
 Meddelelse af indfødsret skal være betinget af, at  

 ansøgeren skal have virket til gavn for Danmark og har formået  

 at forsørge sig selv.
 Ansøgerne kan kun meddeles dansk indfødsret,  

 såfremt de består en skriftlig og en mundtlig prøve, der  

 skal dokumentere, at de behersker det danske sprog, og at de har en god viden  

 om dansk kultur, samfundsforhold og danmarkshistorie.
 Efter tildelingen af dansk indfødsret skal der være  

 mulighed for fratagelse af indfødsretten i tilfælde af, at det  

 konstateres, at der er afgivet urigtige oplysninger i forbindelse med  

 ansøgningen.
 Der skal endvidere være mulighed for fratagelse af dansk  

 indfødsret i en periode på 10 år efter tildelingen, hvis  

 der begås kriminalitet af en beskaffenhed, der medfører  

 fængselsstraf.
Bemærkninger til forslaget Forslagsstillerne er af den opfattelse, at tildeling af  

 dansk indfødsret til personer, der hverken kulturelt, sprogligt eller  

 på anden måde er danskere, bør standses.
Det skal  

 være langt vanskeligere at opnå dansk indfødsret, end  

 tilfældet er i dag.
Det er hensigten med forslaget, at personer, der tildeles  

 dansk indfødsret, skal have vist, at de har kunnet forsørge sig  

 selv igennem 10-års-perioden op til den eventuelle tildeling.
Ved at  

 vurdere ansøgeren over disse 10 år vil det være muligt at  

 danne sig et indtryk af den pågældende ansøger; og det  

 skal kunne dokumenteres, at opholdet i Danmark har afspejlet vilje og evne  

 til at indgå i dansk kultur, dansk arbejdsmønster og folkelig  

 tradition, ligesom det sproglige nøje skal vurderes ved en mundtlig og  

 skriftlig prøve i dansk.
Forslagsstillerne vil gøre op med den udbredte  

 forestilling, at dansk indfødsret ikke har en særlig  

 værdi, og ønsker at sætte en stopper for de seneste  

 års automatiske massetildelinger.
Det danske samfund er skabt på  

 baggrund af århundreders flid og dygtighed.
Det er et privilegium at  

 være dansker og dermed have mulighed for at være en del af det  

 danske samfund.
Samfundets værdier er skabt af tidligere danske  

 generationer, og det giver nuværende danske generationer  

 førstefødselsretten til landet og til landets  

 velfærd.
 Danmark har ikke tidligere oplevet at være genstand  

 for stor indvandring, og det er inden for de sidste cirka 25 år, at  

 landet pludselig oplever en kraftig tilgang af personer fra helt andre  

 kulturer.
 Forslagsstillerne finder det naturligt, at man ikke  

 ønsker Danmark befolket af fremmede nationers borgere, der ikke har  

 historisk, sprogligt eller kulturelt tilhørsforhold til landet og ej  

 heller formår at berige landet og den danske hverdag.
Forslagsstillerne finder det utilstedeligt, at kriminelle  

 personer tildeles dansk indfødsret, men sådan er situationen i  

 dag.
Forslagsstillerne vil gøre det umuligt for personer, der har  

 fået en fængselsdom, at opnå dansk indfødsret,  

 ligesom det skal gøres muligt at fratage personer dansk  

 indfødsret, såfremt der begås grov kriminalitet i en  

 10-års-periode efter tildelingen af indfødsretten.
Det skal ligeledes være muligt at fratage den  

 tildelte indfødsret, såfremt der har været afgivet  

 urigtige oplysninger ved ansøgningen.
Den mest oplagte sanktion over  

 for personer, der opnår et gode ved at afgive urigtige oplysninger, er  

 netop at fratage personen det uretmæssigt opnåede gode.
 Forslagsstillerne er opmærksom på, at  

 indførelse af en mulighed for at fratage en person indfødsret  

 skal ske ved lov.
 Forslagsstillerne vil med dette forslag, der vil blive  

 fulgt op af flere initiativer, forsøge at forhindre den hurtige  

 ændring af Danmark til et multietnisk samfund.
Beslutningsforslaget er en uændret  

 genfremsættelse af beslutningsforslag nr.
B 87, folketingsåret  

 1997-98, 1. samling (se Folketingstidende 1997-98, 1. samling,  

 forhandlingerne side 3908, tillæg A side 2736 og 2737).
Skriftlig fremsættelse Inge Refshauge (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om tildeling og  

 fratagelse af dansk indfødsret.
(Beslutningsforslag nr.
B 36).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
