BL 6-07 Bestemmelser om luftfartsskole, praktisk uddannelse Udgave 3, 18. juni 1990 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet,  

 jf.bekendtgørelse nr. 191 af 23. maj 1975 vedrørende luftfartscertifikater, §  

 3 og § 7 (BL 6-02), følgende:
1. Referencedokumenter 1.1 Annex 8 til Chicago-konventionen angående international, civil  

 luftfart, seneste udgave.
 1.1.1 Annex 8 kan købes i engelsk udgave ved henvendelse til Statens  

 Luftfartsvæsen, luftfartsinformationstjenesten.
 1.2 BL 1-1, Vedligeholdelse og ændring af luftfartøjer, seneste udgave.
 1.3 BL 1-17, Radioudstyr i dansk registrerede luftfartøjer, seneste  

 udgave.
 1.4 BL 6-03, Certificeringsbestemmelser, generelt, seneste udgave.
 1.5 Gebyrreglementet for Statens Luftfartsvæsen, seneste udgave.
2. Anvendelsesområde Denne BL fastsætter bestemmelser for - godkendelse af luftfartsskoler til praktisk uddannelse, - godkendelse af chefinstruktører på sådanne skoler, - skolens og chefinstruktørens ansvar, - krav til luftfartøjer, der anvendes til skoleflyvning, - krav til skoleflyvning og - krav til skolevirksomhed i luftfartsforetagender.
3. Generelt 3.1 En luftfartsskole, der er omfattet af denne BL, skal være godkendt af  

 Statens Luftfartsvæsen.
 3.2 En luftfartsskole, der er omfattet af denne BL, skal ledes af en  

 chefinstruktør, der er godkendt af Statens Luftfartsvæsen.
4. Ansvar 4.1 En luftfartsskole, der er omfattet af denne BL, skal sikre, a. at skolen råder over lokaliteter, beliggende ved den flyveplads,  

 hvorfra skoleflyvning udgår, og som er anvendelige til briefing, debriefing  

 og administration af skolen, samt råder over luftfartøjer, der er udstyret  

 som angivet i afsnit 8, b. at de regler, der eventuelt er fastsat af andre myndigheder i  

 forbindelse med undervisningen, er opfyldt, c. at dokumentation for hver elevs uddannelse og resultater under  

 uddannelsen opbevares på skolen under uddannelsen og herefter i mindst 24  

 måneder efter uddannelsens afslutning, samt d. at Statens Luftfartsvæsen omgående un-derrettes, hvis forudsætningerne  

 for skolens godkendelse ikke længere er til stede.
4.2 En chefinstruktør, der er omfattet af denne BL, skal sikre, a. at undervisningen foregår i egnede lokaler, b. at undervisningen gives af behørigt certificerede og kvalificerede  

 instruktører, c. at skolens instruktører til enhver tid er orienteret om  

 uddannelsesplaner og -programmer, elevens standpunkt og videre  

 uddannelsesforløb, samt at der foregår en standardisering af instruktørernes  

 virksomhed ved skolen, d. at skolens undervisning foregår på luftfartøjer, der opfylder de krav  

 med hensyn til udstyr m.v., der er fastsat for den pågældende form for  

 skoleflyvning, e. at skolens undervisning koordineres på en sådan måde, at eleven får  

 maksimalt udbytte, og der sikres eleven bedst mulig baggrund, forinden  

 vedkommende får opgaver i forbindelse med skoleflyvning, f. at undervisningens indhold og omfang i øvrigt er i overensstemmelse med  

 de bestemmelser, der er fastsat af Statens Luftfartsvæsen for den pågældende  

 uddannelse, g. at skolehåndbog, uddannelsesprogrammer og lektionsplaner udarbejdes,  

 ajourføres og indsendes til Statens Luftfartsvæsen, h. at der foreligger en ajourført liste over instruktører, der anvendes  

 ved skolen, i. at egnet undervisningsmateriel foreligger, j. at der for hver elev udarbejdes dokumentation for den uddannelse,  

 eleven har gennemgået ved skolen, samt de resultater, der er opnået herunder, k. at ingen elev indstilles til en praktisk prøve, der er fastsat af  

 Statens Luftfartsvæsen, eller får attestation for PFT eller typeuddannelse,  

 medmindre vedkommende har gennemført den pågældende uddannelse i fuldt omfang  

 med et resultat, der efter chefinstruktørens vurdering er tilfredsstillende,  

 og l. at al virksomhed ved skolen foregår under overholdelse af gældende  

 regler og bestemmelser, der er fastsat af Statens Luftfartsvæsen.
5. Godkendelse af luftfartsskoler til praktisk  

 uddannelse 5.1 Ansøgning om godkendelse af en luftfartsskole til praktisk uddannelse  

 skal være vedlagt en skolehåndbog, der indeholder beskrivelse af skolens - fysiske beliggenhed og indretning, herunder fortegnelse over de  

 flyvepladser, der skal anvendes som udgangspunkt for skoleflyvning, - organisation, - administration, - ansvarsfordeling, - målsætning/standard, - program for standardisering, - operative bestemmelser for skoleflyvning, herunder fortegnelse over de  

 typer af luftfartøjer, der skal anvendes til skoleflyvning, samt - kontrolsystem.
 5.1.1 Som del af skolehåndbogen eller som bilag til denne skal der  

 endvidere til Statens Luftfartsvæsen indsendes uddannelsesprogrammer og  

 detaljerede lektionsplaner, der beskriver, hvorledes de uddannelser, som  

 skolen søger tilladelse til at udføre, agtes gennemført.
 5.2 Godkendelsen gives gældende for en eller flere af de praktiske  

 uddannelser, der er krævet af Statens Luftfartsvæsen for at opnå certifikat  

 eller bevis.
 5.3 En godkendelse gives uden tidsbegrænsning.
6. Godkendelse af chefinstruktør 6.1 En godkendelse som chefinstruktør på en luftfartsskole til praktisk  

 uddannelse er betinget af, a. at ansøgeren er indehaver af et gyldigt instruktørbevis, der giver ret  

 til den pågældende form for uddannelse, b. at ansøgeren opfylder de nærmere fastsatte vilkår vedrørende flyvetid,  

 der er nævnt under pkt. 6.2, pkt. 6.3, pkt. 6.4 og pkt. 6.5, c. at ansøgeren over for Statens Luftfartsvæsen dokumenterer et  

 tilfredsstillende kendskab til den pågældende uddannelse, d. at ansøgeren ikke er godkendt som chefinstruktør på en anden skole, e. at ansøgeren har mulighed for at være fysisk til stede på skolen i et  

 sådant omfang, at vedkommende kan leve op til chefinstruktørens ansvar, jf.  

 afsnit 4, og f. at ansøgeren af Statens Luftfartsvæsen anses for egnet til at varetage  

 hvervet.
6.2 En godkendelse af chefinstruktør på en luftfartsskole, der forestår  

 den praktiske uddannelse af elever til - privatflyvercertifikat - typeuddannelse på enmotoret flyvemaskine - PFT/A-certifikat er endvidere betinget af, at a. ansøgeren har erhvervet en flyvetid som pilot på mindst 1000 timer,  

 indeholdende en IFR-flyvetid på mindst 100 timer, samt b. ansøgeren inden for den flyvetid, der er nævnt under a, har fungeret  

 som instruktør mindst 100 timer inden for de forudgående 12 måneder, heraf  

 mindst 50 timer under uddannelse af aspiranter til privatflyvercertifikat.
6.3 En godkendelse som chefinstruktør på en luftfartsskole, der forestår  

 den praktiske uddannelse af elever på konventionelle/ukomplicerede  

 luftfartøjer, som i henhold til luftdygtighedsbeviset kan føres af en pilot,  

 til - trafikflyvercertifikat af III klasse - instrumentbevis - flermotoret grundskole - flermotoret typeuddannelse - instruktørbevis - PFT/B-certifikat - PFT/instrumentbevis er endvidere betinget af, a. at ansøgeren har fløjet mindst 2000 timer, indeholdende en IFR-flyvetid  

 på mindst 1000 timer, hvoraf mindst 500 timer på flermotoret luftfartøj, samt b. at ansøgeren inden for den flyvetid, der er nævnt under a, har fungeret  

 som instruktør mindst 100 timer inden for de forudgående 12 måneder, heraf  

 mindst 50 timer under uddannelse af aspirant til den form for certificering,  

 som godkendelsen skal omfatte.
 6.3.1 Hvis godkendelsen kun skal omfatte praktisk uddannelse af elever til  

 trafikflyvercertifikat af III klasse samt PFT/B-certifikat, og hvis ansøgeren  

 har fløjet mindst 500 timer under VFR-taxaflyvning, nedsættes kravet om  

 IFR-flyvetid fra 1000 timer til 500 timer, og kravet om at have fløjet på  

 flermotoret luftfartøj bortfalder.
6.4 En godkendelse som chefinstruktør på en luftfartsskole, der forestår  

 den praktiske uddannelse af elever på luftfartøjer, der i henhold til  

 luftdygtighedsbeviset skal føres af mindst 2 piloter, til - trafikflyvercertifikat af I klasse - flermotoret grundskoling - flermotoret typeuddannelse er endvidere betinget af, a. at ansøgeren har fløjet mindst 5000 timer, indeholdende en IFR-flyvetid  

 på mindst 2000 timer, hvoraf halvdelen skal være opnået som luftfartøjschef  

 på flermotoret luftfartøj, der i henhold til luftdygtighedsbeviset skal føres  

 af mindst 2 piloter, og b. at ansøgeren inden for den flyvetid, der er nævnt under a, har fungeret  

 som instruktør mindst 100 timer inden for de forudgående 12 måneder, heraf  

 mindst 50 timer under uddannelse af elev til den form for certificering, som  

 godkendelsen skal omfatte.
 6.4.1 Halvdelen af den flyvetid, der er nævnt for godkendelse som  

 chefinstruktør, skal være opnået på et luftfartøj af den kategori, som  

 godkendelsen skal omfatte.
6.5 Hvis godkendelsen kun skal omfatte chefinstruktør på en  

 luftfartsskole, der skal forestå den praktiske uddannelse af elever til - privatflyvercertifikat/helikopter - trafikflyvercertifikat/helikopter - typeuddannelse/helikopter/VFR - PFT/VFR bortfalder kravet om, at ansøgeren skal opfylde det IFR-flyvetidskrav, der  

 er fastsat for den pågældende godkendelse.
7. Bortfald og tilbagekaldelse af godkendelse 7.1 En godkendelse som luftfartsskole bortfalder, hvis skolen ikke længere  

 har ansat en chefinstruktør, der er godkendt af Statens Luftfartsvæsen.
 7.2 En godkendelse som chefinstruktør bortfalder, hvis Statens  

 Luftfartsvæsen tilbagekalder luftfartsskolens godkendelse.
7.3 En godkendelse som chefinstruktør tilbagekaldes, hvis a. chefinstruktøren groft eller gentagne gange overtræder bestemmelserne i  

 pkt. 4.2, eller b. chefinstruktøren af Statens Luftfartsvæsen ikke længere anses som egnet  

 til at varetage hvervet.
8. Luftfartøj 8.1 Et luftfartøj, der anvendes til grunduddannelse, skal være forsynet  

 med skulder- og lændesele for elev og instruktør.
 8.1.1 Til skoleflyvning, der omfatter simuleret instrumentflyvning, skal  

 der forefindes egnet afdækningsudstyr.
8.2 Et luftfartøj, der anvendes under uddannelse af aspirant til  

 privatflyvercertifikat eller til uddannelse af aspirant til  

 trafikflyvercertifikat af III klasse/helikopter, skal være udstyret med a. flyvehåndbog (AFM eller owners manual) med de checklister, der er  

 angivet i denne bog, b. manøvreorganer, inklusive bremser for såvel instruktør som elev, c. dobbelt instrumentering, hvis instruktør og elev ikke kan anvende samme  

 instrument, d. interkommunikationsanlæg, e. kunstig horisont, f. kursgyro, g. drejnings- og krængningsviser eller drejningskoordinator og h.
VHF kommunikations- og navigationsradio (minimum kategori III, jf.
BL  

 1-17).
 8.3 En flyvemaskine, der anvendes under uddannelse af aspirant til  

 trafikflyvercertifikat af III klasse/flyvemaskine, skal have en MTOM, der  

 ligger over 1100 kg og/eller være udstyret med optrækkeligt understel.
8.3.1 Flyvemaskinen skal opfylde de krav til udstyr, der er fastsat under  

 pkt. 8.2, samt være udstyret med a. flaps, b. stilbar propel og c.
ADF.
 8.4 Uddannelse af aspirant til trafikflyvercertifikat af I  

 klasse/flyvemaskine skal foregå på flermotoret flyvemaskine, som i henhold  

 til luftdygtighedsbeviset skal føres af mindst to piloter, og som er godkendt  

 til instrumentflyvning, eller som af Statens Luftfartsvæsen er klassificeret  

 som ukonventionel eller kompliceret, og for hvilken der er et to-pilot  

 system, der er godkendt af Statens Luftfartsvæsen, og som er godkendt til  

 instrumentflyvning.
 8.5 Uddannelse af aspirant til trafikflyvercertifikat af I  

 klasse/helikopter skal foregå på helikopter, der i henhold til  

 luftdygtighedsbeviset skal føres af mindst 2 piloter.
 8.6 Et luftfartøj, der anvendes under uddannelse af aspirant til  

 instrumentbevis, skal være godkendt til instrumentflyvning og opfylde de krav  

 til udstyr, der er fastsat under pkt. 8.2, a-d, samt være udstyret med:
a.
ILS, b. marker beacon indicator, c.
DME og d. transponder.
 8.7 Et luftfartøj, der anvendes under uddannelse af aspirant til  

 instruktørbevis, skal opfylde de krav til udstyr, der er fastsat for den form  

 for undervisning, som instruktørbeviset skal omfatte.
 8.8 Hvis der på et luftfartøj findes installeret udstyr, som ikke indgår i  

 undervisningssammenhæng, og som ikke har betydning for flyvningens sikre  

 gennemførelse, skal dette udstyr under skoleflyvning markeres som værende ude  

 af drift.
 8.9 Et luftfartøj, der anvendes til skoleflyvning i henhold til denne BL,  

 skal opfylde de krav, der er anført i BL 1-1, til vedligeholdelse m.v. af  

 luftfartøjer, der anvendes til erhvervsmæssig flyvning.
8.9.1 Luftfartøjer, der i henhold til BL 1-1 vedligeholdes på en sådan  

 måde eller har godkendt en sådan gangtidsforlængelse, at de ikke må anvendes  

 til erhvervsmæssig flyvning, samt luftfartøjer med  

 eksperimentalluftdygtighedsbevis kan dog anvendes til typeuddannelse og  

 PFT/A-certifikat på en godkendt flyveskole, når der af flyveskolens  

 chefinstruktør, den pågældende instruktør, ejeren/brugeren af luftfartøjet og  

 eleven er underskrevet en erklæring om, at de pågældende er bekendt med  

 luftfartøjets vedligeholdelsestilstand og er indforstået med, at luftfartøjet  

 anvendes til skoleflyvning.
En sådan erklæring skal opbevares på flyveskolen  

 i mindst 24 måneder.
9. Skoleflyvning 9.1 Skoleflyvning må kun udføres fra en godkendt, offentlig flyveplads  

 eller fra en af Statens Luftfartsvæsen til skoleflyvning særlig godkendt  

 flyveplads, og kun hvis de præstationskrav for regelmæssig og  

 ikke-regelmæssig, offentlig lufttrafik, der er gældende for den pågældende  

 luftfartøjstype, kan overholdes.
 9.2 Skoleflyvning må påbegyndes, når flyveskolen har orienteret aspiranten  

 om den pågældende uddannelse og, hvis denne skal afsluttes med en praktisk  

 prøve, der er foreskrevet af Statens Luftfartsvæsen, har fremsendt  

 elevanmeldelse til Statens Luftfartsvæsen.
 9.2.1 Flyveskolen kan dog lade en aspirant deltage i en prøvelektion, uden  

 at elevanmeldelse er indsendt, når de øvrige krav til skoleflyvning er  

 opfyldt.
 9.3 Under skoleflyvning må der ikke medføres andre personer i luftfartøjet  

 end instruktør(er), aspirant(er), Statens Luftfartsvæsens kontrollant(er)  

 samt den for luftfartøjets sikre betjening/føring nødvendige besætning.
 9.4 Forinden skoleflyvning påbegyndes, skal flyveskolen give aspiranten  

 meddelelse om, hvorvidt han er dækket af en af flyveskolen tegnet  

 ulykkesforsikring.
 9.4.1 Aspiranten skal underskrive en erklæring om at have modtaget den  

 meddelelse, der er nævnt i pkt. 9.4. Erklæringen opbevares på flyveskolen,  

 sålænge uddannelsen finder sted, og skal på forlangende forevises Statens  

 Luftfartsvæsen.
10. Skolevirksomhed i et luftfartsforetagende 10.1 Et luftfartsforetagende kan til praktisk uddannelse i et nærmere  

 fastsat omfang af Statens Luftfartsvæsen få godkendt en skoleorganisation,  

 som foretagendet har oprettet udelukkende med henblik på praktisk uddannelse  

 og/eller vedligeholdende uddannelse af foretagendets egne  

 flyvebesætningsmedlemmer på flermotoret flyvemaskine, der i henhold til  

 luftdygtighedsbevis skal føres af mindst 2 piloter, eller på helikopter.
 10.1.1 Godkendelsen vil blive givet på vilkår fastsat af Statens  

 Luftfartsvæsen i hvert enkelt tilfælde.
11. Praktisk prøve 11.1 Indstilling af aspirant til en praktisk prøve, der er foreskrevet af  

 Statens Luftfartsvæsen, skal foretages af flyveskolens chefinstruktør eller  

 en anden person, der er udpeget af chefinstruktøren og godkendt af Statens  

 Luftfartsvæsen, eller for luftfartsforetagender, jf. afsnit 10, af den  

 uddannelsesansvarlige, under anvendelse af en formular, der er autoriseret  

 hertil.
 11.2 En aspirant, der bliver underkendt i 2 prøver til samme  

 certificering, må ikke indstilles til en tilsvarende praktisk prøve uden  

 Statens Luftfartsvæsens særlige tilladelse.
 11.2.1 Skriftlig ansøgning om tilladelse som angivet i pkt. 11.2 skal af  

 chefinstruktøren indsendes til Statens Luftfartsvæsen med oplysning om, hvad  

 der er foretaget, for at eleven har opnået den fornødne standard.
12. Gebyr Gebyr for praktisk prøve erlægges forud for prøven i henhold til det  

 gebyrreglement for Statens Luftfartsvæsen, der til enhver tid er gældende.
13. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
15. Straf Overtrædelse af bestemmelserne i afsnit 4, 8 og 9 samt af vilkår fastsat i  

 henhold til pkt. 10.1.1 straffes med bøde.
16. Ikrafttræden 16.1 Denne BL træder i kraft den 1. september 1990.
 16.2 Samtidig hermed ophæves BL 6-07, 2. udgave af 1. marts 1986.
