Fremsat den 17. december 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om børnepasningsorlov (Tilmelding til  

 børnepasningsorlov) § 1 I lov nr. 402 af 31. maj 2000 om børnepasningsorlov,  

 som ændret ved § 3 i lov nr. 440 af 7. juni 2001, § 2 i lov nr. 446  

 af 7. juni 2001, og § 2 i lov nr. 141 af 25. marts 2002, foretages  

 følgende ændring:
 1.  

  

 I  

  

 § 1  

  

 indsættes efter stk. 2 som nye  

 stykker:
 »Stk. 3.  

  

 Personer,  

 der ønsker at opnå orlov til børnepasning efter denne lov, skal skriftligt  

 give  

 meddelelse herom til Arbejdsformidlingen inden den 1. april 2004.  

 Betingelserne  

 for at opnå orlov til børnepasning i øvrigt skal være opfyldt på det  

 tidspunkt,  

 hvor børnepasningsorloven afholdes.
Stk. 4.  

  

 Arbejdsformidlingen kan i ganske særlige tilfælde tillade, at en person, der  

 er  

 omfattet af stk. 3, og som af årsager, der ikke kan tilregnes den pågældende,  

 har været forhindret i at give meddelelse til Arbejdsformidlingen inden den  

 1.  

 april 2004, kan bevare muligheden for at udnytte adgangen til  

 børnepasningsorlov.
Det er en betingelse, at pågældende giver meddelelse til  

 Arbejdsformidlingen umiddelbart efter forhindringens bortfald og senest den  

 31.  

 december 2004.
Stk. 5.  

  

 Beskæftigelsesministeren kan fastsætte nærmere regler om meddelelsen til  

 Arbejdsformidlingen efter stk. 3 samt om dispensation efter stk. 4.« Stk. 3 bliver herefter stk. 6.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lov nr. 402 af 31. maj 2000 om børnepasningsorlov er ændret  

 ved lov nr. 440 af 7. juni 2001, lov nr. 446 af 7. juni 2001 og lov nr. 141  

 af  

 25. marts 2002.
I.
Indledning Der er den 2. december 2003 indgået aftale mellem  

 regeringen (Venstre og Det Konservative Folkeparti), Socialdemokratiet,  

 Socialistisk Folkeparti, Det Radikale Venstre og Kristendemokraterne om  

 adgangen til det danske arbejdsmarked efter udvidelsen af EU pr. 1. maj 2004.  

 Socialistisk Folkeparti står uden for den del af aftalen, der vedrører  

 ændringer af lov om børnepasningsorlov, jf. afsnit 3 i aftalen, samt afsnit 4  

 i  

 bilag 3 til aftalen.
Det indre markeds fri bevægelighed for varer, kapital,  

 serviceydelser og arbejdskraft er en hjørnesten i EU-samarbejdet.
Et åbent,  

 fleksibelt arbejdsmarked er afgørende for at sikre en veluddannet  

 arbejdskraft,  

 økonomisk udvikling og overførsel af viden mellem de enkelte europæiske  

 lande.  

 Dermed er det et centralt mål for det europæiske samarbejde at fjerne  

 hindringer for den frie bevægelighed mellem medlemslandene.
Den kommende EU-udvidelse vil formentlig kun give anledning  

 til begrænsede vandringer af arbejdskraft.
Forventningen er, at den kommende  

 EU-udvidelse, i lighed med tidligere udvidelser, vil øge den nuværende  

 økonomiske vækst og derved forbedre beskæftigelsesmulighederne i de nye  

 EU-lande.
Aftalepartierne er enige om, at der er en række hensyn at  

 tage, når EU udvides, og det danske arbejdsmarked åbnes for arbejdstagere som  

 legal arbejdskraft fra de nye medlemslande.
Bl.a. skal det sikres, at de  

 danske  

 velfærdsordninger forbliver robuste, og at der ikke sker utilsigtet brug af  

 de  

 danske sociale ordninger.
 Som led i aftalen er der bl.a. enighed om at foretage  

 målrettede justeringer af udvalgte sociale ydelser med henblik på at  

 forberede  

 de danske velfærdsydelser på EU-udvidelsen og åbningen af det danske  

 arbejdsmarked.
 Med lovforslaget udmøntes den del af aftalen, der vedrører  

 lov om børnepasningsorlov.
 Lovforslaget skal ses i sammenhæng med de øvrige tiltag som  

 følge af udvidelsen af EU og aftalen om adgang til det danske arbejdsmarked  

 efter udvidelse af EU pr. 1. maj 2004. Disse tiltag forventes fremsat januar  

 2004.
Indførelse af krav om tilmelding til  

 børnepasningsorlov Ved lov nr. 141 af 25. marts 2002 blev den udvidede  

 barselorlov indført, og lov om børnepasningsorlov blev ophævet for børn født  

 efter den 1. januar 2002. Børn født før dette tidspunkt og adoptivbørn  

 modtaget  

 i hjemmet før dette tidspunkt, er fortsat omfattet af lov om  

 børnepasningsorlov.
Forældre til børn født efter dette tidspunkt og til  

 adoptivbørn modtaget i hjemmet efter dette tidspunkt, men inden lovens  

 ikrafttræden den 27. marts 2002, er som udgangspunkt også omfattet af lov om  

 børnepasningsorlov, men kan som følge af en særlig overgangsordning i stedet  

 have valgt at være omfattet af den udvidede barselsorlov, jf. § 5,  

 stk. 1-3, i lov nr. 141 af 25. marts 2002. Det er en betingelse herfor,  

 at  

 forældrene inden den 1. juni 2002 over for Arbejdsformidlingen skriftligt har  

 tilkendegivet, at de ønskede at være omfattet af den udvidede barselsorlov  

 mod  

 modregning af eventuelt afholdt børnepasningsorlov.
For adoptivforældre  

 gælder  

 tillige, at de adoptionsundersøgende myndigheder har bestemt, at den  

 adoptionssøgende eller den ene af de adoptionssøgende forældre i en periode  

 skal være i hjemmet.
Lov om orlov til børnepasning gælder således som  

 udgangspunkt for begge forældre til børn, der er født før den 27. marts 2002,  

 og for forældre til adoptivbørn, der er modtaget før den 27. marts 2002. Lov  

 om  

 børnepasningsorlov ophæves den 1. juni 2011, hvilket betyder, at forældre,  

 der  

 er omfattet af reglerne, har mulighed for at gøre den fulde adgang til  

 børnepasningsorlov gældende, dvs. indtil barnet/børnene fylder 9 år.  

 Orlovsperioden for hver af forældrene er op til 52 uger pr. barn.
Orloven kan  

 deles op i perioder af 13 ugers varighed (for lønmodtagere er den mindste  

 orlovsperiode dog 8 uger).
 Børnepasningsorloven kan afholdes i udlandet.
Orlovsydelsen udgør som hovedregel 60 pct. af  

 arbejdsløshedsdagpengenes højeste beløb for henholdsvis fuldtids- og  

 deltidsforsikrede efter reglerne i arbejdsløshedsforsikringsloven.
For  

 kontanthjælpsmodtagere svarer orlovsydelsen til den kontanthjælp, som  

 kontanthjælpsmodtageren på orlov er berettiget til, dog maksimalt 60 pct. af  

 arbejdsløshedsdagpengenes højeste beløb for fuldtidsforsikrede.
For personer  

 på  

 ledighedsydelse svarer orlovsydelsen til den ledighedsydelse, som pågældende  

 er  

 berettiget til, dog maksimalt 60 pct. af arbejdsløshedsdagpengenes højeste  

 beløb for fuldtidsforsikrede.
Efter de gældende regler vil EU-borgere, der kommer til  

 Danmark, og som efter de EU-retlige regler omfattes af de danske regler, på  

 samme måde som danske statsborgere kunne gå på børnepasningsorlov, hvis  

 betingelserne herfor i øvrigt er opfyldt.
Der stilles ikke krav om, at  

 barnet,  

 der søges om orlov til, er født i Danmark eller har dansk cpr.nr.
 EU-udvidelsen vil imidlertid have den virkning, at retten  

 til at gå på børnepasningsorlov udvides til også at omfatte statsborgerne i  

 de  

 nye EU-lande, uanset at disse ikke kunne have indrettet sig på de tidligere  

 regler.
 På baggrund af ovenstående foreslås, at personer, der  

 ønsker at udnytte deres adgang til børnepasningsorlov, skal tilkendegive  

 dette  

 inden den 1. april 2004. Orloven kan efterfølgende afholdes, hvis  

 betingelserne  

 herfor i øvrigt er opfyldt på det tidspunkt, orloven afholdes.
Det vil herefter være en betingelse for at få adgang til  

 børnepasningsorlov, at forældrene inden den 1. april 2004 afgiver en  

 skriftlig  

 tilkendegivelse til Arbejdsformidlingen, hvis de ønsker at udnytte adgangen  

 til  

 børnepasningsorlov.
Hver af forældrene skal sende en skriftlig  

 tilkendegivelse.  

 Ved tilmeldingen skal forældrene ikke tilkendegive, hvornår orloven eventuelt  

 ønskes afholdt, eller hvor lang en orlovsperiode, der ønskes.
 Der er tale om en generel justering af ordningen, der  

 berører alle, der vil kunne gøre brug af ordningen, uanset nationalitet.  

 Justeringen er således i overensstemmelse med EU-retten.
Arbejdsformidlingen modtager og registrerer modtagelsen af  

 tilkendegivelserne samt sender et kvitteringsbrev til forældrene for  

 modtagelse  

 af tilmeldingen til børnepasningsorloven.
Der skal således ikke foretages  

 nogen  

 materiel vurdering af, om pågældende måtte have adgang til  

 børnepasningsorlov.  

 Denne foretages først på det tidspunkt, hvor pågældende måtte ønske at overgå  

 til børnepasningsorlov.
På dette tidspunkt undersøges videre, om pågældende  

 har  

 tilmeldt sig ordningen inden den 1. april 2004.
 For at sikre, at forældre, der potentielt vil kunne afholde  

 børnepasningsorlov efter den 1. april 2004, bliver orienteret om de nye  

 regler,  

 vil forældrene blive informeret direkte via brev, herunder om konsekvensen af  

 ikke at tilmelde sig børnepasningsorloven.
 2-4 uger før fristudløbet vil der blive gennemført en  

 annoncekampagne i landsdækkende aviser m.v. for at skabe bred opmærksomhed  

 om,  

 at de, der har glemt at tilmelde sig, mister muligheden for at opnå  

 børnepasningsorlov.
Det foreslås videre, at der i ganske særlige tilfælde gives  

 adgang til at dispensere fra tilmeldingsfristen den 1. april 2004.  

 Dispensationsadgangen omfatter de forældre, der i forbindelse med indførelsen  

 af den udvidede barselsorlov, jf. lov nr. 141 af 25. marts 2002, har en  

 berettiget forventning om at kunne udnytte deres adgang til  

 børnepasningsorlov.  

 Adgangen til dispensation foreslås begrænset til situationer, hvor den  

 manglende tilmelding inden fristens udløb ikke kan tilregnes pågældende.
Der  

 tænkes fx på situationer, hvor det kan dokumenteres, at orienteringsbrevet  

 til  

 forældrene er gået tabt, eller at pågældende har været undskyldeligt  

 forhindret  

 i at fremsende tilmeldingen til Arbejdsformidlingen inden fristens udløb, fx  

 som følge af alvorlig sygdom hos pågældende eller i den allernærmeste  

 familie.  

 Dispensationsadgangen foreslås yderligere begrænset til ansøgninger indgivet  

 senest den 31. december 2004, og den kan kun gives, hvis Arbejdsformidlingen  

 modtager meddelelsen umiddelbart i forlængelse af forhindringens bortfald.  

 Hermed anses de ovennævnte hensyn tilgodeset.
 Arbejdsformidlingens afgørelse om dispensation vil i  

 overensstemmelse med lovens § 19, stk. 4, ikke kunne indbringes for anden  

 administrativ myndighed.
 Det foreslås, at beskæftigelsesministeren kan udstede  

 nærmere regler om tilmeldingen og dispensationsadgangen.
Under henvisning til implementeringen af lovforslaget  

 foreslås, at lovforslaget træder i kraft dagen efter bekendtgørelsen i  

 Lovtidende.
Derved sikres, at lovforslaget træder i kraft hurtigst muligt  

 efter  

 vedtagelsen i Folketinget.
II. Økonomiske konsekvenser for det offentlige Forslaget forventes ikke at medføre øgede udgifter til  

 børnepasningsorlov.
Det kan ikke udelukkes, at forslaget kan medføre mindre  

 ændringer i forhold til anvendelsen af børnepasningsorlov.
Der vil være  

 forældre, som allerede nu vælger ikke at melde sig til, ligesom andre vil  

 blive  

 mere opmærksomme på muligheden for orlov.
Nettoeffekten vurderes imidlertid  

 samlet set at medføre uændrede økonomiske udgifter til børnepasningsorlov.  

 Udgifterne til implementeringen vurderes til ca. 7,7 mio. kr.
III.
Administrative konsekvenser for det offentlige I forbindelse med implementeringen af kravet om  

 tilmeldingen til børnepasningsorlov vil der blive udsendt et brev til de  

 berørte forældre om, at de skal tilmelde sig skriftligt.
Registreringen af  

 tilmeldingerne automatiseres i videst mulig udstrækning.
Når tilmeldingen er  

 registreret hos en udvalgt leverandør, genereres der automatisk et  

 kvitteringsbrev til den tilmeldte.
Desuden gennemføres en informationsindsats  

 i  

 form af annoncering i landsdækkende dagblade m.v.
 Arbejdsformidlingen antages at få en mindre merbelastning  

 med behandlingen af dispensationssager i perioden fra 1. april 2004 til 31.  

 december 2004.
IV. Økonomiske konsekvenser for erhvervslivet Forslaget har ingen økonomiske konsekvenser for  

 erhvervslivet.
V.
Administrative konsekvenser for erhvervslivet Forslaget har ikke har administrative konsekvenser for  

 erhvervslivet.
VI.
Miljømæssige konsekvenser Forslaget har ingen miljømæssige konsekvenser.
VII.
Administrative konsekvenser for borgerne Forslaget skønnes at have yderst begrænsede administrative  

 konsekvenser for borgerne.
VIII.
Ligestillingsmæssige konsekvenser Forslaget har ikke ligestillingsmæssige konsekvenser.
IX.
Forholdet til EU-retten Der henvises til de almindelige bemærkninger ovenfor under  

 pkt.
I.
X.
Høringer Forslaget har ikke været sendt i høring forud for  

 fremsættelsen.
 Forslaget vil samtidig med fremsættelsen blive sendt til  

 høring i Beskæftigelsesrådet.
Vurdering af  

 konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner Ingen Ca. 7,7 mio. kr. til implementering.
Administrative konsekvenser for stat, amter og kommuner Ingen Meradministration i forbindelse med udsendelse af brev  

 til forældrene, registrering af tilmeldinger, udsendelse af kvitteringsbrev  

 m.v.
 Dispensationsadgang:
 Mindre merbelastning af Arbejdsformidlingen.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Yderst begrænsede konsekvenser.
Forholdet til EU-retten Forslaget om tilmelding til børnepasningsorlov er en  

 generel justering af ordningen, der berører alle, der vil kunne gøre brug af  

 ordningen, uanset deres nationalitet.
Justeringen er således i  

 overensstemmelse med EU-retten.
Bemærkninger til lovforslagets enkelte bestemmelser Til § 1 Til nr. 1 Det foreslås, at personer, der ønsker at udnytte deres  

 adgang til børnepasningsorlov, skriftligt skal tilkendegive dette over for  

 Arbejdsformidlingen inden den 1. april 2004. Betingelserne for orlov skal i  

 øvrigt være opfyldt på det tidspunkt, orloven afholdes.
I forhold til håndteringen af tilmeldinger etableres en  

 løsning, hvor en leverandør modtager tilmeldingerne.
Tilmelding skal således  

 ikke sendes direkte til Arbejdsformidlingen, men vil via leverandøren bliver  

 overført til Arbejdsformidlingens edb-system AMANDA med de nødvendige data.
 Det foreslås videre, at der i ganske særlige tilfælde gives  

 adgang til at dispensere for tilmeldingsfristen den 1. april 2004.
 Det foreslås endeligt, at Beskæftigelsesministeren kan  

 udstede nærmere regler om meddelelsen til Arbejdsformidlingen og om  

 dispensationsadgangen.
 Der henvises endvidere til de almindelige bemærkninger.
Til § 2 Under henvisning til implementeringen af tilmeldingskravet  

 foreslås, at loven træder i kraft dagen efter bekendtgørelsen i Lovtidende.
Bilag Lovforslaget sammenholdt med gældende lov Lov om børnepasningsorlov Gældende formulering Lovforslagets § 1 § 1.  

  

 Loven  

 har til formål at tilgodese  


  

 arbejdsmarkedspolitiske  

 og social- og familiepolitiske behov ved at skabe økonomisk grundlag for, at  

 personer med tilknytning til arbejdsmarkedet kan opnå orlov til børnepasning.
 Stk. 2.  

  

 Loven  

 gælder ikke for personer i forhold til egne børn, der er født efter den 31.  

 december 2001, og i forhold til adoptivbørn, der er modtaget i hjemmet efter  

 denne dato, og hvor de adoptionsundersøgende myndigheder bestemmer, at den  

 adoptionssøgende eller den ene af de adoptionssøgende ægtefæller i en periode  

 skal være i hjemmet.
 1.  

  

 I  

 § 1  

 indsættes efter stk. 2 som nye  

 stykker:
 Stk. 3.  

  

 Loven  

 gælder ikke for indkaldte værnepligtige.
 »Stk. 3.  

  

 Personer, der ønsker at opnå orlov til børnepasning efter denne lov, skal  

 skriftligt give meddelelse herom til Arbejdsformidlingen inden den 1. april  

 2004. Betingelserne for at opnå orlov til børnepasning i øvrigt skal være  

 opfyldt på det tidspunkt, hvor børnepasningsorloven afholdes.
Stk. 4.  

  

 Arbejdsformidlingen kan i ganske særlige tilfælde tillade, at en person, der  

 er omfattet af stk. 3, og som af årsager, der ikke kan tilregnes den  

 pågældende, har været forhindret i at give meddelelse til Arbejdsformidlingen  

 inden den 1. april 2004, kan bevare muligheden for at udnytte adgangen til  

 børnepasningsorlov.
Det er en betingelse, at pågældende giver meddelelse  

 til Arbejdsformidlingen umiddelbart efter forhindringens bortfald og senest  

 den 31. december 2004.
Stk. 5.  

  

 Beskæftigelsesministeren kan fastsætte nærmere regler om meddelelsen til  

 Arbejdsformidlingen efter stk. 3 samt om dispensation efter stk. 4.« Stk. 3 bliver herefter stk. 6.
