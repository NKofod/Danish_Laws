En lidelse i ryg og hænder hos en kvinde, der havde arbejdet som  

 syerske i 30 år, fandtes ikke at kunne henføres under  

 arbejdsskadeforsikringsloven, da de anmeldte lidelser ikke var omfattet af  

 sikringsstyrelsens fortegnelse over erhvervssygdomme, og da det ikke fandtes  

 godtgjort, at disse lidelser udelukkende eller i overvejende grad skyldtes  

 arbejdets særlige art.
Ankestyrelsen fandt det endvidere overvejende  

 sandsynligt, at arbejdsophøret ikke skyldtes muskellidelser eller iøvrigt  

 lidelser, der kunne henføres under pkt.
E 6 b i erhvervssygdomsfortegnelsen.
 REDEGØRELSE FOR SAGEN:
En kvinde havde arbejdet som syerske fra 1947 - 1977 kun afbrudt af en  

 2-årig periode, hvor hun var beskæftiget som oldfrueassistent.
Da hun af  

 helbredsmæssige grunde ønskede deltidsbeskæftigelse, fik hun i oktober 1977  

 arbejde ved rengøring 3 1/2 time daglig.
I november 1978 blev hun sygemeldt,  

 og fra 1. februar 1979 fik hun tilkendt mellemste invalidepension.
 I august 1980 blev der indgivet anmeldelse til arbejdsskadeforsikringen  

 om, at kvinden ved ryg- og håndledsbelastende arbejde i de sidste 30 år som  

 syerske havde pådraget sig kalkmangel i hænderne og en ryglidelse  

 (halisteresis juxtaarticularis, degeneration disci intervertebralis C  

 5/6,incipiens ostochondrosis columnae lumbalis). Sygdommen angaves opstået i  

 1972, hvor kvinden første gang fik konstateret slidgigt i ryggen.
 AFGØRELSEN, DER KLAGES OVER:
 Sikringsstyrelsen fandt, at den anmeldte ryg- og håndlidelse ikke gav ret  

 til ydelser efter arbejdsskadeforsikringsloven, da lidelserne ikke var  

 omfattet af fortegnelsen over erhvervssygdomme, der var nævnt i § 1 i  

 sikringsstyrelsens dagældende bekendtgørelse af 29. august 1980.
 KLAGEN TIL ANKESTYRELSEN:
 Sagen blev anket af kvinden.
 SUPPLERENDE OPLYSNINGER EFTER ANKEN:
Ankestyrelsen modtog en lægelig udtalelse fra en arbejdsmedicinsk klinik,  

 hvori det bl.a. var anført, at der var tale om ca. 30 års arbejde som syerske  

 overvejende under akkordarbejde.
Arbejde af denne art er erfaringsmæssigt  

 særdeles rygbelastende og nedslidende.
Det højt opdrevne tempo medfører  

 psykisk anspænding, der igen sekundært udløser muskelspændinger især i  

 skulder-, nakkeregion.
Dette medfører dårlig blodforsyning i musklerne med  

 gradvis tiltagende smertereaktioner og ødelæggelse af muskel- og knoglevæv.  

 Belastninger af denne art medfører sekundært hovedpinegener, der kan være  

 særdeles udtalte.
Det højt opskruede tempo medfører også psykisk nedslidning.  

 De mange års arbejde i en oftest kraftigt foroverbøjet stilling medfører  

 endvidere statiske muskelbelastninger på lænderyg, hvorved såvel  

 hvirvelsøjlen som muskelapparatet i ryggen kraftigt overbelastes i en  

 særdeles ugunstig stilling.
Ved den objektive undersøgelse af kvinden  

 konstateredes betydelig muskulær ømhed og infiltration i trapeziusregion samt  

 i nakkefæsterne.
I udtalelsen konkluderedes, at kvinders arbejde gennem ca.  

 30 år væsentligst ved akkordarbejde som syerske havde medført en stærk  

 nedslidende rygbelastning af såvel skylder-, nakkeregion som  

 lænderygsområdet.
 Ankestyrelsen modtog endvidere en redegørelse fra kvindens faglige  

 organisation vedrørende syerskers arbejdsforhold, hvori det særligt var  

 fremhævet, at der var tale om stillesiddende, monotont tempoarbejde.
 Ankestyrelsen anmodede herefter sikringsstyrelsen om at forelægge sagen  

 for det i henhold til arbejdsskadeforsikringslovens § 11 nedsatte udvalg  

 vedrørende erhvervssygdomme med henblik på en udtalelse om, hvorvidt der var  

 grundlag for at henføre de anmeldte lidelser under  

 arbejdsskadeforsikringslovens § 10, stk. 3.
Udvalget henstillede, at tilfældet ikke blev anerkendt, bl.a. fordi  

 symptomerne på kvindens lidelser var startet på et aldersmæssigt tidspunkt,  

 hvor disse lidelser er almindelige.
Selv om pågældendes arbejde havde været  

 anstrengende, kunne udvalget ikke gå ind for anerkendelse.
Ankestyrelsen har endelig lånt akterne i pågældendes invalidepensionssag.  

 Det fremgår heraf, at en speciallæge i fysiurgi og neurologi i erklæring af  

 14. januar 1980 har stillet følgende diagnoser: Hemisacralisatio dxt.  

 (røntgenologisk verificeret). Insufficientia dorsi 1. gr.
Climacterium.  

 Cystocele operat.
 Det anførtes endvidere i erklæringen, at kvinden havde moderate  

 ryginsufficienssymptomer foruden følger efter underlivsoperationer, men at  

 hendes sygdomsbillede først og fremmest fandtes præget af psykosomatiske  

 klager, formentlig som led i klimakteriet.
I forbindelse med kvindens henvisning til revalidering var hun endvidere  

 undersøgt af en speciallæge i fysiurgi den 30. november 1981, som stillede  

 følgende diagnoser: Osteochondrosis lumbalis Arthrosis typus polyarticularis  

 1.g.
Deg. disci cerv.
V localisata Peritendinosis crurum Reactio depressiva.
 LOVGRUNDLAG:
Efter arbejdsskadeforsikringslovens § 10, stk. 1, anses som erhvervssygdom  

 sygdomme, som efter medicinsk og teknisk erfaring er forårsaget af særlige  

 påvirkninger, som bestemte persongrupper grundet deres arbejde eller de  

 forhold, hvorunder dette foregår, er udsat for i højere grad end personer  

 uden sådant arbejde.
Chefen for sikringsstyrelsen fastsætter, hvilke sygdomme  

 der anses for erhvervssygdomme.
 Fortegnelse over erhvervssygdomme er senest udsendt med sikringsstyrelsens  

 bekendtgørelse nr. 670 af 17. december 1982.
 Efter arbejdsskadeforsikringslovens § 10, stk. 3, kan ydelser tillige  

 tilkendes for andre sygdomme end erhvervssygdomme, såfremt det godtgøres,  

 enten at sygdommen efter den nyeste medicinske erfaring opfylder de krav, som  

 stilles for at kunne optages i fortegnelsen, eller at sygdommen må anses for  

 udelukkende eller i overvejende grad at være forårsaget af arbejdets særlige  

 art.
Efter erhvervssygdomsfortegnelsens pkt.
E 6 b, anerkendes som  

 erhvervssygdomme sygdomme i seneskederne samt sene- og muskellidelser  

 forårsaget af overbelastning, når sygdommen har medført hel eller delvis  

 opgivelse af den pågældendes sædvanlige arbejde.
 ANKESTYRELSENS AFGØRELSE:
 Ankestyrelsen fandt, at de anmeldte lidelser i kvindens ryg og hænder ikke  

 var omfattet af erhvervssygdomsfortegnelsen.
 Efter oplysningerne om de nævnte lidelser fandtes det heller ikke  

 godtgjort, at disse lidelser udelukkende eller i overvejende grad skyldtes  

 arbejdets særlig art.
Ankestyrelsen fandt det endvidere overvejende sandsynligt, at  

 arbejdsophøret ikke skyldtes muskellidelser eller iøvrigt lidelser, der kunne  

 henføres under fortegnelsens pkt.
E 6 b.
 Ankestyrelsen tiltrådte derfor sikringsstyrelsens afgørelse.
 Særlig noter:
 (* 1) Offentliggjort af Sikringsstyrelsen i SM U-008-84 08/11/1984.
 (* 2) Dagældende retsforskrift: Bekendtgørelse nr. 670 af 17. december  

 1982 om fortegnelse over erhvervssygdomme i medfør af lovgivning om  

 arbejdsskadeforsikring, § 1, punkt E, nr. 6b.
 (* 3) Overført til historisk base ved saneringsrunden marts 1993.
