 1. Ved lov nr. 144 af 21. marts 1973 om Statens  

 Tekniske Prøvenævn, der trådte i kraft den 1. april 1973, blev det i henhold  

 til lov nr. 343 af 19. december 1935 oprettede Statens Materialprøveråd  

 nedlagt og afløst af Statens Tekniske Prøvenævn, som har været i funktion  

 siden august 1973. Loven er nu ændret ved lov nr. 45 af 11. februar 1976,  

 hvorved Nævnets kompetence er udvidet til også at omfatte de i henhold il §  

 57 i lov nr. 310 af 6. juni 1973 om levnedsmidler m.m. og de i § 60 i lov nr.  

 372 af 13. juni 1973 om miljøbeskyttelse omhandlede prøvningsområder.
Til medlemmer af Nævnet er i henhold til lovens § 7 udpeget personer, som  

 er særligt sagkyndige med hensyn til administration eller udførelse af  

 teknisk prøvning.
Ved udpegningen har man endvidere iagttaget lovens krav om,  

 at prøvningssagkyndige med tilknytning til den offentlige sektor altid skal  

 udgøre et flertal af Nævnets medlemmer.
Til støtte for Nævnets arbejde er oprettet et sekretariat, som er fælles  

 for Statens Tekniske Prøvenævn og Teknologirådet (oprettet i henhold ti lov  

 nr. 142 af 21. marts 1973 om teknologisk service). Dette  

 sekretariatsfællesskab er anset for hensigtsmæssigt under hensyn til de mange  

 berøringsflader, der er mellem de områder, som reguleres af de to love.
Bl.a.  

 er en række institutioner, som modtager offentlige tilskud gennem  

 Teknologirådet, beskæftiget med bl.a. udførelsen af teknisk prøvning.  

 Henvendelser til Statens Tekniske Prøvenævn rettes til sekretariatet på  

 adressen:
Bredgade 31, 1260 København K.
 Telefon (01) 14 66 55.
 2. TEKNISK PRØVNING er i lovens § 1 som ændret ved lov  

 nr. 45 af 11. februar 1976 ændret ved lov nr. 45 af 11. februar 1976  

 defineret som enhver form for bestemmelse af fysiske størrelser og af  

 stoffers og materialers egenskaber, struktur og bestanddele, herunder  

 materialers, færdige produkters og konstruktioners modstandsevne over for  

 ydre påvirkninger, samt enhver form for undersøgelse af færdig produkters og  

 konstruktioners anvendelighed og funktionsdygtighed under forekommende ydre  

 omstændigheder.
Den nye definition af teknisk prøvning omfatter herefter bl.a. også  

 biologisk prøvning.
Teknisk prøvning omfatter derimod ikke medicinske,  

 fysiologiske og psykologiske prøvninger.
På områder, hvor der indgår  

 resultater af såvel teknisk som medicinsk, biologisk, fysiologisk eller  

 psykologisk prøvning, vil Nævnet træffe aftale med de berørte myndigheder om  

 den nærmere afgrænsning af Nævnets kompetence.
 Teknisk prøvning udføres dels med henblik på sikring af overholdelsen af  

 det offentliges krav til materialer og produkter af hensyn til det offentlige  

 sikkerhed, teknisk hygiejne m.v. - PERSONSIKRING - dels til sikring af  

 overholdelsen af virksomhedernes kvalitetskrav til de produkter, de  

 fremstiller og/eller forhandler - PRODUKTIONSPRØVNING - og dels til sikring  

 af et objektivt grundlag for retslig afgørelse af tvister om leverancers  

 kvalitet m.v. - RETSSIKRING.
3. Det er PRØVENÆVNETS OPGAVE at følge, fremme og  

 samordne den tekniske prøvning, som udføres i danske laboratorier og  

 prøvningsinstitutioner.
Under denne virksomhed tænkes inddraget ikke blot  

 prøvningsvirksomhed, som udføres af det offentlige, men så vidt muligt også  

 inden for den private sektor.
Nævnet skal endvidere føre den kontrol med  

 autoriseret teknisk prøvning, der kræves i forbindelse med de ovenfor under  

 punkt 2 omtalte formål med teknisk prøvning (personsikring,  

 produktionsprøvning og retssikring).
 For at varetage disse opgaver skal Prøvenævnet:
 a. virke rådgivendde og initiativtagende over for myndigheder,  

 institutioner og andre i tekniske prøvningsanliggender.
 b. overvåge, at de fornødne ressourcer til dækning af samfundets behov for  

 teknisk prøvning er til stede og udnyttes hensigtsmæssigt i et koordineret  

 samarbejde mellem offentlige og private laboratorier m.v.
 c. virke rådgivende over for myndighederne i forbindelse med anvendelse af  

 statsmidler til investering i udbygning af landets ressourcer for rekvireret  

 teknisk prøvning.
d. følge virksomheden i de af staten oprettede eller understøttede  

 tekniske prøvningslaboratorier m.v. og afgive indstilling til de pågældende  

 myndigheder om sådanne ændringer i institutionernes vedtægter, arbejdsområde,  

 aktiviteter og takstberegning, som Nævnet finder hensigtsmæssige, og e. autorisere laboratorier m.v. til at foretage teknisk prøvning og  

 kontrollere de autoriserede laboratorier m.v. og den dokumentation, der  

 udstedes for resultaterne af den autoriserede tekniske prøvning.
 Formålet med loven om Statens Tekniske Prøvenævn er en mere effektiv  

 varetagelse af de under a-d nævnte opgaver, end Statens Materialprøveråd  

 havde mulighed for, med henblik på at sikre en hensigtsmæssig udnyttelse af  

 bestående eller nye ressourcer til dækning af det stadigt voksende behov for  

 rekvireret teknisk prøvning, som gør sig gældende både i erhvervslivet og i  

 den offentlige sektor såvel som i landets internationale relationer.
For at sætte Statens Tekniske Prøvenævn i stand til bedre at varetage  

 disse opgaver har man bl.a. stillet den nævnte sekretariatsbistand til  

 rådighed for Nævnet og givet det adgang til at anvende konsulentbistand og at  

 inddrage særligt sagkyndige i arbejdet, og herudover har man institueret den  

 under punkt e, nævnte autorisationsordning.
Med hensyn til denne ordning  

 henvises til lovens § 5, og til de regler om meddelelse af autorisation, som  

 i henhold til § 5, stk. 9, er fastsat af handelsministeren i bekendtgørelse  

 nr. 77 af 24. februar 1976.
4. En nødvendig forudsætning for, at loven kan virke  

 efter sin hensigt, er, at det SAMARBEJDE MED ANDRE OFFENTLIGE MYNDIGHEDER,  

 som er foreskrevet i lovens § 3, bringes til at fungere effektivt.
Dette  

 samarbejde har et dobbelt sigte:
 Dels må de kontrolfunktioner, som en række myndigheder har brug for at få  

 udført, og som kræver teknisk prøvning, kunne varetages på hensigtsmæssig og  

 fuldt forsvarlig måde som forudsat i den lovgivning, disse myndigheder  

 administrerer.
Dels må man tilgodese samfundets almindelige interesse i, at udførelsen af  

 disse funktioner ikke belaster de økonomiske, materielle og personelle  

 ressourcer, der er til rådighed, mere end nødvendigt, dvs. at disse  

 ressourcer må udnyttes rationelt og optimalt.
Det er denne opgave,  

 Prøvenævnet bl.a. er sat til at varetage.
Til sikring af det første af disse hensyn foreskriver loven i § 3, stk. 1,  

 at Nævnet skal udøve sin virksomhed i nært samarbejde med de offentlige  

 myndigheder, for hvilke Nævnets virksomhed har betydning.
Det gælder, hvad  

 enten det drejer sig om Nævnets koordinerende og vurderende eller dets  

 autoriserende og kontrollerende virksomhed.
I sidstnævnte henseende  

 foreskriver lovens § 5, stk. 2, således direkte, at Nævnet på områder, hvor  

 der efter anden lovgivning er foreskrevet autoriseret teknisk prøvning til  

 dokumentation for overholdelsen af forskriftsmæssige krav, kun kan udstede  

 autorisation og fastsætte vilkårene herfor efter aftale med vedkommende  

 myndighed.
Efter Nævnets forretningsorden skal formanden ydermere indbyde en  

 repræsentant for vedkommende myndighed til at deltage i behandlingen af  

 sager, der er af særlig betydning for den.
Det kan eksempelvis nævnes, at der  

 er truffet aftale med miljøministeren, hvorefter denne ikke vil udnytte  

 hjemmelen i § 57 i lov nr. 310 af 6. juni 1973 om levnedsmidler m.m.og i § 60  

 i lov nr. 372 af 13. juni 1973 om miljøbeskyttelse til at autorisere private  

 laboratorier.
Autorisationer på disse områder meddeles herefter af Statens  

 Tekniske Prøvenævn.
Endelig er det i bemærkningerne til lovforslaget understreget, at  

 autorisationsordningen ikke griber ind i allerede etablerede  

 autorisationsforhold, hvorved offentlige laboratorier eller institutioner i  

 medfør af anden lovgivning er oprettet eller indrettet med henblik på at  

 udføre teknisk prøvning til sikring af overholdelsen af specielle lovkrav.  

 Sådanne kontrol-myndigheder behøver ikke at henvende sig til Prøvenævnet for  

 at opnå endnu en autorisation.
Der skulle derimod ikke vær behov for at  

 etablere nye autorisationsordninger vedrørende teknisk prøvning ved siden af  

 den, der nu er tilvejbragt gennem loven om Statens Tekniske Prøvenævn, og  

 bemærkningerne til lovforslaget forudsætter da også, at eventuelle planer  

 herom skal forelægges for Nævnet.
Der er således ved lovens formulering draget nøje omsorg for, at Nævnet  

 ved sin virksomhed respekterer og understøtter de kontrolfunktioner, som  

 andre myndigheder er sat til at varetage i kraft af anden lovgivning.
På  

 samme måde pålægger loven også disse myndigheder en forpligtelse til at  

 respektere og understøtte Nævnet i dets bestræbelser på at sikre landet en  

 rationelt opbygget og effektivt udnyttet prøvningsstruktur.
Der er således  

 tale om en nødvendig VEKSELVIRKNING mellem Nævnet og en række andre  

 myndigheder og offentlige institutioner.
Denne vekselvirkning må fungere,  

 hvis parterne skal kunne løse deres respektive opgaver på en måde, der i  

 samfundsmæssig henseende kan betegnes sm optimal.
Den første af de opgaver for Prøvenævnet, der opregnes i lovens § 1:  

 »at følge, fremme og samordne den tekniske prøvning, som udføres i  

 danske laboratorier og prøvningsinstitutioner« tager sigte på en  

 rationalisering af prøvningsvirksomheden her i landet til gavn for alle  

 (erhvervslivet, forbrugerne og det offentlige), der har brug for at få udført  

 teknisk prøvning.
Det er ikke mindst med henblik på at kunne løse denne  

 opgave, at Nævnet må kunne sikre sig medvirken både fra dem, der bruger  

 teknisk prøvning, og fra dem, der udfører den.
Loven indeholder visse  

 bestemmelser, der tager sigte herpå.
5. Lovens § 3, stk. 2, fastsætter således VISSE  

 FORPLIGTELSER FOR OFFENTLIGE MYNDIGHEDER, som foretager, forestår eller  

 understøtter teknisk prøvning.
De skal give Nævnet lejlighed til at udtale  

 sig, inden der træffes beslutning om større dispositioner inden for det  

 tekniske prøvningsområde.
Som eksempler herpå er visse dispositioner  

 udtrykkeligt opregnet i loven som hørende under denne  

 konsultationsforpligtelse.
Det gælder således nyanlæg og større  

 nyanskaffelser (hvorved Nævnet foreløbig vil forstå anskaffelser til en væfdi  

 af 250.000 kr. eller derover), iværksættelse af forsøgsrækker på nye  

 prøvningsområder o.lign.
I lovforslagets bemærkninger til denne bestemmelse  

 er det forudsat, at offentlige myndigheder ved udarbejdelse af love og  

 forskrifter, der indeholder krav om teknisk prøvning eller fastlægger regler  

 herfor, skal give Nævnet lejlighed til at udtale sig om de tekniske forhold i  

 forbindelse hermed.
Formålet hermed er bl.a. at sikre en rationel udnyttelse  

 af de til rådighed værende prøvningsressourcer.
I henhold til lovens § 4 skal laboratorier m.v., der er oprettet eller  

 understøttet af staten, eller som har modtaget autorisation efter loven om  

 Statens Tekniske Prøvenævn, meddele Nævnet de oplysninger om deres  

 virksomhed, som Nævnet finder nødvendige for at kunne løse sin opgave.
Nævnet  

 kan tilkalde laboratoriernes ledere eller deres stedfortrædere til Nævnets  

 forhandlinger, lige som de pågældende kan forelægge spørgsmål, de vedrører  

 teknisk prøvning, for Nævnet.
Prøvenævnet har efter sin oprettelse udfoldet bestræbelser på at skaffe  

 sig et overblik over de prøvningsressourcer, der for nærværende er til  

 rådighed her i landet.
Det er en indlysende nødvendighed, at Nævnets kendskab  

 til disse ressourcer bliver så fuldstændigt som muligt, og at det til  

 stadighed er a jourført.
Skal Nævnets indsigt kunne nyttiggøres efter lovens  

 hensigt, er det imidlertid lige så nødvendigt, at de myndigheder, der til  

 varetagelsen af bestemte opgaver har planer om at »foretage, forestå  

 eller understøtte« teknisk prøvning, benytter sig af Nævnets kendskab  

 til de prøvningsressourcer, der allerede er til rådighed, og i øvrigt af den  

 ekspertise, Nævnet har til rådighed med hensyn til vurderingen og løsningen  

 af de problemer, der er forbundet med udførelsen og anvendelsen af tekniske  

 prøvningsfunktioner.
6. Statens Tekniske Prøvenævn har i loven fået tillagt  

 en række beføjelser og fået adgang til at skaffe sig de oplysninger og den  

 viden, som det behøver for at kunne løse de væsentlige samfundsmæssige  

 opgaver, loven har pålagt Nævnet.
En af de væsentligste forudsætninger for,  

 at lovens formål skal kunne opfyldes, er imidlertid, at det samarbejde mellem  

 Prøvenævnet og andre offentlige myndigheder og institutioner, som loven  

 foreskriver, kommer til at fungere på en effektiv og hensigtsmæssig måde.  

 Loven pålægger både Statens Tekniske Prøvenævn og de i lovens §§ 3 og 4  

 nævnte myndigheder og institutioner m.v. visse forpligtelser med sigte herpå.  

 Det er dette cirkulæres hensigt at indskærpe betydningen af, at disse  

 forskrifter nøje overholdes.
 7. Dette cirkulære træder i stedet for  

 Handelsministeriets cirkulære nr. 97 af 24. april 1974 om Statens Tekniske  

 Prøvenævn og dettes samarbejde med andre offentlige myndigheder og  

 institutioner m.v.
 Handelsministeriet, den 22. marts 1976.
 Erling Jensen.
 /Åge Andersen.
