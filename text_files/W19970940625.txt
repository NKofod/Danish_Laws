Bladet bragte omtale af en navngiven person, der blev beskyldt for  

 ulovligt at have søgt asyl i Danmark.
Artiklens emne havde offentlig  

 interesse, og bladet havde gjort sig tilstrækkelige anstrengelser for  

 at efterprøve oplysningerne ved forelæggelse for klageren.  

 Imidlertid var det unødvendigt at offentliggøre klagerens  

 adresse og det telefonnummer, han anvendte.
Kendelse fra Pressenævnet i sag nr.  

 119/1997 En asylmodtager har ved Dokumentations- og  

 rådgivningscentret om racediskrimination klaget til Pressenævnet  

 over en artikel bragt i Ekstra Bladet den 16. august 1997, idet han finder,  

 at god presseskik er overtrådt.
 Artiklen havde overskriften "I luksus-asyl" og bl.a.  

 følgende indhold:
 "[Navn] vil ikke fortælle om sit dobbeltliv.
En ejendom på dyr central adresse: Gravene 3 i  

 Viborg.
Her bor han til leje.
I Holland kaldte han sig [navn] og var  

 født i 1975 i Garbaharey.
I Danmark kalder han sig [navn] og er  

 født i 1970 i Ceel Buur.
Siden sin ankomst til Danmark er han  

 altså blevet fem år yngre, har fået asyl, arbejder  

 ikke.
 ...
Samme nat kl. 23.30 ringer [navn] fra et hemmeligt  

 telefonnummer, han taler engelsk.
Hvad vil vi? Tale om dobbelt asyl-svindel.  

 Når han har været et år i Holland som første sikre  

 land, er han ikke berettiget til asyl i Danmark.
[Navn], sur: - Hør her, jeg har ikke lyst til at  

 fortælle dig noget.
Du ser på mig som en kriminel.
 ...
Vennen kommer til telefonen.
Han siger, han hedder  Abdi  

  Kadi.
... - Han siger, han kan ikke snakke.
Det er for dyrt at  

 ringe.
 - Giv mig dit nummer, så ringer jeg op.
Det gør han.
Men de to skal først lige ringe  

 til en ældre somalier for at høre, om de må tale med  

 mig.
Ti minutter senere.
Opringning til: [tlf. nr.  

 angivet].
Vennen  Abdi  Kadi: - Hvor har du fået oplysningerne  

 fra? - Journalister ved alt.
 ...
Fire nætter i træk ligger somalierens stemme  

 på min telefonsvarer.
Stemmen siger: "[navn] vil, du skal tie stille"  

 og så lang, truende tavshed." Artiklen var ledsaget af et utydeligt billede af en mand,  

 og der var indsat et billede af en bygning.
Billederne havde følgende  

 tekst:
"[Navn] fra Somalia kom til Danmark via Holland og bor nu  

 i midtbyen i Viborg.
Adressen er Gravene 3, men da vi opsøger ham,  

 skjuler han sin identitet og stikker af." Klageren har anført, at artiklen er udformet  

 på et sådan måde, at læseren ikke er i tvivl om, at  

 der er tale om en skyldig svindler, som er fanget i nettet, idet bladet  

 bringer hentydninger, som er ukorrekte.
Klageren, der i denne forbindelse har  

 anført flere omstændigheder til belysning af, at der har  

 været tale om urigtige oplysninger i bladet, finder dette forhold  

 stærkt krænkende.
Klageren har videre anført, at der ikke er en klar  

 almen interesse i at bringe klagerens billede, navn og adresse og  

 telefonnummeret på en af hans venner.
Klageren bliver af bladet  

 udstillet som en, der må jagtes, og han bliver jagtet på grund af  

 artiklen.
 Klageren har yderligere anført, at der er tale om  

 en artikel bragt i forbindelse med bladets kampagne "De fremmede", og at  

 klagen skal ses i lyset af dette.
 Klageren har endelig i forbindelse med sagens behandling i  

 nævnet anført, at bladet bør berigtige forskellige  

 forhold.
 Bladet har i en udtalelse om klagen blandt andet  

 anført, at klageren ubestrideligt har svindlet sig ind i Danmark,  

 skønt han er ankommet til Holland som første sikre land.
Bladet har videre anført, at klageren på  

 grund af sin ulovlige adfærd, der har medført, at han har  

 modtaget asyl på falsk grundlag, ikke kan påregne særskilt  

 beskyttelse mod at blive omtalt.
Det er ikke bladet, der krænker  

 men derimod ham og en del andre somaliere, der krænker dansk  

 retsbevidsthed og udnytter et troskyldigt system, der er baseret på, at  

 folk taler sandhed.
 Bladet har herudover anført, at det er af  

 indlysende offentlig interesse, at reglen om "første sikre land"  

 overholdes, og at bladet derfor er berettiget til at oplyse om ulovligheder i  

 forbindelse hermed.
 Bladet har endelig anført, at klageren fik 3 tilbud  

 om at udtale sig ved et personligt møde men i stedet etablerede  

 telefonkontakt.
 Følgende nævnsmedlemmer har deltaget i sagens  

 behandling: Per Sørensen, Aage Lundgaard, Tage Clausen og Preben  

 Sørensen.
 Pressenævnet udtaler:
 Da klageren ikke over for bladet inden for 4 uger efter  

 artiklens offentliggørelse har krævet et genmæle bragt,  

 har Pressenævnet anset sagen for alene at vedrøre  

 spørgsmålet om, hvorvidt god presseskik er overtrådt.
Artiklen omhandler afsløring af ulovlige forhold,  

 som har en uomtvistelig offentlig interesse.
Artiklens faktiske oplysninger  

 er ikke søgt imødegået med et genmæle, og bladet  

 har gjort sig tilstrækkelige anstrengelser for at efterprøve  

 oplysningerne ved forelæggelse for klageren.
 Imidlertid finder Pressenævnet, at det til  

 opfyldelsen af formålet med artiklen var unødvendigt at  

 offentliggøre klagerens nøjagtige adresse og det telefonnummer,  

 han anvendte i forbindelse med samtalen.
 Pressenævnet finder herefter, at Ekstra Bladet  

 på dette punkt har tilsidesat god presseskik.
 Afsagt onsdag den 15. oktober 1997.
