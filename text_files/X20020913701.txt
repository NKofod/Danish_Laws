Salg af nye lys i genbrugsbutikker Told- og Skattestyrelsen har udtalt sig om de momsmæssige  

 konsekvenser af salg af nye lys fra dertil opstillet container i  

 genbrugsbutik.
 Forespørgslen vedrører den situation, at kirkelige  

 idealistiske genbrugsbutikker vil opstille en montre med lys til salg i  

 genbrugsbutik.
 Lysene fabrikeres af gamle indsamlede lysestumper, som en lysfabrik, ved  

 brug af frivillig arbejdskraft, omsmelter til nye lys.
Lysfabrikken opstiller en speciel fremstillet montre i genbrugsbutikken.  

 Montren opfyldes af lysfabrikantens personale.
Betaling for lysene sker til  

 en aflåst kasse, der tømmes af lysfabrikanten.
Salget af lysene  

 indgår således ikke i omsætningen i den enkelte  

 genbrugsbutik.
Lysfabrikanten er momsregistreret og afregner salgsmoms af ethvert salg af  

 lys fra montren.
Overskuddet fra salget vil blive brugt til  

 velgørenhed.
 Styrelsens finder det uforeneligt med momsfritagelsen af genbrugsbutikken  

 efter momslovens § 13, stk. 1., nr. 19, at der opstilles den ovenfor  

 nævnte montre med lys.
 Dette er først og fremmest begrundet i, at Momslovens § 13, stk. 1,  

 nr. 19 skal fortolkes indskrænkende.
For det andet må genbrugsbutikkens transaktioner ikke foretages i  

 direkte konkurrence med virksomheder, der skal betale moms.
Lysvirksomheden  

 er en momspligtig virksomhed, som driver selvstændig økonomisk  

 virksomhed.
Såfremt lysvirksomheden opnår tilladelse til at  

 opstille sin salgscontainer i genbrugsbutikken, opnår denne en klar  

 fordel fremfor konkurrenterne, da virksomheden ikke har udgifter til hverken  

 lokaler eller personale.
