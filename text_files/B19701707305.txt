BL 1-11 Driftsstatistik og driftsovervågning Udgave 1, 1. maj 1970 I medfør af lov nr. 252 af 10. juni 1960, som ændret ved lov nr. 186 af  

 25. juni 1966 og lov nr. 178 af 30. april 1969 om luftfart, §§ 28 og 152,  

 stk. 2, fastsætter luftfartsdirektoratet herved følgende bestemmelser  

 vedrørende driftsstatistik og driftsovervågning.
1. Definitioner I disse bestemmelser defineres de anvendte udtryk som følger:
 1.1 Antal luftfartøjer:
 Det totale antal luftfartøjer af den pågældende type, som brugeren har i  

 sin flåde på den første dag af statistikmåneden.
 1.2 Antal luftfartøjer i drift:
 Antallet af disponible luftfartøjsdage i statistikmåneden divideret med  

 det totale antal dage i statistikmåneden.
Disponibelt antal luftfartøjsdage er summen af det antal dage, hvert  

 luftfartøj er disponibelt for brug.
Antallet skal inkludere dage, hvor  

 luftfartøjet undergår normal vedligeholdelse eller normale modifikationer,  

 men ikke dage imellem levering og indsættelse i drift, ikke dage, hvor  

 luftfartøjet er ude af drift på grund af større skader eller større  

 forandringer, ikke dage, hvor luftfartøjet er i andres besiddelse, og ikke  

 dage, hvor luftfartøjet ikke er disponibelt på grund af regeringsindgreb,  

 såsom startforbud.
Normale modifikationer er sådanne, der anses nødvendige for at opretholde  

 luftdygtigheden og flyvesikkerheden.
Ved større skader eller større  

 forandringer, udført i forbindelse med normal vedligeholdelse eller normale  

 modifikationer, skal kun dage udover de til normal vedligeholdelse eller  

 normale modifikationerberegnede regnes som ude af drift.
 1.3 Flyvetimer:
 Den totale flyvetid uanset arten af flyvning opnået i statistikmåneden med  

 de luftfartøjer, nævnt under pkt. 1.2, der har været i drift.
 Flyvetid skal beregnes som luftbåren tid, d.v.s. fra hjul slipper, til  

 hjul tager jorden.
 1.4 Daglig udnyttelse:
 Flyvetimer, pkt. 1.3, divideret med antal disponible luftfartøjsdage, pkt.  

 1.2.
 1.5 Antal starter:
 Det totale antal starter, udført for at opnå flyvetiden, pkt. 1.3.
 1.6 Flyvetimer pr. start:
 Antal flyvetimer, pkt. 1.3, divideret med antal starter, pkt. 1.5.
 1.7 Tekniske forsinkelser:
 Enhver forsinkelse af tekniske årsager, bl.a.
 1.8 Antal betalte starter:
 Antal starter udført i forbindelse med betalte flyvninger (ikke  

 prøveflyvning, tomflyvning og træningsflyvning).
 1.9 Forsinkelsesvarighed.
Forskellen mellem planlagt og virkelig afgangstid eller planlagt og  

 virkelige ankomsttid.
Planlagt afgangs- og ankomsttid er de i en  

 offentliggjort timetabel opgivne eller de ved ændringer af andre end tekniske  

 årsager fremkomne.
 1.10 Forsinkelsesfrekvens:
 Antal forsinkelser divideret med antal starter, pkt. 1.8, ganget med 1000.
 1.11 Udskiftningsfrekvens:
 Antal udskiftninger divideret med antal starter, pkt. 1.5, eller pkt. 1.8,  

 eller flyvetimer, pkt. 1.3, ganget med 1000.
 Udregningsmåde angives.
 1.12 Motortimer:
 Det totale antal motortimer opnået med den pågældende motortype under den  

 i pkt. 1.3 definerede flyvetid.
 1.13 Effekttab:
 Under flyvning opstået tab af motoreffekt forårsaget af teknisk  

 forstyrrelse, hel eller delvis effektreducering, eller af anden anledning,  

 der har tilknytning til motorinstallationens funktion, og er at betragte som  

 unormal.
 1.14 Effekttabsfrekvens:De i den aktuelle tidsperiode indtrufne effekttab  

 divideret med motortimer, pkt. 1.12, ganget med 1000.
2. Alment Enhver bruger af transportluftfartøjer med maximal startvægt over 5.700 kg  

 og på luftfartsdirektoratets forlangende, brugere af andre luftfartøjer, skal  

 som en del af det godkendte vedligeholdelsessystem etablere et  

 driftsstatistiksystem og et driftsovervågningssystem, der begge skal være  

 tilgængelige for luftfartsdirektoratet, samt angive procedurer, der sikrer,  

 at de ved systemerne indvundne erfaringer omsættes i påkrævede  

 forholdsregler.
Dersom i systemerne indeholdte frekvenser eller normer ændrer  

 sig udover af luftfartsdirektoratet fastsatte værdier, skal rapport  

 umiddelbart afgives til luftfartsdirektoratet med oplysning om årsag samt  

 forslag til passende forholdsregler for afhjælpning hurtigst muligt.
3. Driftsstatistiksystem Driftsstatistikken har til formål at opsamle oplysende parametre og  

 informationer fra alle luftfartøjer, systemer eller komponenter af samme  

 type, og præsentere dem i en form, der giver et billede af  

 vedligeholdelsessystemets kvalitet og vedligeholdelsesorganisationens  

 effektivitet samt af ændringer heri.
 Driftsstatistiksystemet skal indeholde en driftsstatistikrapport, der  

 månedlig indsendes til luftfartsdirektoratet.
3.1 Driftsstatistikrapport Driftsstatistikrapporten skal foreligge på eet af de skandinaviske sprog  

 eller på engelsk.
3.1.1 Statistikperioder og indsendelse Rapporten skal angive de nedennævnte oplysninger for den aktuelle måned,  

 statistikmåneden, samt efter brugerens valg må-nedsvis for en længere  

 periode, der mindst skal omfatte de to forud for statistikmåneden liggende  

 måneder.
 Rapporten skal være luftfartsdirektoratet i hænde senest den 15. i den  

 måned, der følger efter statistikmåneden.
3.1.2 Omfang Rapporten skal, udover identifikation af det luftfartøj, det system eller  

 den komponent samt de perioder statistikken omfatter, mindst indeholde  

 nedennævnte parametre og informationer, der for de førstes vedkommende skal  

 være direkte aflæselige i den angivne form og i øvrigt i overensstemmelse med  

 de angivne definitioner.
Rapporten kan indsendes samlet eller delt.
Indsendes den delt, skal  

 eventuelle for forståelse af den enkelte delstatistik nødvendige parametre  

 eller informationer fra andre delstatistikker gentages.
 Dersom en systemopdeling anvendes, skal denne være i overensstemmelse med  

 ATA-100.
a.
Antal luftfartøjer.
b.
Antal luftfartøjer i drift.
c.
Flyvetimer.
d.
Daglig udnyttelse.
e.
Antal starter.
f.
Flyvetimer pr. start.
g.
Antal tekniske forsinkelser af mere end 5 minutters varighed.
h.
Antal tekniske forsinkelser af mere end 30 minutters varighed.
 Anm.: En teknisk forsinkelse, der gentages på efterfølgende flyvninger  

 uden fornyet samme eller anden teknisk fejl, skal kun regnes for een  

 forsinkelse.
i.
Antal betalte starter.
j.
Forsinkelsesfrekvens 5 min.
k.
Forsinkelsesfrekvens 30 min.
l.
Antal tekniske annulleringer.
m.
Motoroplysninger.
 Er samme motortype installeret i forskellige luftfartøjstyper, skal  

 statistik opstilles særskilt for hver fartøjstype.
 Antallet skal inkludere motorer demonteret for reparation, men ikke  

 motorer uden fejl demonteret af planlægningshensyn.
 Skift pkt. 2) divideret med motortimer pkt. 1) ganget med 1000.
 Motorer demonteret for reparation, men som i stedet for reparation får  

 hovedeftersyn.
 Den af motorerne under pkt. 5) og pkt. 6) opnåede flyvetid divideret med  

 deres antal.
 Den af luftfartsdirektoratet godkendte basisgangtid eller maximale gangtid  

 mellem hovedeftersyn.
 Gennemsnitsfrekvensen for statistikmåneden og de to nærmest forudliggende  

 måneder.
n.
Oversigt over større tekniske vanskeligheder (kun statistikmåned).
 Dette kan eksempelvis være enten:
1. en kort redegørelse for hver enkelt vanskelighed i  

 et hvilket som helst system, eller 2. en utilfredsstillende udskiftningsfrekvens, dersom  

 vanskeligheden kan henføres til en komponent alene, eller 3. en kombination af begge dele.
 Hvor det er muligt, skal en påtænkt eller foretaget forholdsregel kort  

 angives, eventuelt også det opnåede resultat.
o.
Tekniske hændelser (kun for statistikmåned).
Enhver teknisk hændelse, der forårsager effekttab på en motor under  

 flyvning, afbrudt start, afbrudt flyvning, ændring i flyveplan,  

 brandvarsling, eller ting af lignende karakter, der sker under brug, ogsom  

 normalt rapporteres af den enkelte bruger til interne formål.
Hændelserne  

 skal opstilles gruppevis, og der skal være en kort redegørelse om grunden til  

 hændelsen.
4. Driftsovervågningssystem Driftsovervågning har til formål kontinuerligt at opsamle oplysende  

 parametre og informationer for det enkelte luftfartøj, det enkelte system  

 eller den enkelte komponent, og præsentere dem i en form, der umiddelbart  

 afslører ændringer i vedkommende funktion, effekt og fysiske tilstand.
4.1 Indsamling af parametre og informationer Parametrene skal indsamles med sådanne korte intervaller, at parameter- og  

 informationsmængden og deres præsentation til enhver tid giver et billede af  

 funktion, effekt og fysiske tilstand.
4.2 Præsentation og vurdering Parametrene og informationerne skal præsenteres i en sådan form, at  

 forandringer er umiddelbart iøjnefaldende.
Parametrene og informationerne  

 bearbejdes løbende og samtidig foretages en vurdering af eventuelle  

 variationer, således at præsentationen til enhver tid er ajourført.
5. Ikrafttræden Denne BL træder i kraft den 1. maj 1970.
