 I medfør af Landbrugsministeriets bekendtgørelse nr. 789 af 9.12.1987, §  

 9, fastsættes følgende:
 § 1.  Vandindholdet i frosne eller dybfrosne haner,  

 høner og kyllinger, der omsættes inden for de europæiske fællesskaber,  

 kontrolleres efter metoderne i bilag I til IV til rådsforordning (EØF) nr.  

 2967/76 med senere ændringer, der er gengivet som bilag til dette cirkulære.  

 Hvor der i det følgende henvises til »bilag«, refererer det til de  

 i rådsforordningen angivne metoder.
Slagteriets kontrol § 2.  Slagteriet skal under produktionen føre kontrol  

 med vandoptagelsen i fjerkræet efter bilag I.
Stk.2.  Slagteri- og Konserveslaboratoriet kan  

 skriftligt over for det enkelte slagteri fastsætte en anden maksimal  

 procentsats end den i bilag I, punkt 9 angivne grænse på 5 pct. for optaget  

 vand.
Betingelsen for en sådan fastsættelse er, at maksimumværdien for det  

 samlede vandindhold bestemt ved kemisk analyse overholdes.
 Stk.3.  Slagteri- og Konserveslaboratoriet kan i særlige  

 tilfælde skriftligt over for det enkelte slagteri godkende en  

 prøveudtagningsfrekvens forskellig fra den i bilag I, punkt 1 anførte, når  

 der haves tilstrækkelig sikkerhed for, at slagteriet kan overholde den  

 tilladte maksimumværdi for optaget vand.
 Stk.4.  De i stk. 2 og 3 nævnte fastsættelser foretaget  

 af Slagteri~ og Konserveslaboratoriet kan gøres tidsbegrænsede og skal mindst  

 en gang om året tages op til fornyet overvejelse af Slagteri- og  

 Konserveslaboratoriet.
§ 3.  Slagteriet skal indføre resultaterne af de i  

 henhold til § 2 stk. 1 krævede vejninger i en kontrolbog, der udleveres af  

 Slagteri- og Konserveslaboratoriet.
Resultaterne, der skal opbevares i mindst  

 1 år, skal være tilgængelig for Slagteri- og Konserveslaboratoriet.
 Stk.2.  Såfremt slagteriet selv kontrollerer  

 vandindholdet med den i bilag II beskrevne drypmetode, skal Slagteri- og  

 Konserveslaboratoriet have adgang til disse resultater.
Slagteri- og Konserveslaboratoriets kontrol § 4.  Slagteri- og Konserveslaboratoriet gennemgår ved  

 besøg på slagterierne de i § 3 nævnte kontrolbøger.
Konstateres højere  

 procentsatser end det for slagteriet godkendte, pålægges det slagteriet at  

 fastslå årsagen og eventuelt foretage de nødvendige, tekniske ændringer.
 § 5.  I produktions-, distributions- og engrosledet  

 samt ved import foretager Slagteri- og Konserveslaboratoriet kontrollen med  

 vandindhold ved en drypmetode eller kemisk analyse.
 Stk.2.  Indehaveren af et parti skal stille de til  

 kontrollen krævede fjerkrækroppe til rådighed samt sørge for eventuel  

 forsendelse til Slagteri- og Konserveslaboratoriet.
 Stk.3.  Før kontrollen fastslår Slagteri- og  

 Konserveslaboratoriet det nøjagtige omfang af partiet, der skal kontrolleres.  

 Der foretages kun kontrol af partier, der består af mere end 1.000 enheder.
 Stk.4.  Indehaveren meddeles omfanget af partiet samt  

 antallet af dyr, der er udtaget til kontrollen.
 § 6.  Kontrollen af vandindholdet kan i første instans  

 foretages med den i bilag II beskrevne drypmetode, medmindre der er mistanke  

 om, at der er anvendt stoffer, der forøger vandtilbageholdelsen i fjerkræ.
 Stk.2.  De 20 fjerkrækroppe, der kræves til undersøgelse  

 efter metoden i bilag II, udtages så vidt muligt fra mindst 5 kartoner.
Stk.3.  Såfremt Slagteri- og Konserveslaboratoriet ikke  

 foretager drypmetoden i umiddelbar tilknytning til selve udtagelsen fra  

 frostlager eller transportmiddel, kan der samtidig udtages yderligere 2  

 prøver a 7 fjerkrækroppe fra de samme kartoner til kemisk analyse og eventuel  

 modanalyse.
De udtagne fjerkrækroppe mærkes således, at det parti, hvorfra de  

 stammer, kan identificeres.
Transport til undersøgelsesstedet skal foregå i  

 dybfrossen tilstand.
 § 7.  Såfremt den gennemsnitlige mængde vand i procent  

 ved optøningen af de 20 fjerkrækroppe ikke overstiger den i bilag II, punkt 7  

 anførte grænseværdi, anses partiet for at overholde normerne for vandindhold.
Stk.2.  Dersom den gennemsnitlige drypmængde vand i  

 procent overstiger den anførte grænseværdi, eller hvis der ikke er foretaget  

 undersøgelse efter metoden i bilag II, udtager Slagteri- og  

 Konserveslaboratoriet 2 prøver a 7 fjerkrækroppe til kemisk analyse og  

 eventuel modanalyse.
Kroppene skal så vidt muligt udtages fra mindst 4  

 kartoner.
Den ene prøve sendes til Slagteri~ og Konserveslaboratoriet, mens  

 den anden forsvarligt mærket opbevares på virksomheden til eventuel  

 modanalyse.
Stk.3.  Forsendelsen af de i stk. 2 nævnte fjerkrækroppe  

 skal foretages på en sådan måde, at transporten foregår i dybfrossen  

 tilstand.
Forsendelsen skal ledsages af oplysninger til identifikation af  

 partiet.
 § 8.  Slagteri- og Konserveslaboratoriet foretager  

 bestemmelse af det samlede vandindhold ved kemisk analyse efter bilag III,  

 medmindre specielle forhold taler for anvendelse af metoden i bilag IV.
 Stk.2.  Analyseresultatet meddeles til indehaveren af  

 partiet.
Modanalyse § 9.  Såfremt analyseresultatet af prøver undersøgt i  

 medfør af § 8 overskrider grænseværdien i bilag III eller evt. bilag IV,  

 forespørges indehaveren af partiet inden 8 dage, om der ønskes foretaget en  

 modanalyse.
Stk.2.  En modanalyse kan foretages af Slagteri- og  

 Konserveslaboratoriet.
Resultatet af modanalysen meddeles indehaveren af  

 partiet.
 Stk.3.  Ønskes modanalysen foretaget af et andet  

 uvildigt laboratorium, meddeles dette til Slagteri- og Konserveslaboratoriet.  

 Resultatet af modanalysen meddeles til Slagteri- og Konserveslaboratoriet,  

 der så træffer afgørelse om partiet.
 Stk.4.  Medmindre resultatet af en modanalyse, foretaget  

 af Slagteri~ og Konserveslaboratoriet, viser, at grænseværdien for  

 vandindholdet er overholdt, påhviler omkostningerne ved modanalysen partiets  

 indehaver.
Partier med for højt vandindhold § 10  Hvis partiet af fjerkrækroppe ved analyse,  

 eventuelt efter modanalyse, findes ikke at overholde grænseværdien for  

 vandindhold, kan der med Slagteri- og Konserveslaboratoriets godkendelse  

 disponeres over partiet på en af følgende måder:
Vandindhold overstiger EØF-norm samt, i tilfælde af udførsel til et andet medlemsland, med en oversættelse  

 af denne påskrift i dette lands sprog, jfr. kommissionens forordning (EØF)  

 nr. 2785/80, der er vedlagt dette cirkulære.
Skal disse fjerkrækroppe  

 afsættes i detailhandlen, forsynes detailemballagen under Slagteri- og  

 Konserveslaboratoriets overvågning med den (de) samme angivelse(r). Disse  

 påskrifter skal anbringes på et iøjnefaldende sted og være letlæselige.
På  

 transportemballagen skal bogstaverne være mindst 8 mm høje og på  

 detailemballagen 3 mm høje.
Returvarer § 11.  Såfremt et parti returneres til et slagteri fra  

 en anden medlemsstat på grund af et deer konstateret for højt vandindhold,  

 skal slagteriet underrette Slagteri- og Konserveslaboratoriet.
På det  

 tidspunkt, da partiet er returneret til slagteriet, udtages, ud over  

 eventuelle prøver til sundhedsmæssige undersøgelse, stikprøver til  

 bestemmelse af vandindholdet ved kemisk analyse.
 Stk.2.  Såfremt der ved kemisk analyse påvises  

 overskridelser af den tilladte grænseværdi for vandindhold, henvises partiet  

 til anvendelse i henhold til § 10.
 Stk.3.  Såfremt der efter returnering ved disse  

 undersøgelser ikke påvises en overskridelse af grænseværdien for vandindhold,  

 frigiver Slagteri- og Konserveslaboratoriet varepartiet, der dog ikke kan  

 reeksporteres til den medlemsstat, hvorfra partiet er returneret.
RÅDETS FORORDNING (EØF) Nr. 2967/76 af 23. november 1976 (* 1) om fastlæggelse af fælles normer for vandindholdet i frosne eller  

 dybfrosne haner, høner og kyllinger RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, under henvisning til Rådets forordning (EØF) nr. 2777/75 af 1. november  

 1975 om den fælles markedsordning for fjerkrækød (* 2), ændret ved forordning  

 (EØF) nr. 369/76 (* 3), særlig artikel 2, stk. 2, under henvisning til forslag fra Kommissionen, og ud fra følgende  

 betragtninger:
De i artikel 2, stk. 2 i forordning (EØF) nr. 2777/75 fastsatte  

 handelsnormer skal især tage sigte på en forbedring af varernes kvalitet og  

 herigennem begunstige afsætningen: indtil der vedtages en mere fuldstændig  

 fællesskabsordning på dette område, bør man dog allerede nu fastsætte  

 maksimumsvandindholdet i frosne eller dybfrosne hele kroppe af haner, høner  

 og kyllinger i betragtning af, at den største del af de markedsførte varer,  

 for hvilke vandindholdet er af særlig interesse således vil være dækket; det er vigtigt at kontrollere vandoptagelsen i produktionsvirksomheden  

 samt at fastlægge en metode til hurtig påvisning med henblik på kontrol  

 suppleret med pålidelige fremgangsmåder til nøjagtig bestemmelse af det  

 vandindhold, som optages ved behandling af fjerkræer og ikke at sondre mellem  

 fysiologisk vand og optaget vand, der stammer fra behandlingen af fjerkræet,  

 da en sådan sondring ville støde på praktiske vanskeligheder; det påhviler hver medlemsstat at udpege det eller de organer der er  

 ansvarlige for kontrollen med overholdelsen af bestemmelserne i denne  

 forordning; især med henblik på at sikre en ensartet anvendelse af handelsnormerne er  

 det nødvendigt at åbne mulighed for at fastsætte fælles bestemmelser på dette  

 område; bestemmelserne i denne forordning foregriber ikke de nugældende eller  

 fremtidige bestemmelser, som vedtages på det veterinære og det  

 fødevaremæssige område, og som har til formål at beskytte menneskers og dyrs  

 sundhed, under hensyn til de eksisterende fjerkrælagre bør der fastsættes en  

 overgangsordning, indtil denne forordning anvendes fuldt ud UDSTEDT FØLGENDE FORORDNING:
Artikel 1 1. Frosne og dybfrosne haner, høner og kyllinger må,  

 når de er genstand for erhvervsvirksomhed eller handel, kun omsættes inden  

 for Fællesskabet, hvis indholdet af vand optaget under behandlingen ikke  

 overstiger det uundgåelige tekniske minimum, der er anført i de i bilag III  

 og IV nævnte analysemetoder.
Frosne og dybfrosne haner, høner og kyllinger, der er  

 polyphosphatbehandlede, er i en overgangsperiode ikke undergivet denne  

 forordning, såfremt der på detailemballagen og transportemballagen læselig og  

 synligt er angivet, at de er behandlet på denne måde.
Rådet træffer inden den  

 1.april 1981 på forslag af Kommissionen afgørelse om, hvorvidt denne  

 undtagelse skal forlænges eller ophæves.
Bestemmelserne i dette afsnit  

 berører ikke de nationale ved lov eller administrativt fastsatte  

 bestemmelser, som forbyder forekomsten af sådanne stoffer i fjerkrækød eller  

 levnedsmidler i almindelighed.
For frosset og dybfrosset fjerkræ, der under kølingen ikke optager vand,  

 kan der på detailemballagen og transportemballagen anføres  

 »luftkølet«.
Denne påskrift kan suppleres med ordene »uden  

 tilføjelse af vand under eller efter kølingen.
Kontrollen med denne påskrifts  

 rigtighed foretages efter de i bilag III og IV anførte analysemetoder.
 2. Bestemmelserne i denne forordning berører ikke de  

 nugældende eller fremtidige bestemmelser på det veterinære, sundhedsmæssige  

 og fødevaremæssige område til sikring af produkternes hygiejniske og  

 sundhedsmæssige kvalitet eller til beskyttelse af menneskers og dyrs sundhed.
 3. I denne forordning forstås ved:
Artikel 2 1. For at efterkomme bestemmelserne i denne forordning  

 skal Slagterierne under behandlingen regelmæssigt kontrollere vandoptagelsen  

 i fjerkræ efter den i bilag I omhandlede metode og opføre resultaterne af  

 denne kontrol i en protokol.
 2. Når den således konstaterede vandoptagelse  

 overstiger den optagelse, der - under hensyntagen til den vandoptagelse, der  

 finder sted under den del af behandlingen af fjerkræet, som ikke er omfattet  

 af kontrollen - er forenelig med det samlede vandindhold, der er tilladt i  

 henhold til denne forordning, og under alle omstændigheder når vandoptagelsen  

 overstiger den i bilag I, punkt 9, nævnte værdi, skal slagterierne straks  

 foretage de nødvendige tekniske ændringer i det system, efter hvilket  

 behandlingen finder sted.
 3. Kontrollen med vandoptagelsen under behandlingen  

 foretages under ansvar af de instanser, som er udpeget hertil af den enkelte  

 medlemsstat.
De ansvarlige instanser kan i særlige tilfælde - gøre bestemmelserne i bilag I, pkt. 1 og 9, strengere for et givet  

 slagteri, såfremt dette måtte vise sig nødvendigt, for at bestemmelserne om  

 det samlede vandindhold, som tillades i henhold til denne forordning,  

 overholdes, - gøre bestemmelserne i bilag I, pkt. 1, lempeligere for et givet  

 slagteri, når dette kan sikre overholdelse af det maksimale vandindhold, som  

 tillades i henhold til denne forordning, ved andre egnede foranstaltninger.
Artikel 3 1. Kontrollen med det i artikel 1 omhandlede  

 vandindhold kan gennemføres i alle omsætningsled.
 Kontrollen kan kun vedrøre kyllinger eller haner og høner, som kommer fra  

 samme slagteri.
 2. Kontrollen af vandindholdet kan foretages ved  

 stikprøver.
Medlemsstaterne vedtager den praktiske fremgangsmåde for kontrollen, idet  

 de sørger for, at - denne kan gennemføres under omstændigheder, der gør det  

 muligt at bevare tilbudsformen for det frosne og dybfrosne fjerkræ, hvorfra  

 prøven er udtaget, - denne ikke medfører urimelige hindringer for omsætningen af det  

 pågældende fjerkræ.
 Når kontrollen finder sted under transporten, kan det kontrollerede  

 fjerkræ sendes normalt videre til bestemmelsesstedet efter formålstjenlig  

 prøveudtagning og med forbehold af de foranstaltninger, der er vedtaget efter  

 den i artikel 7 fastsatte fremgangsmåde.
Artikel 4 1. Kontrollen med vandindholdet kan i første instans  

 foretages ved hjælp af den i bilag II beskrevne metode til hurtig påvisning.
 Når der er formodning om, at der under tilberedningen er anvendt stoffer,  

 som bevirker en forøget tilbageholdelse af vand i fjerkræet, foretages  

 bestemmelsen af vandindholdet direkte ved en af de i bilag III og IV  

 beskrevne analysemetoder efter medlemsstatens valg.
 Såfremt kontrollen efter metoden til hurtig påvisning resulterer i en  

 værdi, der er lig med eller lavere end den i bilag II, pkt. 7, fastsatte,  

 anses fjerkræet for at være i overensstemmelse med denne forordning.
 2. Hvis man ved kontrol efter metoden til hurtig  

 påvisning opnår resultater, der overskrider den i bilag II, pkt. 7, fastsatte  

 grænse, eller hvis kontrol efter denne metode ikke udføres, foretages en  

 kemisk analyse efter en af de metoder, som er beskrevet i bilag III og IV,  

 efter medlemsstatens valg.
Såfremt resultaterne af kontrollen efter en af de i bilag III og IV  

 beskrevne analysemetoder overskrider de tilladte grænser, anses fjerkræet for  

 ikke at være i overensstemmelse med denne forordning.
I så fald kan  

 indehaveren af det pågældende fjerkræ imidlertid anmode om, at der foretages  

 en modanalyse efter samme metode.
Artikel 5 Når fjerkræet, eventuelt efter en modanalyse, ikke anses for at være i  

 overensstemmelse med denne forordning, træffer det organ, hvorunder  

 kontrollen sorterer, de nødvendige foranstaltninger, idet det pågældende  

 fjerkræ ikke kan omsættes i den foreliggende tilstand eller uden passende  

 påskrift på detailemballagen og transportemballagen.
 Hvis det fjerkræ, der ikke er i overensstemmelse med denne forordning, har  

 sin oprindelse i en anden medlemsstat, underretter den medlemsstat, der har  

 foretaget kontrollen, øjeblikkelig de kompetente myndigheder i  

 oprindelsesmedlemsstaten.
Artikel 6 Kontrollen med overholdelsen af bestemmelserne i denne forordning  

 foretages af organer eller tjenestegrene, udpeget af hver enkelt medlemsstat.
Senest en måned før datoen for gennemførelsen af denne forordning  

 fremsendes fortegnelsen over disse organer til de øvrige medlemsstater og til  

 Kommunen.
Der gives meddelelse om enhver ændring af denne fortegnelse til de  

 øvrige medlemsstater og til Kommissionen.
Artikel 7 I henhold til den fremgangsmåde, der er fastsat i artikel 17 i forordning  

 (EØF) nr. 2777/75, vedtages:
Artikel 8 Inden 1. juli 1977 aflægger Kommissionen rapport til Rådet om resultatet  

 af de undersøgelser, den har foretaget vedrørende etablering af en sammenhæng  

 mellem de i bilag III og IV beskrevne metoder.
På baggrund af dette resultat  

 kan tallene i bilag III tilpasses af Rådet efter forslag fra Kommissionen.
 Den i bilag IV beskrevne metode har som udgangspunkt, at fjerkræet kun må  

 indeholde 6 % optaget vand.
 På grundlag af de statistiske oplysninger og den tekniske dokumentation,  

 der er indhentet gennem de 6 første måneder, hvor denne forordning anvendes  

 fuldt ud, og som fremsendes af medlemsstaterne, forelægger Kommissionen inden  

 1. juli 1978 en rapport for Rådet om dens anvendelse med henblik på en  

 nedsættelse, der mindst svarer til 1 point af det beregnede procenttal i  

 løbet af hvert af de kommende 2 år.
Artikel 9 Medlemsstaterne og Kommissionen tager regelmæssigt anvendelsen af denne  

 forordning op til indbyrdes drøftelse, især i henhold til den fremgangsmåde,  

 der er fastsat i artikel 18 i forordning (EØF) nr. 2777/75.
Artikel 10 Denne forordning anvendes fra den 1. juli 1977 for så vidt angår den i  

 artikel 2 omhandlede slagterikontrol.
 Forordningens øvrige bestemmelser anvendes fra den 1. december 1977.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 23. november  

 1976.
På Rådets vegne A.
P.
L.
M.
M. van der STEE Formand BILAG I KONTROL MED VANDOPTAGELSEN I PRODUKTIONSVIRKSOMHEDEN 1. Mindst 1 gang pr. arbejdsperiode a 4 timer udtages  

 stikprøvevis 25 kroppe fra opskæringsbåndet, umiddelbart efter at indvoldene  

 er fuldstændig udtaget og inden den første påfølgende afskylning.
 2. Efter behov afskæres halsen, idet halshuden lades  

 tilbage på kroppen.
3. Hver enkelt krop mærkes individuelt.
Hver krop  

 vejes, og vægten registreres, afrundet til nærmeste gram.
 4. De kroppe, som skal kontrolleres, anbringes igen på  

 opskæringsbåndet med henblik på at gennemgå sædvanlige behandling med  

 afskylning, køling, afdrypning osv.
 5. De mærkede kroppe aftages ved enden af  

 afdrypningsbåndet uden at underkastes afdrypning af længere varighed end den,  

 der finder sted for fjerkræet i det parti, hvorfra stikprøven stammer.
6. De 20 først opsamlede kroppe udgør stikprøven.
De  

 vejes på ny.
Deres vægt, afrundet til nærmeste gram, angives ud for den vægt,  

 der blev noteret ved første vejning.
Prøven annulleres, hvis der indsamles  

 under 20 mærkede kroppe.
 7. Mærkerne fjernes fra prøvekroppene, og kroppene  

 undergår de sædvanlige emballeringsprocesser.
 8. Procentsatsen for optagelse af vand bestemmes ved,  

 at den samlede vægt af de 20 kontrolkroppe før afskylning trækkes fra den  

 samlede vægt af disse kroppe efter afskylning, køling og afdrypning, idet man  

 dividerer forskellen med den oprindelige vægt og multiplicerer med 100.
 9. Resultatet må ikke overstige 5 % af stikprøvens  

 oprindelige vægt eller ethvert andet tal, der gør det muligt at overholde det  

 samlede tilladte indhold af optaget vand.
BILAG II AFDRYPNINGSTEKNIK 1. Formål og anvendelsesområde Denne teknik anvendes til bestemmelse af den mængde vand, der afgives af  

 frosne eller dybfrosne haner, høner og kyllinger under optøningen.
Dersom  

 dette afdrypningstab, udtrykt i procent af kroppens vægt, herunder alt  

 spiselig slagteaffald, som emballagen indeholder, overstiger den under pkt. 7  

 fastsatte grænseværdi, har kroppen sandsynligvis optaget en for stor  

 vandmængde under behandlingen.
Denne fremgangsmåde kan ikke anvendes på fjerkræ, som er blevet behandlet  

 med polyphosphater eller andre stoffer, der bevirker en forøget optagelse af  

 vand.
Fjerkræ, der formodes at være behandlet med sådanne stoffer,  

 underkastes straks den i bilag III eller IV anførte analysemetode.
2. Definition Den vandmængde, som bestemmes ved denne teknik, udtrykkes i vægprocent,  

 der beregnes som det samlede afdrypningstab i forhold til den frosne eller  

 dybfrosne krop, herunder det spiselige slagteaffald.
3. Princip Den frosne eller dybfrosne krop, herunder det eventuelt tilstedeværende  

 spiselige slagteaffald, optøes under kontrollerede forhold, som gør det  

 muligt at beregne vægten af det afdryppede vand.
4. Apparatur 4.1. Vægt, som er i stand til at veje op til 5 kg med mindst 1 grams  

 nøjagtighed.
 4.2. Plasticposer, som er tilstrækkelig store til at rumme kroppen, og som  

 er udstyret med en anordning til forsvarlig lukning af poserne.
 4.3. Termostatisk kontrolleret vandkar, som kan rumme en vandmængde, der  

 er lig med mindst otte gange rumfanget af det fjerkræ, som skal kontrolleres,  

 og hvor vandtemperaturen kan holdes på 42 grader C.
 4.4. Filtrerpapir eller andet sugende papir.
5. Fremgangsmåde 5.1. 20 kroppe udtages stikprøvevis af det parti fjerkræ, der skal  

 kontrolleres.
Indtil kroppene kan undersøges som beskrevet under 5.2 til  

 5.11, opbevares de ved en temperatur på højst - 12 grader C.
5.2. Emballagens yderside aftørres, således at vedhængende is og vand  

 fjernes.
Emballagen og dens indhold vejes, og vægten afrundes til nærmeste  

 hele gram; denne vægt betegnes M0.
5.3. Kroppen såvel som eventuelt spiselig slagteaffald, der sælges sammen  

 med kroppen, tages ud af den ydre emballage.
Emballagen tørres og vejes, idet  

 dens vægt afrundes til nærmeste hele gram; denne vægt betegnes M1.
 5.4. Vægten af den frosne krop plus slagteaffald beregnes ved at trække M1  

 fra M0.
5.5. Med den åbne bughule nedad anbringes kroppen tillige med  

 slagteaffaldet i den nedre og lukkede del af en solid, vandtæt plasticpose.  

 Uden at være unødigt stor skal posen være tilstrækkelig rummelig til, at den  

 kan lukkes forsvarlig.
Når kroppen og slagteaffaldet er anbragt i posen,  

 fjernes så megen luft som mulig under tryk, hvorefter posen lukkes  

 forsvarligt.
 5.6. Posen med kroppen og det spiselige slagteaffald nedsænkes i et kar  

 med vand ved en temperatur på 42 grader C +/- 2 grader C op til aflukningen,  

 idet den anbringes således, at karrets indhold ikke kan trænge ind, og holdes  

 i denne stilling, om nødvendig ved hjælp af vægtbelastning.
5.7. Posen forbliver i karret, indtil fjerkræets koldeste punkt har nået +  

 4 grader C.
Vejledende udgør for fjerkræ med en temperatur på - 12 grader C  

 det tidsrum, i hvilket vandets temperatur skal holdes på 42 grader C +/- 2  

 grader C, følgende:
 Udover 1400 g forøges tiden med 7 minutter for hver yderligee 100 g eller  

 en del deraf.
5.8. Posen med indhold tages op af vandbadet; posens bund gennemhulles,  

 således at optøningsvandet kan løbe ud.
Posen og dens indhold drypper af i  

 een time ved en omgivende temperatur på mellem + 18 grader C og + 25 grader  

 C.
5.9. Den optøede krop tages ud af posen, og pakningen med oventuelt  

 slagteaffald tages ud af bughulen.
Kroppen tørres af indvendig og udvendig  

 med filtrerpapir eller andet sugende papir.
Posen med slagteaffald  

 gennemhulles, og når vandet er løbet ud, tørres posen og det optøede  

 slagteaffald af så omhyggelig som muligt.
 5.10. Den samlede vægt af den optøede krop, det optøede slagteaffald og  

 dettes emballage bestemmes, afrundet til nærmeste hele gram; denne vægt  

 betegnes M2.
 5.11. Vægten af den pakning, som indeholdt slagteaffaldet, bestemmes,  

 afrundet til nærmeste hele gram, denne vægt betegnes M3.
6. Beregning af resultatet Den ved optøning afgivne mængde vand i procent af vægten af den frosne  

 eller dybfrosne krop (tillige med slagteaffaldet) beregnes således:
M0 - M1 - M2 ------------ x 100 M0 - M1 - M3 7. Vurdering af resultatet Dersom den gennemsnitlige mængde vand ved optøning af de 20 prøvekroppe  

 overstiger 52% af fjerkræets gennemsnitsvæg i frossen eller dybfrossen  

 tilstand, er der stor sandsynlighed for, at den mængde vand, der er optaget  

 under behandlingen, overstiger grænseværdien.
I så fald foretages en analyse  

 efter den i bilag III eller IV beskrevne metode.
 For haner, høner og kyllinger, der er forsynet med påtegningen, luftkølet  

 fjerkræ, er den tilsvarende værdi 2 %.
BILAG III BESTEMMELSER AF DET SAMLEDE VANDINDHOLD I HANER, HØNER OG  

 KYLLINGER 1. Formål og anvendelse Denne metode anvendes til bestemmelse af det samlede vandindhold i frosne  

 og dybfrosne haner, høner og kyllinger.
Den omfatter bestemmelse af vand- og  

 proteinindholdet i prøver fra de homogeniserede kroppe af dette fjerkræ. Det  

 således bestemte samlede vandindhold sammenholdes med den efter formlerne i  

 pkt. 6.4 beregnede grænseværdi med henblik på at fastslå, hvorvidt der under  

 behandlingen er optaget for meget vand.
Metoden kan ligeledes anvendes på  

 fjerkræ, der er behandlet med polyphosphater eller andre stoffer, der øger  

 vandbindingen.
Hvis den, der foretager analysen, nærer mistanke om, at der er  

 stoffer til stede, som kan øve indflydelse på beregningen, skal han træffe de  

 nødvendige forholdsregler.
2. Definitioner Krop: Fjerkrækroppen med knogler, brusk og eventuelt slagteaffald.
 Slagteaffald: Lever, hjerte, krås og hals.
3. Princip Vand- og proteinindhold bestemmes ved anerkendte ISO-metoder  

 (International Organization for Standardization) eller ved andre af Rådet  

 godkendte analysemetoder.
 Maksimumsgrænsen for dyrekroppens samlede vandindhold afledes af kroppens  

 proteinindhold, der kan sættes i relation til det fysiologiske vandindhold.
4. Apparatur og reagenser 4.1. Vægt til vejning af kroppen og emballagen, med mindst 1 grams  

 nøjagtighed.
 4.2. Kødøkse eller -sav til udskæring af kroppen i stykker, passende til  

 kødhakkeren.
 4.3. Kraftig kødhakker og mixer, som kan homogenisere hele stykker af  

 frossent eller dybfrossent fjerkræ.
Bemærkning: Der anbefales ikke nogen bestemt kødhakker.
Den skal  

 være tilstrækkelig kraftig til at kunne hakke kød og knogler i frossen og  

 dybfrossen tilstand, så der fremkommer en homogen blanding svarende til den,  

 der fås fra en hakker med en skive med huller på 4 mm.
 4.4. Til bestemmelse af vandindhold efter ISO 1442: det i denne metode  

 foreskrevne apparatur.
 4.5. Til bestemmelse af proteinindhold efter ISO 937: det i denne metode  

 foreskrevne apparatur.
5. Fremgangsmåde 5.1. Syv kroppe udtages stikprøvevis af det parti fjerkræ, som skal  

 kontrolleres, og opbevares i frossen tilstand, indtil den under punkt 5.2 til  

 5.6 nævnte analyse påbegyndes.
 Der kan enten foretages en analyse af de syv kroppe enkeltvis eller af en  

 blandingsprøve af de syv kroppe.
 5.2. Forbehandlingen foretages senest en time efter, at kroppene er taget  

 ud af fryseren.
5.3. a) Hver krop vejes og tages ud af emballagen.
Kroppen skæres i  

 småstykker, og indpakningsmaterialet om slagteaffaldet fjernes så vidt  

 muligt.
Den samlede vægt, inklusive slagteaffald og is fra kroppen, men  

 eksklusive vægten af de fjernede indpakningsmaterialer, bestemmes, idet der  

 afrundes til nærmeste hele gram, denne vægt betegnes P1.
5.4. a) Hele kroppen, hvis vægt betegnes P1, hakkes i en kødhakker som  

 specificeret i punkt 4.3 (og der blandes om nødvendigt ved hjælp af en  

 blender), så der opnås et homogent materiale, hvorfra der udtages en prøve,  

 der er repræsentativ for den enkelte krop.
De syv prøver analyseres som  

 beskrevet i punkt 5.5 og 5.6.
 5.5. Der udtages en prøve for straks at bestemme prøvens vandindhold  

 ifølge fremgangsmåden i ISO 1442, så vandindholdet »a %» herved  

 bestemmes.
 5.6. En anden prøve udtages ligeledes og bruges straks til bestemmelse af  

 kvælstofindholdet ifølge fremgangsmåden i ISO 937. Dette kvælstofindhold  

 omregnes til råproteinindhold b - ved at multiplicere det med koefficienten  

 6,25.
6. Beregning af resultaterne 6.1. a) Vægten af hver krops vandindhold (W) udtrykkes ved aP1/100 og  

 vægten af proteinerne (RP) ved bP1/100, udtrykt i gram.
Summen af  

 vandindholdet (W7) og summen af proteinindholdet (RP7) i de syv analyserede  

 kroppe beregnes.
 6.2. Gennemsnitsvægten af vand (WA) og proteiner (RPA) beregnes, idet W7  

 og RP7 deles med syv.
 6.3. Efter denne metode kan den teoretiske værdi for det fysiologiske  

 vandindhold i gram beregnes ved anvendelse af følgende formler:
kyllinger: 3,31 x RPA + 42, haner og høner: 3,24 x RPA - 13.
 6.4. a) Under forudsætning af, at den ved behandlingen teknisk uundgåelige  

 vandoptagelse er lig med 7,4% (* 4) udtrykkes efter denne metode de højeste  

 tilladte grænser for det samlede vandindhold (WC) i gram (inkl.  

 konfidensinterval) ved føjgende formler:
kyllinger: WC = 3,82 x RPA + 59, haner og høner: WC = 3,78 x RPA + 33.
kyllinger: WC = 3,54 x RPA + 56, haner og høner: WC = 3,50 x RPA + 25.
 6.5. Hvis gennemsnittet af det efter pkt. 6.2 beregnede vandindhold (WA) i  

 de syv kroppe ikke overstiger den i pkt. 6.4 angivne værdi (WC), anses hele  

 partiet for at opfylde kravene.
BILAG IV BESTEMMELSE AF DET SAMLEDE VANDINDHOLD I HANER, HØNER OG KYLLINGER 1. Formål og anvendelsesområde Denne metode anvendes til bestemmelse af det samlede indhold af optaget  

 vand i frosne og dybfrosne kroppe af haner, høner og kyllinger.
 Denne metode kan ligeledes anvendes på fjerkræ, der er behandlet med  

 polyphosphater eller andre stoffer, der øger vandbindingen.
2. Definitioner Krop: Fjerkrækroppen med knogler, brusk og eventuelt slagteaffald.
 Kød: Krop som defineret, uden knogler og brusk.
 Slagteaffald: Lever, hjerte, krås og hals.
3. Princip Det samlede vandindhold, der bestemmes ved vandtabet ved optøning og ved  

 vandindholdet i det optøede kød, sammenholdes med det fysiologiske  

 vandindhold i kød, som kan sættes i relation til mængden af fedtfrit tørstof  

 i kød.
Den del af det samlede vandindhold, som overstiger det fysiologiske  

 vandindhold i kødet, betragtes som indholdet af optaget vand udtrykt i  

 procent af vægten af den uoptøede krop.
4. Apparatur og reagenser 4.1. Vægt til vejning af kroppen og emballagen, med mindst 1 grams  

 nøjagtighed.
 4.2 Kniv til udskæring af det frosne kød i stykker passende til  

 kødhakkeren.
 4.3. En kraftig kødhakker med huller på 3 mm, der gør det muligt at  

 homogenisere stykker af frossent fjerkrækød.
 4.4. Til bestemmelse af vandindhold efter ISO 1442: det i denne metode  

 foreskrevne apparatur.
 4.5. Til bestemmelse af fedtindhold efter ISO 1443: det i denne metode  

 foreskrevne apparatur.
5. Fremgangsmåde 5.1. 7 kroppe udtages stikprøvevis af det parti fjerkræ, som skal  

 kontrolleres, og vandtabet bestemmes med det apparatur og efter de metoder,  

 der er angivet i bilag II under henholdsvis punkt 4 og 5.
 Foretages kontrollen efter denne metode på andet trin, dvs. efter den i  

 bilag II beskrevne, kan den nødvendige prøve udtages af den prøve, der  

 allerede har været anvendt ved første kontrol, under forudsætning af, at de 7  

 omhandlede kroppe er udtaget vilkårligt til dette formål før den første  

 kontrol.
 5.2. Kødet fra den optøede dyrekrop og det eventuelle, slagteaffald  

 fjernes omhyggeligt.
5.3. Kødets vægt og vægten af knogler og brusk, bestemmes, idet der  

 afrundes til nærmeste hele gram.
Dette giver M5 (kød) og M6 (knogler og  

 brusk). Forskellen (M2 - M3) - (M5 + M6) giver tabet under behandlingen = M7.
 5.4. Kødet fryses i en polyethenpose, efter frysningen og efter at posen  

 er fjernet, skæres det i ca. 3 mm tykke skiver, hvorefter det køres 3 gange  

 gennem en kødhakker og homogeniseres om nødvendigt yderligere manuelt.
 5.5. Af dette homogeniserede materiale optages prøver, hvis vandindhold  

 bestemmes efter ISO 1442 og fedtindhold efter ISO 1443. Prøvernes vand- og  

 fedtindhold udtrykkes i procent.
 5.6. Ud fra den procentiske vandindhold og fedtindhold beregnes kødets  

 absolutte vandindhold (M8) og absolutte fedtindhold (M9) i gram.
6. Beregning af resultaterne 6.1. Det samlede vandindhold i gram beregnes efter følgende formel: (M0 -  

 M1 - M2) + M7 + M8 = M10.
 6.2. Efter denne metode kan det teoretiske fysiologiske vandindhold i gram  

 beregnes ved anvendelse af følgende formler:
 6.3. Til bestemmelse af optaget vand iflg. 6.4. beregnes det fysiologiske  

 vandindhold inkl. konfidensinterval i gram efter følgende formler:
 6.4. Indholdet af optaget vand i procent beregnes efter følgende formler:
 6.5. Hvis indholdet af optaget vand som bestemt i henhold til pkt.
 6.4. i de syv kroppe er på gennemsnitlig 6% eller, derunder anses hele  

 partiet at opfylde kravene.
6.6. Det efter pkt. 6.4. beregnede indhold af optaget vand må for haner,  

 høner og kyllinger, der er mærket »luftkølet fjerkræ« ikke  

 overskride 2,3% KOMMISSIONENS FORORDNING (EØF) Nr. 2785/80 af 30. oktober 1980 om gennemførelsesbestemmelser til forordning (EØF) nr. 2967/76 om  

 fastlæggelse af fælles normer for vandindholdet i frosne og dybfrosne haner,  

 høner og kyllinger KOMMISSIONEN FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, under henvisning til Rådets forordning (EØF) nr. 2777/75 af 29. oktober  

 1975 om den fælles markedsordning for fjerkrækød (* 5), ændret ved forordning  

 (EØF) nr. 369/76 (* 6), under henvisning til Rådets forordning (EØF) nr. 2967/76 af 23. november  

 1976 om fastlæggelse af fælles normer for vandindholdet i frosne og dybfrosne  

 haner, høner og kyllinger (* 7), senest ændret ved forordning (EØF) nr.  

 2632/80 (* 8), særlig artikel 7, litra b), og ud fra følgende betragtninger:
Det synes på indeværende tidspunkt ikke hensigtsmæssigt at anvende de  

 fælles normer for vandindhold i frosne og dybfrosne haner, høner og kyllinger  

 på de produkter, der udføres fra Fællesskabet; ifølge artikel 1, stk. 1, første afsnit, og artikel 5, i forordning (EØF)  

 nr. 2967/76 må haner, høner og kyllinger, som ikke opfylder bestemmelserne,  

 ikke afsættes i den foreliggende tilstand uden en passende påskrift på  

 emballagen, det er derfor nødvendigt at fastsætte regler for påskrifterne på  

 detail- og transportemballagen under hensyntagen til anvendelsesformålet for  

 at lette kontrollen og for at sikre, at produkterne anvendes efter formålet; der bør indføres en særlig mærkning af polyphosphatbehandlede haner, høner  

 og kyllinger, der er omfattet af undtagelsen i artikel 1, stk. 1, andet  

 afsnit, i forordning (EØF) nr. 2967/76; der bør desuden fastsættes  

 bestemmelser for, hvorledes de påskrifter, der omhandles i forordning (EØF)  

 nr. 2967/76 skal påføres, specielt med henblik på at lette kontrollen og at  

 sikre ensartet anvendelse af denne forordning; der bør fastsættes en passende frist for meddelelsen af de i artikel 8,  

 stk. 3, i forordning (EØF) nr. 2967/76 statistiske oplysninger; ifølge artikel 3 i forordning (EØF) nr. 2967/76 vedtager medlemsstaterne  

 selv den praktiske fremgangsmåde for kontrollen af vandindholdet i frosne og  

 dybfrosne haner, høner og kyllinger; for at sikre at forordningen anvendes  

 ensartet, bør det fastsættes, at medlemsstaterne giver Kommissionen og de  

 andre medlemsstater underretning herom; det påhviler de enkelte medlemsstater at fastsætte sanktioner for  

 overtrædelser af reglerne; Forvaltningskomiteen for Fjerkrækød og Æg har ikke afgivet udtalelse inden  

 for den af formanden fastsatte frist - UDSTEDT FØLGENDE FORORDNING:
Artikel 1 1. Den i artikel 1 i forordning (EØF) nr. 2967/76  

 omhandlede kontrol med vandindholdet foretages på de frosne og dybfrosne  

 haner, høner og kyllinger, der forhandles inden for Fællesskabet, bortset fra  

 frosne og dybfrosne haner, høner og kyllinger, for hvilke der for den  

 kompetente myndighed føres tilfredsstillende bevis for, at de er bestemt  

 udelukkende til udførsel.
2. Før kontrollen fastslår kontrolløren den mængde  

 fjerkrækroppe der skal kontrolleres, som i denne forordning betegnes et  

 parti.
Partiet består af fjerkrækroppe af samme type (enten haner og/eller  

 høner eller kyllinger), som er samlet på eet sted (f.eks. slagteri, lager,  

 salgssted eller under transport), som kommer fra samme slagteri og som har  

 samme præsentationsform (enten med spiselig affald eller uden spiseligt  

 affald), idet der skelnes mellem kroppe benævnt, luftkølet, og andre.
 3. Den beslutning, som tages ved kontrollen, gælder  

 for hele det kontrollerede parti.
Artikel 2 1. Hvis partiet af fjerkrækroppe ved kontrollen,  

 eventuelt ved modanalyse, ikke opfylder bestemmelserne i forordning (EØF) nr.  

 2967/76, skal transportemballagen under den kompetente myndigheds kontrol  

 mærkes af ejeren med en banderole eller mærkat med mindst en af følgende  

 påskrifter:
»VANDINDHOLD OVERSTIGER EØF-NORM.« 2. Dersom det over for den kompetente myndighed  

 godtgøres, at de i stk. 1 nævnte fjerkrækroppe vil blive udført påføres den i  

 stk. 1 fastsatte påskrift dog ikke.
Den kompetente myndighed træffer alle  

 fornødne foranstaltninger for at undgå, at det pågældende parti bringes i  

 handelen inden for Fællesskabet.
 3. Skal de i stk. 1 nævnte fjerkrækroppe afsættes i  

 detailhandel, forsynes detailemballagen under den kompetente myndigheds  

 kontrol med den i stk. 1 omhandlede angivelse.
 4. De i stk. 1 nævnte fjerkrækroppe forbliver under  

 den kompetente myndigheds kontrol indtil den videre anvendelse af kroppene i  

 overensstemmelse med artikel 5 i forordning (EØF) nr. 2967/76.
Artikel 3 Detail- og transportemballager, som indeholder frosne og dybfrosne haner,  

 høner, og kyllinger, der er omfattet af overgangs~ undtagelsesbestemmelsen i  

 artikel 1, stk. 1, andet afsnit, i forordning (EØF) nr. 2967/76, skal bære  

 mindst en af følgende påskrifter:
»INDEHOLDER POLYPHOSPHATOPLØSNING.« Artikel 4 De påskrifter, der omhandles i artikel 1, stk 1, tredje afsnit, i  

 forordning (EØF) nr. 2967/76 og i artikel 2 og 3 i nærværende forordning,  

 skal anbringes på et iøjnefaldende sted, de skal være klart synlige og  

 letlæselige, og de må ikke kunne udslettes.
De må under ingen omstændigheder  

 være skjult, tildækket eller adskilt af andre angivelser eller billeder.
 Disse påskrifter anføres på det eller de sprog, der anvendes i den  

 medlemsstat, hvor produkterne afsættes ved detailsalg eller anvendes på anden  

 måde.
 På detailemballagen skal bogstaverne være mindst 3 mm høje og på  

 transportemballagen mindst 8 mm høje.
Artikel 5 Medlemsstaterne sender senest den 31. juli 1981 og 31. oktober 1981  

 Kommissionen en statistik over den kontrolvirksomhed, der er blevet udøvet af  

 myndigheder eller af udpegede organer under myndighedernes ansvar i de tre  

 foregående måneder.
Artikel 6 Medlemsstaterne træffer de fornødne forholdsregler til sanktioner mod  

 overtrædelser af de i forordning (EØF) nr. 2967/76 indeholdte forskrifter.
Artikel 7 Medlemsstaterne giver inden den 1. marts 1981 de andre medlemsstater og  

 Kommissionen meddelelse - om de praktiske kontrolforanstaltninger, der er truffet i  

 overensstemmelse med artikel 3, stk. 2, i forordning (EØF) nr. 2967/76, - om de forholdsregler, der er fastsat i medfør af artikel 6.
 De øvrige medlemsstater og Kommissionen underrettes straks om eventuelle  

 ændringer.
Artikel 8 Denne forordning anvendes fra den 1. april 1981 for så vidt angår artikel  

 1 til 6.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 30. oktober  

 1980.
På Kommissionens vegne Finn GUNDELACH Næstformand (* 1) EFT nr.
L 282 af 1. 11. 1975, s. 77 (* 2) EFT nr.
L 45 af 21. 2. 1976, s. 3.
(* 3) med ændringer i henhold til (EØF) forordningerne nr. 2632/80, EFT  

 nr.
L 270 af 15.10.80, p.14, nr. 2835/80, EFT nr.
L 292 af 1.11.80, p.75  

 (rettelse i L 299 af 8.11.80, p.28), Nr. 3204/83, EFT nr.
L 315 af 15.11.83,  

 p.17.
 (* 4) Målt i forhold til kroppens vægt inkl. optaget vand.
(* 5) EFT nr.
L 282 af 1. 11 1975, s. 77.
(* 6) EFT nr.
L 45 af 21. 2. 1976, s. 3.
(* 7) EFT nr.
L 339 af 8. 12. 1976, s. 1.
(* 8) EFT nr.
L 270 af 15. 10. 1980, s. 14.
