 I medfør af § 13c i lov om erhvervsfremme, jf. lovbekendtgørelse nr. 323  

 af 25. april 1996, som ændret senest ved lov nr. 1085 af 29. december 1997,  

 fastsættes:
§ 1.  Nærværende bekendtgørelse omfatter godkendte  

 innovationsmiljøer, jf.
Erhvervsfremme Styrelsens bekendtgørelse nr. 170 af  

 13. marts 1998 om administration af godkendte innovationsmiljøer og  

 medfinansiering af entrepreneurer.
 § 2.  I de tilfælde, hvor innovationsmiljøet forestår  

 projektadministration, bogføring og udarbejdelse af regnskab for  

 entrepreneurens projekt, kan revisionen af entrepreneurens projektregnskab  

 udføres af innovationsmiljøets revisor efter nærværende bekendtgørelse.
 § 3.  Revisionen udføres enten af en statsautoriseret  

 eller registreret revisor, af Kommunernes Revisionsafdeling, af  

 Revisionsdirektoratet for Københavns kommune, eller af Rigsrevisionen.
 § 4.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.m., jf. lovbekendtgørelse nr. 3 af 7. januar  

 1997.
Stk. 2.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelse, er i  

 overensstemmelse med meddelte bevillinger, love og andre forskrifter samt med  

 indgåede aftaler og sædvanlig praksis.
Der foretages endvidere en vurdering  

 af, hvorvidt der er taget skyldig økonomiske hensyn ved forvaltningen af  

 midlerne, der er omfattet af regnskabet.
§ 5.  Revisionen kan udføres ved stikprøvevise  

 undersøgelser.
Revisionens omfang afhænger af innovationsmiljøets  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
 Stk. 2.  Som grundlag for revisionens gennemførelse  

 udarbejder revisor en revisionsplan, hvori der skal redegøres for revisionens  

 indhold og omfang såvel i årets løb som i forbindelse med årsregnskaber.
§ 6.  Revisionen foretages dels i årets løb, dels  

 efter regnskabsårets udløb.
Revisor foretager mindst en gang årligt uanmeldt  

 kasse- og beholdningseftersyn.
 Stk. 2.  Revisor foretager mindst een gang årligt  

 undersøgelse af de eksisterende forretningsgange, herunder forretningsgangene  

 vedrørende registrering af de omkostninger, som dækkes af Erhvervsfremme  

 Styrelsen, jf. § 6, stk. 1 i Erhvervsfremme Styrelsens bekendtgørelse nr. 170  

 af 13. marts 1998, med henblik på at påse, om den interne kontrol er  

 betryggende.
 § 7.  Innovationsmiljøets ledelse skal give revisor de  

 oplysninger, som må anses af betydning for bedømmelsen af innovationsmiljøets  

 regnskab.
 Stk. 2.  Innovationsmiljøets ledelse skal give revisor  

 adgang til at foretage de undersøgelser, denne finder nødvendig, og skal  

 sørge for, at revisor får de oplysninger og den bistand, som revisor anser  

 for nødvendig for udførelsen af sit hverv, herunder innovationsmiljøets  

 regnskabsmateriale og bestyrelsens forhandlingsprotokol.
Stk. 3.  Bliver revisor under sin revision eller på  

 anden måde opmærksom på, at fortsættelse af innovationsmiljøets drift hviler  

 på et usikkert økonomisk grundlag, underretter revisor straks  

 innovationsmiljøets bestyrelse med pålæg om, at bestyrelsen inden 3 uger fra  

 pålæggets dato indsender en redegørelse bilagt revisors bemærkninger til  

 Erhvervsfremme Styrelsen.
I modsat fald er det revisors pligt at orientere  

 Erhvervsfremme Styrelsen.
Revisors bemærkninger indsendes sammen med  

 meddelelsen.
§ 8.  Bliver revisor opmærksom på lovovertrædelser  

 eller tilsidesættelser af forskrifter i forbindelse med midlernes  

 forvaltning, påhviler det revisor straks at give innovationsmiljøets  

 bestyrelse meddelelse derom med pålæg om, at innovationsmiljøet inden 3 uger  

 fra pålæggets dato indsender en redegørelse bilagt revisors bemærkninger til  

 Erhvervsfremme Styrelsen.
I modsat fald er det revisors pligt at orientere  

 Erhvervsfremme Styrelsen.
Revisors bemærkninger indsendes sammen med  

 meddelelsen.
§ 9.  Revisor fører en revisionsprotokol.
I  

 revisionsprotokollen indføres beretning om, hvilke revisionsarbejder der er  

 udført, samt alle væsentlige forhold, der har givet anledning til  

 bemærkninger.
 Stk. 2.  Der oplyses specielt om revisors undersøgelser  

 af samt vurdering og konklusioner vedrørende innovationsmiljøets interne  

 kontrol og registreringssystemer, innovationsmiljøets formål,  

 sparsommelighed, produktivitet og effektivitet.
Stk. 3.  Ved revisionen af årsregnskabet indføres  

 beretning om den udførte revision.
Revisor skal i den forbindelse erklære Stk. 4.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
Stk. 5.  Det reviderede regnskab forsynes med en  

 påtegning, hvoraf skal fremgå, at regnskabet er revideret i overensstemmelse  

 med reglerne i denne instruks.
Forbehold skal fremgå af påtegningen.
 Stk. 6.  Genpart af årets revisionsprotokollater  

 indsendes af innovationsmiljøet til Erhvervsfremme Styrelsen, bilagt  

 bestyrelsens bemærkninger til årsregnskab og revisionsprotokollat.
 § 10.  Bekendtgørelsen træder i kraft den 1. juni  

 1998.
