Bekendtgørelse om forarbejdning og  

 bortskaffelse af  

 specificeret risikomateriale1) I medfør af § 29, stk. 1, § 30, § 35, stk. 2 og 3, § 42 og § 43,  

 stk. 2, i lov nr. 351 af 2. juni 1999 om sygdomme og infektioner hos dyr  

 fastsættes:
Område og definitioner § 1. Bekendtgørelsen fastsætter bestemmelser for  

 forarbejdning og bortskaffelse af specificeret risikomateriale.
 Stk. 2. I denne bekendtgørelse forstås  

 ved:
 1)	Specificeret risikomateriale:
 a)	Kranium, herunder hjerne og øjne, tonsiller og  

 rygsøjle med undtagelse af halens ryghvirvel og lændehvirvlernes  

 tværtappe, men inklusive dorsalrodsganglier, og rygmarv fra kvæg  

 på 12 måneder eller derover, jf. dog stk. 3.
 b)	Tarmen fra duodenum til rektum og mesenterium af kvæg uanset  

 alder.
 c)	Kranium, herunder hjerne og øjne, tonsiller og rygmarv fra  

 får og geder, som er 12 måneder eller derover eller har en  

 frembrudt blivende fortand.
 d)	Milt fra får og geder, uanset alder.
 e)	Kvæg på 30 måneder eller derover samt  

 nødslagtet kvæg på 24 måneder eller derover, der  

 ikke er undersøgt for BSE.
 f)	AM-dyr, jf. definitionen i § 1, stk. 2 nr. 6 i bekendtgørelse  

 om overvågning og bekæmpelse af BSE hos kvæg, der ikke er  

 undersøgt for BSE.
 g)	Selvdødt kvæg, får og geder uanset alder samt  

 fostre af disse.
2)	Forarbejdningsvirksomhed: Virksomhed for forarbejdning af  

 specificeret risikomateriale med henblik på bortskaffelse Stk. 3. Uanset bestemmelserne i stk. 2, nr. 1, litra a,  

 anses kød med påsiddende rygsøjle, som er indført  

 i overensstemmelse med de til enhver tid gældende bestemmelser om  

 veterinærkontrol ved indførsel af animalske fødevarer, og  

 hvor det i henhold til disse bestemmelser er tilladt af anvende  

 rygsøjle, herunder dorsalrodsganglier, til konsum ikke som  

 specificeret risikomateriale.
Godkendelse af forarbejdningsvirksomheder § 2. Forarbejdning af specificeret risikomateriale må  

 kun finde sted på særligt godkendte forarbejdningsvirksomheder,  

 der opfylder betingelserne i bilag 1.
 Stk. 2. Ansøgning om godkendelse i henhold til  

 stk. 1 indsendes til fødevareregionen.
 Stk. 3. Forarbejdningsvirksomheder skal inden for  

 rammerne af godkendelsen modtage, forarbejde og bortskaffe specificeret  

 risikomateriale.
Modtagelse og forarbejdning af specificeret  

 risikomateriale § 3. Specificeret risikomateriale skal behandles på en  

 forarbejdningsvirksomhed, der er godkendt i medfør af de til enhver  

 tid gældende bestemmelser om bortskaffelse og forarbejdning af animalsk  

 affald og om fremstilling af dyrefoder med animalsk indhold.
Det  

 specificerede risikomateriale skal opsamles og transporteres af en godkendt  

 forarbejdningsvirksomhed eller en godkendt destruktionsvirksomhed, og det  

 skal transporteres på forsvarlig måde i hensigtsmæssigt  

 udformede, overdækkede containere eller overdækkede  

 køretøjer.
Stk. 2. Ved transport af specificeret risikomateriale fra  

 slagteriet, opskæringsvirksomheden eller detailhandelsvirksomheden til  

 den godkendte forarbejdningsvirksomhed skal materialet af afsenderen tydeligt  

 være mærket: »Må ikke anvendes til menneskeføde  

 eller dyrefoder«.
Det specificerede risikomateriale skal forinden afsendelse  

 være vejet, eller der skal være foretaget et kvalificeret  

 skøn over vægten.
Afsenderen skal opbevare oplysningerne om  

 vægten i mindst 2 år og skal på forlangende forevise  

 oplysningerne for fødevareregionen.
 Stk. 3. Fødevareregionen kan meddele tilladelse  

 til, at specificeret risikomateriale anvendes til undervisning eller  

 forskning under forudsætning af, at det sikres, at materialet efter  

 endt anvendelse afhentes af en godkendt forarbejdningsvirksomhed eller en  

 godkendt destruktionsvirksomhed til indlevering til en godkendt  

 forarbejdningsvirksomhed.
 § 4. Forarbejdningsvirksomheden skal ved modtagelsen af  

 specificeret risikomateriale veje den samlede mængde.
Stk. 2. Forarbejdningsvirksomheden skal føre  

 optegnelser over mængde og oprindelse af modtaget specificeret  

 risikomateriale med angivelse af vægt og afsender.
Disse optegnelser  

 skal opbevares i mindst 5 år og skal på forlangende forevises  

 repræsentanter fra fødevareregionen.
 Stk. 3. Forarbejdningsvirksomheden skal forarbejde det  

 specificerede risikomateriale til en tilstand, hvor materialet er  

 brændbart.
 Stk. 4. Forarbejdningsvirksomheden skal føre  

 optegnelser over mængden af forarbejdet specificeret risikomateriale.  

 Disse optegnelser skal opbevares i mindst 5 år og på forlangende  

 forevises repræsentanter fra fødevareregionen.
Bortskaffelse af forarbejdet specificeret  

 risikomateriale § 5. Bortskaffelse af det forarbejdede specificerede  

 risikomateriale skal ske ved forbrænding med eller uden  

 energiudnyttelse.
Stk. 2. Fødevaredirektoratet kan meddele  

 tilladelse til bortskaffelse af forarbejdet specificeret risikomateriale  

 på anden måde end de i stk. 1 nævnte, der sikrer risikofri  

 bortskaffelse, f.eks. nedgravning.
En sådan tilladelse vil være  

 betinget af, at andre lovmæssige krav for området overholdes.
 Stk. 3. Fødevareregionen kan give tilladelse til,  

 at forarbejdningsvirksomheden videresender forarbejdet specificeret  

 risikomateriale til forbrænding med eller uden energiudnyttelse  

 på forbrændingsanlæg eller kraftværk beliggende i  

 Danmark eller en anden EU-medlemsstat, som har tilladelse til at modtage  

 materialet, såfremt forsendelsen ledsages af et certifikat, jf. bilag 2  

 og 3.
 Stk. 4. Certifikatet kan kun udstedes for forsendelser af  

 forarbejdet specificeret risikomateriale, der opfylder følgende  

 betingelser:
 1)	Forsendelsen sker med henblik på forbrænding med eller  

 uden energiudnyttelse.
 2)	Det forarbejdede specificerede risikomateriale skal transporteres i  

 containere eller køretøjer, der er plomberet og  

 overdækket, så materialet ikke kan falde ud, og sendes direkte  

 til det sted, hvor det skal forbrændes med eller uden  

 energiudnyttelse.
 3)	Ordene »Ikke til foderbrug - Kun til forbrænding med eller  

 uden energiudnyttelse« skal tydeligt være anført på  

 containerne.
 Stk. 5. Såfremt det forarbejdede specificerede  

 risikomateriale videresendes til forbrændingsanlæg eller  

 kraftværk i andre EU-medlemsstater, skal den i stk. 4, nr. 3  

 nævnte tekst tillige anføres på bestemmelses- og  

 transitmedlemsstatens sprog.
Stk. 6. Forarbejdningsvirksomheder, der videresender  

 specificeret risikomateriale i henhold til stk. 3, skal fra modtageren  

 opnå kvittering for modtagelse af det afsendte materiale.  

 Forarbejdningsvirksomheden skal opbevare kvitteringerne og føre  

 optegnelser over det afsendte materiale med angivelse af mængde.
Disse  

 kvitteringer og optegnelser skal opbevares i mindst 5 år og på  

 forlangende forevises repræsentanter fra fødevareregionen.
 Stk. 7. Containere eller køretøjer, der  

 anvendes til transport af forarbejdet specificeret risikomateriale, må  

 kun anvendes til andet formål, såfremt de forud er  

 behørigt rengjort og desinficeret efter embedsdyrlægens  

 anvisninger.
 § 6. Forarbejdet specificeret risikomateriale må ikke  

 indgå i føde- eller foderkæden, og det må ikke  

 anvendes som gødning.
Kontrol og betaling § 7. Fødevareregionen fører tilsyn med de § 1,  

 stk. 2, nr. 2, nævnte forarbejdningsvirksomheder.
 Stk. 2. Fødevaredirektoratet træffer  

 bestemmelse om tilsynets omfang og om hvilket personale, der skal  

 forestå tilsynet.
 Stk. 3. Omkostningerne i forbindelse med tilsynet  

 påhviler virksomhederne.
Bestemmelser om straf og ikrafttræden § 8. Med bøde straffes den, der:
1)	overtræder § 2, stk. 1 eller 3, § 3 stk. 1 eller 2, § 4, § 5,  

 stk. 1, 4, 5, 6 eller 7, eller § 6, eller 2)	tilsidesætter vilkår i tilladelser efter § 3, stk. 3,  

 eller § 5, stk. 2 eller 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Bekendtgørelsen træder i kraft den 4. april  

 2002.
 Stk. 2. Bekendtgørelse nr. 286 af 27. april 2000  

 om forarbejdning og bortskaffelse af specificeret risikomateriale  

 ophæves.
Fødevaredirektoratet, den 20. marts  

 2002 P.D.V.Preben Willeberg /Arne Sunesen Bilag 1 Betingelser for godkendelse af forarbejdningsvirksomheder i  

 medfør af § 2, stk. 1.
 For at kunne godkendes som forarbejdningsvirksomhed skal  

 følgende betingelser være opfyldt:
1.	Forarbejdningsvirksomhedens anlæg skal ligge i passende  

 afstand fra hovedfærdselsårer.
Anlæg til forarbejdning af  

 specificeret risikomateriale må ikke være anbragt samme sted som  

 virksomheder, der foretager animalsk produktion eller forarbejdning af  

 animalsk affald, medmindre de befinder sig i et særskilt rum.  

 Uvedkommende personer og dyr må ikke have adgang til virksomheden.
2.	I forarbejdningsvirksomheden skal der være et overdækket  

 sted til modtagelse af det specificerede risikomateriale, og det skal  

 være indrettet således, at væsker let kan bortledes, og  

 således at forarbejdningsvirksomheden er let at rengøre og  

 desinficere.
Forarbejdningsvirksomheden skal være udstyret med  

 særskilte toiletter, omklædningsrum og håndvaske til  

 personalet.
Endvidere skal der, såfremt der foretages afhudning,  

 være faciliteter til afhudning og et lagerrum til huder.
3.	Forarbejdningsvirksomheden skal have hensigtsmæssigt udstyr  

 til rengøring og desinficering af transportmidler, containere og  

 beholdere, hvori det specificerede risikomateriale leveres.
Der skal  

 være hensigtsmæssigt udstyr til desinficering af hjulene på  

 køretøjer, der transporterer specificeret risikomateriale,  

 inden de forlader forarbejdningsvirksomheden.
 4.	Forarbejdningsvirksomheden skal være forsynet med et system  

 til bortledning af spildevand, som opfylder hygiejnekravene.
5.	Spildevand fra vask m.m., som ikke har været underkastet  

 varmebehandling, skal opsamles separat.
Såvel førnævnte  

 spildevand som slam, skal håndteres på samme måde som  

 specificeret risikomateriale.
Bilag 2 Model for certifikat For forarbejdet animalsk protein fra pattedyr, der ikke er  

 forarbejdet i overensstemmelse med  

 parametrene i bilaget til Kommissionens beslutning 96/449/EF, og som er  

 bestemt til forbrænding  

 med eller uden energiudnyttelse i forbrændingsanlæg eller  

 kraftværk beliggende i Danmark.
 Certifikatets referencenummer:
 Ministerium:
 Kontor:
I.  Identifikation af sendingen Emballagens art:
 Antal pakninger(1):
 Nettovægt:
II.
Sendingens oprindelse Virksomhedens adresse:
III.
Sendingens forsendelse Det animalske affald fra pattedyr sendes fra:
(afsendelsessted) til:
(bestemmelsesland og  sted) med følgende transportmiddel:
 Type:
 Registreringsnummer eller fartøjets navn:
 Plombens nummer:
 Afsenders navn og adresse:
 Modtagers navn og adresse:
 (1)	Kun relevant, hvis der ikke er tale om  

 bulktransport.
IV.
Erklæring Undertegnede embedsdyrlæge erklærer, at ovennævnte  

 produkt indeholder animalsk protein fra pattedyr, der ikke er forarbejdet i  

 overensstemmelse med parametrene i bilaget til Kommissionens beslutning  

 96/449/EF, som ikke må anvendes til andre formål end  

 forbrænding med eller uden energiudnyttelse, og som opfylder  

 betingelserne i artikel 4, stk. 2, litra b) og c), i Kommissionens beslutning  

 97/735/EF.
Udfærdiget i ,den (sted) (dato) Stempel (embedsdyrlægens underskrift)(1) (navn, titel og stilling med blokbogstaver) (1)	Underskriften og stemplet skal have en farve, der afviger fra  

 påtrykkets farve.
Bilag 3 Model for certifikat For forarbejdet animalsk protein fra pattedyr, der ikke er  

 forarbejdet i overensstemmelse med  

 parametrene i bilaget til Kommissionens beslutning 96/449/EF, og som er  

 bestemt til forbrænding  

 med eller uden energiudnyttelse i forbrændingsanlæg eller  

 kraftværk beliggende i en anden EU-medlemsstat Bestemmelsesmedlemsstat:
 Certifikatets referencenummer:
 Oprindelsesmedlemsstat:
 Ministerium:
 Kontor:
I.
Identifikation af sendingen Emballagens art:
 Antal pakninger (1):
 Nettovægt:
II.
Sendingens oprindelse Virksomhedens adresse:
III.
Sendingens forsendelse Det animalske affald fra pattedyr sendes fra:
(afsendelsessted) til:
(bestemmelsesland og  sted) med følgende transportmiddel:
 Type:
 Registreringsnummer eller fartøjets navn:
 Plombens nummer:
 Afsenders navn og adresse:
 Modtagers navn og adresse:
IV.
Erklæring Undertegnede embedsdyrlæge erklærer, at ovennævnte  

 produkt indeholder animalsk protein fra pattedyr, der ikke er forarbejdet i  

 overensstemmelse med parametrene i bilaget til Kommissionens beslutning  

 96/449/EF, som ikke må anvendes til andre formål end  

 forbrænding med eller uden energiudnyttelse, og som opfylder  

 betingelserne i artikel 4, stk. 2, litra b) og c), i Kommissionens beslutning  

 97/735/EF.
Udfærdiget i ,den (sted) (dato) Stempel (embedsdyrlægens underskrift)(1) (navn, titel og stilling med blokbogstaver) (1)	Underskriften og stemplet skal have en farve, der  

 afviger fra påtrykkets farve.
 1)   I bekendtgørelsen er der  

 medtaget visse bestemmelser fra Europa-Parlamentets og Rådets  

 Forordning (EF) Nr. 999/2001 af 22. maj 2001 om fastsættelse af regler  

 for forebyggelse af, kontrol med og udryddelse af visse transmissible  

 spongiforme encephalopatier (EF-tidende 2001 L 147, s. 1), som ændret  

 ved Kommissionens forordning (EF) nr. 1248/2001 af 22. juni 2001 om  

 ændring af bilag III, bilag X og bilag XI til Europa-Parlamentets og  

 Rådets Forordning (EF) Nr. 999/2001 af 22. maj 2001 om  

 fastsættelse af regler for forebyggelse af, kontrol med og udryddelse  

 af visse transmissible spongiforme encephalopatier (EF-Tidende 2001 L 173, s.  

 12), Kommissionens Forordning (EF) nr. 1326/2001 af 29. juni 2001 om  

 fastsættelse af overgangsforanstaltninger med henblik på overgang  

 til Europa-Parlamentets og Rådets Forordning (EF) Nr. 999/2001 af 22.  

 maj 2001 om fastsættelse af regler for forebyggelse af, kontrol med og  

 udryddelse af visse transmissible spongiforme encephalopatier og om  

 ændring af bilag VII og XI til forordningen (EF-Tidende 2001 L 177, s.  

 60) og Kommissionens forordning (EF) nr. 270/2002 af 14. februar 2002 om  

 ændring af Europa-Parlamentets og Rådets forordning (EF) nr.  

 999/2001 for så vidt angår specificeret risikomateriale og  

 epidemiologisk overvågning af transmissible spongiforme encephalopatier  

 og om ændring af forordning (EF) nr. 1326/2001 for så vidt  

 angår foder og markedsføring af får og geder samt  

 produkter heraf (EF-Tidende 2002 L 45, s.4). Ifølge artikel 249 i  

 EF-traktaten gælder en forordning umiddelbart i hver medlemsstat.  

 Gengivelse af disse bestemmelser i bekendtgørelsen er således  

 udelukkende begrundet i praktiske hensyn og berører ikke den  

 nævnte forordnings umiddelbare gyldighed i Danmark.
