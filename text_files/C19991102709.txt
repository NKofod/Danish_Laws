Cirkulære om aftale om lokalløn  

 og chefløn INDHOLD CIRKULÆRE Generelle bemærkninger Bemærkninger til de enkelte bestemmelser Bemærkninger til protokollat 1 (bilag 1) AFTALE § 1. Aftalens anvendelsesområde § 2. Ændring af lønrammegrænsen § 3. Puljernes størrelse § 4. Frivillighed § 5. Puljernes anvendelse § 6. Personlige lønforbedringer § 7. Stillingsmæssige  

 omklassificeringer/tillæg (enkeltstillinger) § 8. Gruppevise omklassificeringer/tillæg § 9. Funktionsbestemte lønforbedringer og  

 arbejdsbestemte tillæg § 10. Arbejdstidsbestemte tillæg mv.
§ 11. Mobilitetsfremmende lønforbedringer § 12. Omklassificering til lønramme 35 og 36 § 13. Pension § 14. Nye stillinger og væsentlig  

 stillingsændring § 15. Forhandling og aftale § 16. Puljebelastning og genanvendelse § 17. Øvrige tillægsordninger § 18. Puljernes størrelse § 19. Frivillighed § 20. Puljernes anvendelse § 21. Lønforbedringens karakter § 22. Forhandling og aftale § 23. Puljebelastning og genanvendelse BILAG Bilag 1. Protokollat 1 om engangsvederlag til chefer Bilag 2. Indbetaling af pensionsbidrag til  

 tjenestemænd m.fl.
Generelle bemærkninger Finansministeriet og centralorganisationerne har  

 indgået vedlagte aftale af 14. oktober 1999 om lokalløn og  

 chefløn for perioden 1999-2002.
 Parterne vil snarest udsende en teknisk vejledning om  

 lokalløn og chefløn 1999.
Aftalen viderefører de hidtidige regler om  

lokalløn.
Dog er der nu etableret adgang til at aftale lokalt,  

 at der indbetales pensionsbidrag af varige og midlertidige tillæg.  

 Merudgiften afholdes af lokallønspuljen.
De nærmere regler om  

 pension fremgår af aftalens § 13.
 Der gælder fortsat et princip om frivillighed, der  

 indebærer, at de lokale parter selv kan beslutte, i hvilket omfang de  

 ønsker at anvende lokallønspuljen.
Der er aftalt en ny ordning for chefløn, som  

 omfatter størstedelen af cheferne i staten.
Personlige tillæg  

 (varige og midlertidige) ydes som hidtil af cheflønspuljen, men efter  

 en ny forhandlings- og aftaleprocedure, som fremgår af aftalens § 22,  

 A). Engangsvederlag fastsættes af ledelsen efter forhandling med den  

 enkelte chef og ydes uden for pulje efter de nærmere bestemmelser i  

 protokollat 1, jf. nedenfor og bilag 1. Visse stillinger er ikke omfattet af  

 den nye cheflønsordning, jf. aftalens § 22, B). For disse stillinger  

 viderefører aftalen de hidtidige regler om chefløn.
 Princippet om frivillighed gælder også i  

 relation til cheflønspuljen.
 Ansatte, der er omfattet af nye lønsystemer eller  

 forsøg med nye lønsystemer, er ikke omfattet af lokalløn  

 og chefløn.
 Det enkelte ministerium eller den, der er bemyndiget  

 hertil, skal reducere lokallønspuljen for så vidt angår  

 medarbejdere/medarbejdergrupper, der overgår til nye lønsystemer  

 eller forsøg hermed efter 1. april 1999. Tilsvarende skal  

 cheflønspuljen nedskrives i forbindelse med, at medarbejdere, der er  

 omfattet af cheflønspuljen, overgår til nye  

 lønsystemer.
 Akademikere, der forbliver på det gamle  

 lønsystem, er kun omfattet af muligheden for engangsvederlag af  

 lokallønsordningen.
Bemærkninger til de enkelte bestemmelser i aftalen Til §§ 13 og 21 for så vidt angår pensionsbidrag af  

 tillæg Det kan nu aftales, at der indbetales pensionsbidrag  af  

 varige og midlertidige tillæg af lokal- og cheflønspuljen.
Dette  

 gælder for såvel tjenestemænd som overenskomstansatte.
Der kan aftales pensionsbidrag  af såvel nye  

 tillæg som af eksisterende og forhøjede tillæg.1 Puljen belastes af den samledes udgift til eventuelt  

 pensionsbidrag efter samme principper som for tillæg.
 Overenskomstansatte m.fl.
 Indbetaling af pensionsbidrag sker for overenskomstansatte  

 efter de regler, der i øvrigt er fastsat i den  

 fællesoverenskomst, organisationsaftale eller den overenskomst, som den  

 pågældende medarbejder er ansat efter.
 Dvs.:
Tjenestemænd og andre med tjenestemandspensionsret For tjenestemænd og andre med  

 tjenestemandspensionsret indbetales pensionsbidragene til en supplerende  

 pensionsordning, der er godkendt af Finansministeriet.
Pensionsbidragene skal indbetales til den pensionsordning,  

 hvori vedkommende ansatte er berettiget til optagelse - afhængig af,  

 hvilken organisation, der har forhandlingsretten.
Pensionsinstitutterne  

 fremgår af bilag 2. Der kan ikke indbetales bidrag til andre ordninger  

 end de anførte.
Det samlede pensionsbidrag kan højst udgøre  

 15 pct., men kan inden for dette maksimum frit aftales lokalt.
Der indbetales  

 1/3 i egetbidrag og 2/3 i arbejdsgiverbidrag.
Det aftales, hvorvidt  

 tillægget skal opregnes for det egetbidrag, der trækkes.
Med virkning fra den 1. april 2000 kan det samlede  

 pensionsbidrag på Akademikernes Centralorganisations område dog  

 højst udgøre 16,6 pct.
Hvis der på Akademikernes  

 Centralorganisations område lokalt aftales et pensionsbidrag, der  

 overstiger 15 pct., kan tillægget ikke opregnes for egetbidraget.
Til § 18. Puljernes størrelse (chefløn) I forbindelse med oprettelse af nye chefstillinger mv.  

 opskrives cheflønspuljen med:
 Begge beløb er angivet i niveau 1. oktober  

 1997.
Bemærkninger til protokollat 1 (bilag 1) Ved protokollatet er der indført nye bestemmelser  

 om fastsættelse af engangsvederlag for størstedelen af cheferne  

 i staten.
 Protokollatet omfatter som udgangspunkt stillinger i lr.  

 37-412 . Visse stillingsgrupper er undtaget,  

 herunder ansatte på nye lønsystemer (basisløn,  

 intervalløn).
Protokollatet indebærer, at engangsvederlag  

 fastsættes af ledelsen efter forhandling med den enkelte chef og ydes  

 uden for cheflønspuljen.
Engangsvederlag kan f.eks. ydes som For ansatte omfattet af protokollatet træder dettes  

 bestemmelser i stedet for reglerne om godtgørelse for merarbejde.
 Cirkulæret har virkning fra 1. april 1999. Samtidig  

 ophæves Finansministeriets cirkulære af 24. juni 1997 om aftale  

 om lokalløn og chefløn (Fmst. nr. 43/97).
Finansministeriet, den 19. oktober  

 1999 P.M.V.E.B.Carsten Holm Bilag AFTALE OM LOKALLØN OG CHEFLØN § 1. Aftalens anvendelsesområde Aftalen gælder for tjenestemænd og tjenestemandslignende  

 ansatte samt for ansatte omfattet af overenskomster indgået på  

 den ene side af eller efter bemyndigelse fra Finansministeriet og på  

 den anden side af de underskrivende centralorganisationer eller  

 organisationer, der er tilsluttet disse.
 Aftalen omfatter tillige fonds- og regulativlønnede.
 Aftalen gælder ikke for ansatte, der omfattes af nye  

 lønsystemer eller forsøg med nye lønsystemer.
Lokalløn Lokallønspuljerne anvendes til:
på overenskomstområdet Chefløn Cheflønspuljerne anvendes til:
 Cheflønspuljerne omfatter ikke stillinger i lønramme 40-41,  

 som er omfattet af topchefudvalgets kompetence med hensyn til  

 fastsættelse af tillæg.
§ 2. Ændring af lønrammegrænsen Det enkelte ministerområde kan ved aftale med  

 centralorganisationerne ændre lønrammegrænsen mellem  

 lokalløn og chefløn. Ændringen kan omfatte hele  

 ministerområdet eller dele deraf samt enkelte eller alle grupper af  

 ansatte.
Samtidig aftales, hvilket beløb der skal overføres fra  

 den ene pulje til den anden.
l.
Lokalløn § 3. Puljernes størrelse Uforbrugte puljemidler fra perioden 1. april 1997 til 31. marts  

 1999 overføres til perioden 1. april 1999 til 31. marts 20023 .
 Endvidere kan puljemidler fra perioden 1. april 1997 til 31. marts 1999  

genanvendes i perioden 1. april 1999 til 31. marts 2002 efter de  

 principper, der er beskrevet i § 16.
Aftale af 10. august 1993 om arbejdsbestemte tillæg er  

 ophørt.
Ordninger i henhold til denne aftale fortsætter som en  

 del af ministeriernes lokallønsordninger.
De eksisterende ordninger  

 inkl. gældende bestemmelser om regulering fortsætter som en del  

 af de enkelte ministeriers lokallønsordninger, og  

 lokallønspuljerne opskrives med det tilsvarende beløb.
For  

 så vidt angår genanvendelse, gælder reglerne i § 16.
 Herudover opskrives puljerne med 0,22 pct. af lønsummen pr. 1.  

 april 1999 for de omfattede grupper, 0,23 pct. af lønsummen pr. 1.  

 april 2000 og 0,22 pct. af lønsummen pr. 1. april 2001.
§ 4. Frivillighed Lokallønsordningen er frivillig, og det er således op til de  

 lokale parter i den enkelte institution, i hvilket omfang midlerne skal  

 anvendes.
Såfremt en af parterne fremsætter forslag om anvendelse  

 af lokalløn, skal der optages forhandling mellem parterne om  

 forslaget.
 Eventuelle ledige puljemidler opgøres i forbindelse med  

 overenskomstforhandlingerne i 2002 og kan ikke anvendes lokalt efter 31.  

 marts 2002. Opgørelsen skal foreligge den 31. december 2001.
§ 5. Puljernes anvendelse Der kan lokalt indgås aftaler om:
§ 6. Personlige lønforbedringer Lønforbedringerne aftales som engangsvederlag, midlertidige  

 tillæg eller som personlige varige omklassificeringer/tillæg med  

 henvisning til stillingsindehaverens personlige kvalifikationer.
Der sker  

 ikke herved en ændring i stillingens varige klassificering.
Ved  

 ledighed genbesættes stillingen med aflønning efter den  

 lønramme, lønskala eller lignende, som den oprindelig var  

 henført til.
 Der kan aftales en personlig oprykning til et højere trin/skalatrin  

 ("hop på skalaen") inden for det lønforløb, der er  

 fastsat ved generel aftale/overenskomst.
Endvidere kan der for overenskomstansatte, som følger  

 tjenestemændenes skalatrinssystem, aftales en personlig  

 aflønning på et højere skalatrin end lønskalaens  

 sluttrin.
For overenskomstansatte med et karrieresystem, der består af  

 flere lønskalaer, kan der dog ikke ske overbygning på den  

 enkelte lønskala.
Der kan alene ske oprykning til en højere  

 lønskala eller til et skalatrin, der ligger ud over den højeste  

 lønskalas sluttrin.
§ 7. Stillingsmæssige omklassificeringer/tillæg  

 (enkeltstillinger) Ved varige og væsentlige ændringer i stillingsindholdet kan  

 der for enkeltstillinger aftales stillingsmæssige  

 omklassificeringer/tillæg.
§ 8. Gruppevise omklassificeringer/tillæg Der kan i mindre omfang aftales omklassificeringer af personalegrupper,  

 der kun findes inden for det pågældende ministerområde.
 I særlige tilfælde kan der indgås aftale om  

 omklassificeringer inden for et ministerområde af  

 tværgående personalegrupper (dvs. grupper som findes inden for  

 flere ministerområder), når arbejdets særlige karakter,  

 særlig efter- og videreuddannelse eller specifikke kvalifikationer kan  

 begrunde det.
§ 9. Funktionsbestemte lønforbedringer og arbejdsbestemte  

 tillæg Der kan aftales tillæg herunder ændring af tillæg for  

 varetagelse af særlige arbejdsfunktioner eller -opgaver4 .
 § 10. Arbejdstidsbestemte tillæg mv.
 Der kan aftales tillæg for arbejde på særlige  

 tidspunkter herunder ændring af tillæg omfattet af generelle  

 aftaler.
§ 11. Mobilitetsfremmende lønforbedringer Der kan aftales lønforbedringer, som fremmer mobiliteten, f.eks. i  

 forbindelse med skift til nyt arbejdssted eller område.
§ 12. Omklassificering til lønramme 35 og 36 Udgiften til omklassificering til lønramme 35 eller 36 af  

 stillinger, der er omfattet af lokallønspuljen, afholdes af  

 lokallønspulje.
Tillæg, der ydes i forbindelse med  

 omklassificering, afholdes ligeledes af lokallønspuljen.
 Eventuelle senere tillæg eller engangsvederlag afholdes af  

 cheflønspuljen.
§ 13. Pension Det kan lokalt aftales, at der indbetales pensionsbidrag af varige og  

 midlertidige tillæg til overenskomst- og tjenestemandslignende ansatte  

 m.fl., der er omfattet af forsikringsmæssige pensionsordninger.
 Indbetaling af pensionsbidrag sker efter de regler, der i øvrigt er  

 fastsat i vedkommende fællesoverenskomst, organisationsaftale,  

 overenskomst eller aftale.
 Stk. 2. Tilsvarende kan det lokalt aftales, at der  

 indbetales pensionsbidrag af midlertidige og varige tillæg til  

 tjenestemænd og tjenestemandslignende ansatte med  

 tjenestemandspensionslignende pensionsordninger efter reglerne i aftale af  

 18. maj 1995 om pensionsbidrag af visse faste tillæg til  

 tjenestemænd.
§ 14. Nye stillinger og væsentlig stillingsændring Nyoprettede stillingers varige klassificering belaster ikke puljerne.  

 Tilsvarende gælder for  kvalifikationstillæg mv., der ydes ved  

 nyansættelse i henhold til en række overenskomster.
Som  

 supplement til den varige klassificering, inkl. eventuelt tillæg, kan  

 der aftales personlige tillæg, der finansieres af  

 lokallønspuljen.
 Hvis der i overenskomsten er adgang til at yde tillæg som  

 følge af væsentlig stillingsændring, kan  

 lønforbedringer, der er begrundet i "væsentlig  

 stillingsændring", alene ydes uden for pulje ved egentlig forfremmelse,  

 typisk efter stillingsopslag. Ændres en stilling i et omfang, der  

 må sidestilles med ansættelse i en ny stilling, kan der dog  

 ligeledes ydes tillæg uden for pulje.
 Øvrige ændringer afholdes af lokallønspulje.
§ 15. Forhandling og aftale De overordnede principper for fordeling og anvendelse af midlerne i  

 perioden skal drøftes mellem ledelsen og de lokale  

 organisationsrepræsentanter, eventuelt i hovedsamarbejdsudvalget.  

 Lokale principper skal drøftes med tillidsrepræsentanterne,  

 eventuelt i samarbejdsudvalget.
 Det enkelte ministerium og (central)organisationerne meddeler hinanden,  

 hvem man har bemyndiget til at forhandle og indgå aftaler.
 Ministerierne orienterer Finansministeriet og centralorganisationerne om  

 videredelegering af midler til de enkelte institutioner.
 Udmøntning af lønforbedringer sker løbende ved lokal  

 aftale mellem ledelsen og organisationen/tillidsrepræsentanten.
 Såvel ledelsen som tillidsrepræsentanter/organisationer kan  

 fremsætte forslag om anvendelse af puljen.
Forhandlingsdatoen aftales mellem parterne.
Det tilstræbes, at  

 forhandling påbegyndes hurtigst muligt og senest en måned efter,  

 at et forslag er modtaget.
Fristen kan fraviges ved lokal aftale.
§ 16. Puljebelastning og genanvendelse Varige stillingsmæssige omklassificeringer/tillæg  

 belaster puljerne med hele udgiften, og beløbet kan ikke  

 genanvendes.
 Varige personlige omklassificeringer/tillæg samt personlig  

 tillæggelse af lønanciennitet ("hop på  

 skalaen") belaster puljerne med 60% af udgiften, og beløbet kan  

 ikke genanvendes.
 Midlertidige tillæg - herunder arbejdsbestemte tillæg -  

  belaster puljen med hele udgiften, og beløbet kan genanvendes,  

 når det midlertidige tillæg/ arbejdsbestemte tillæg  

 ophører.
 Engangsbeløb belaster puljen med hele udgiften, og  

 beløbet kan genanvendes året efter.
 Eventuelle pensionsbidrag, der aftales i tilknytning til tillæg,  

 indgår i beregningen af puljebelastningen.
 Særlig feriegodtgørelse og forøgede udgifter til  

 pensionsbidrag som følge af omklassificering (oprykning til  

 højere lønramme/skalatrin) indgår derimod ikke ved  

 beregning af puljebelastningen.
 Alle tidligere genanvendelsesordninger er bortfaldet, herunder  

 genanvendelse af personlige varige omklassificeringer/tillæg, som er  

 ydet af lokale puljemidler før 1. april 1995.
§ 17. Øvrige tillægsordninger Lokallønspuljerne berører ikke særlige  

 tillægsordninger for grupper, der har hjemmel i overenskomst eller  

 aftale - f.eks. kvalifikationstillæg til civilingeniører m.fl.,  

 rådighedstillæg til akademiske fuldmægtige og tillæg  

 til kontorassistenter på sluttrin.
II.
Chefløn § 18. Puljernes størrelse Uforbrugte puljemidler fra perioden 1. april 1997 til 31. marts  

 1999 overføres til perioden 1. april 1999 til 31. marts 20025 .
 Endvidere kan puljemidler fra perioden 1. april 1997 til 31. marts 1999  

genanvendes i perioden 1. april 1999 til 31. marts 2002, efter de  

 principper der er beskrevet i § 233.
 Herudover opskrives puljerne med 17,764 mio. kr. pr. 1. april 1999 i  

 staten som helhed, pr. 1. april 2000 indtil 18,572 mio. kr. og pr. 1. april  

 2001 indtil yderligere 17,764 mio. kr.
§ 19. Frivillighed Cheflønsordningen er frivillig.
Det er således op til de  

 lokale parter i den enkelte institution, i hvilket omfang midlerne skal  

 anvendes.
Såfremt en af parterne fremsætter forslag om anvendelse  

 af chefløn, skal der optages forhandling om forslaget.
§ 20. Puljernes anvendelse Puljerne anvendes til ydelse af tillæg til ansatte i stillinger i  

 lønramme 35-41 til rekrutterings- og fastholdelsesformål,  

 individuelle lønforbedringer, honorering af særlig indsats mv.,  

 jf. dog protokollat 1.
§ 21. Lønforbedringens karakter Lønforbedringerne aftales som engangsvederlag eller som personlige  

 tillæg med henvisning til en stillingsindehavers personlige  

 kvalifikationer og resultater.
Der sker ikke herved ændring i  

 stillingens varige klassificering.
 Ved ledighed i stillingen tilbageføres midlerne til  

 cheflønspuljen.
For de i § 22 under punkt A anførte grupper kan  

 lønforbedringer efter aftalen dog kun ydes i form af varige eller  

 midlertidige tillæg.
For så vidt angår engangsvederlag  

 gælder bestemmelserne i protokollat 1.
 Stk. 2. Det kan lokalt aftales, at der indbetales  

 pensionsbidrag af varige og midlertidige tillæg til overenskomst- og  

 tjenestemandslignende ansatte m.fl., der er omfattet af  

 forsikringsmæssige pensionsordninger.
 Indbetaling af pensionsbidrag sker efter de regler, der i øvrigt er  

 fastsat i vedkommende fællesoverenskomst, organisationsaftale,  

 overenskomst eller aftale.
 Stk. 3. Tilsvarende kan det lokalt aftales, at der  

 indbetales pensionsbidrag af midlertidige og varige tillæg til  

 tjenestemænd og tjenestemandslignende ansatte med  

 tjenestemandspensionslignende pensionsordninger efter reglerne i aftale af  

 18. maj 1995 om pensionsbidrag af visse faste tillæg til  

 tjenestemænd.
§ 22. Forhandling og aftale Ministerierne orienterer Finansministeriet og centralorganisationerne om  

 videredelegering af midler til de enkelte institutioner.
 Aftaler om udmøntning af puljen indgås på grundlag af  

 en forhandling mellem ledelsen og den enkelte ansatte, som kan vælge  

 under forhandlingen at lade sig bistå af sin faglige organisation.
 Resultatet af forhandlingen indsendes til den forhandlingsberettigede  

 organisations godkendelse (for tjenestemænds vedkommende i  

 overensstemmelse med bestemmelserne i Hovedaftalen af 27. oktober 1969 mellem  

 ministeriet for statens lønnings- og pensionsvæsen og  

 tjenestemændenes centralorganisationer om indgåelse af aftaler om  

 løn- og ansættelsesvilkår).
Hvis resultatet af forhandlingen ikke kan godkendes, kan organisationen  

 (medmindre der er aftalt en længere frist) inden for 7 dage fra  

 modtagelsen af resultatet af forhandlingen kræve optaget forhandling  

 med ledelsen.
Såfremt sådant krav ikke er fremsat inden fristens  

 udløb, anses forhandlingsresultatet for godkendt af  

 organisationen.
 Såfremt vedkommende chef ikke ønsker selv at forhandle varige  

 og midlertidige tillæg med ledelsen, føres forhandlingen med  

 henblik på indgåelse af aftaler herom direkte mellem  

 ansættelsesmyndigheden og den forhandlingsberettigede organisation.
 Det enkelte ministerium og (central)organisationerne meddeler hinanden,  

 hvem man har bemyndiget til at forhandle og indgå aftaler.
 Udmøntning af lønforbedringer sker løbende ved lokal  

 aftale mellem ledelsen og vedkommende forhandlingsberettigede  

 organisation/organisationsrepræsentant.
 Såvel ledelsen som tillidsrepræsentanter/organisationer kan  

 fremsætte forslag om anvendelsen af puljen.
Forhandlingsdatoen aftales mellem parterne.
Det tilstræbes, at  

 forhandling påbegyndes hurtigst muligt og senest en måned efter,  

 at et forslag er modtaget.
§ 23. Puljebelastning og genanvendelse Omklassificeringer, tillæg (herunder eventuelt pensionsbidrag) og  

 engangsvederlag belaster puljen med hele udgiften, og beløbet kan  

 genanvendes.
 Særlig feriegodtgørelse indgår ikke ved beregning af  

 puljebelastningen.
 Følgende midler indgår pr. 1. april 1999 i  

 ministeriets cheflønspulje, idet de opregnes til aktuelt  

 lønniveau:
III.
Ikrafttræden og opsigelse Aftalen har virkning fra 1. april 1999.
 Aftalen kan opsiges skriftligt med 3 måneders varsel, dog tidligst  

 til 1. april 2002.
København, den 14. oktober 1999 Statsansattes Kartel Niels Juul Statstjenestemændenes Centralorganisation II Tommy Agerskov Thomsen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Akademikernes Centralorganisation Svend M.
Christensen Finansministeriet P.M.V.
Finn Hoffmann Bilag+++Bilag 1 Protokollat 1 Engangsvederlag til chefer § 1. Område Protokollatet omfatter ansatte i:
 Stk. 2. Følgende stillinger er undtaget:
topchefudvalgets kompetence § 2. Engangsvederlag Engangsvederlag fastsættes af ledelsen efter forhandling med den  

 enkelte chef og ydes uden for cheflønspuljen.
Engangsvederlag kan  

 f.eks. ydes som Stk. 2. Der kan dog ikke ydes engangsvederlag som  

 honorering af merarbejde til ansatte i stillinger, hvortil der er knyttet  

 topcheftillæg.
§ 3. Tillæg for regelmæssigt forekommende merarbejde For regelmæssigt forekommende merarbejde af større omfang kan  

 der i stedet for engangsvederlag efter § 2 ydes et fast tillæg efter  

 principperne i rammeaftale af 24. januar 1996 om konvertering af  

 over/-merarbejde, arbejdstidsbestemte ydelser mv. til faste tillæg.  

 Tillæg forhandles og aftales efter reglerne i § 22, A) i aftalen om  

 lokalløn og chefløn.
§ 4. Øvrige vilkår Ansatte i stillinger omfattet af dette protokollat er undtaget fra  

 reglerne om merarbejde for det pågældende  

 ansættelsesforhold.
København, den 14. oktober 1999 Statsansattes Kartel Niels Juul Statstjenestemændenes Centralorganisation II Tommy Agerskov Thomsen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Akademikernes Centralorganisation Svend M.
Christensen Finansministeriet P.M.V.
Finn Hoffmann 3   Uforbrugte puljemidler og  

 genanvendelige midler opskrives til aktuelt niveau (1.4.99) 4   Arbejdsbestemte tillæg aftalt i  

 henhold til aftale af 10. august 1993   som er ophørt   er  

 videreført i lokallønspuljen, jf. § 3. Aftalerne løber  

 således videre, medmindre de opsiges eller der lokalt indgås  

 aftaler om ændringer.
5   Uforbrugte puljemidler og  

 genanvendelige midler opskrives til aktuelt niveau (1.4.99) 6   Inden for AC's forhandlingsområde  

 er det aftalt, at bestemmelserne under § 22, A), tillige gælder for  

 institutionschefer i lr. 35 og 36, kontorchefer i lr. 36 samt ansatte i  

 stillinger i lr. 36 med anden stillingsbetegnelse end kontorchef (f.eks.  

 økonomichef, sekretariatschef, afdelingsleder, IT-chef) i den  

 udstrækning disse har ledelsesansvar eller kan sidestilles med  

 kontorchefer.
Aftalen omfatter ikke special- og chefkonsulenter omfattet af  

 det nye lønsystem for akademikere.
7   Inden for AC's  

 forhandlingsområde er det aftalt, at protokollatet tillige gælder  

 for institutionschefer i lr. 35 og 36, kontorchefer i lr. 36 samt ansatte i  

 stillinger i lr. 36 med anden stillingsbetegnelse end kontorchef (f.eks.  

 økonomichef, sekretariatschef, afdelingsleder,  IT-chef) i den  

 udstrækning disse har ledelsesansvar eller kan sidestilles med  

 kontorchefer.
Aftalen omfatter ikke special- og chefkonsulenter omfattet af  

 det nye lønsystem for akademikere.
Bilag 2 Indbetaling af pensionsbidrag for tjenestemænd  

 m.fl.
 1. For tjenestemænd og andre ansatte med  

 tjenestemandspensionsret indbetales eventuelle pensionsbidrag til den  

 pensionsordning, hvori vedkommende ansatte er berettiget til optagelse -  

 afhængig af, hvilken organisation, der har forhandlingsretten.
Statsansattes Kartel 2.1. For tjenestemænd og andre ansatte med  

 tjenestemandspensionsret, som er omfattet af Statsansattes Kartels  

 forhandlingsret, indbetales eventuelle pensionsbidrag til  

 StK:Supplementspension i Din Bank A/S.
For tjenestemænd og andre  

 ansatte med tjenestemandspensionsret, som er fyldt 60 år på det  

 tidspunkt, første indbetaling til ordningen skal foretages, skal  

 indbetaling dog ske til StK:Supplementslivrente i StK:Pension.
 2.2. Dog indbetales eventuelle pensionsbidrag for  

 tjenestemænd og ansatte omfattet af civilarbejderloven, som er omfattet  

 af Hærens Konstabel- og Korporalforenings forhandlingsret, til  

 Hærens  Konstabel- og Korporalforenings Pensionsfond.
Statstjenestemændenes Centralorganisation II 3.1. For tjenestemænd og andre ansatte med  

 tjenestemandspensionsret, som er omfattet af Statstjenestemændenes  

 Centralorganisation IIs forhandlingsret, indbetales eventuelle pensionsbidrag  

 til CO II-Konto i PFA Pension.
3.2. Dog indbetales eventuelle pensionsbidrag for tjenestemænd og  

 andre ansatte med tjenestemandspensionsret under forhandlingsområde til PKA/Aktiva Pension A/S.
 Finansministeriet forudsætter, at PKA/Aktiva Pension A/S klausulerer  

 den enkelte ansattes pensionsordning i overensstemmelse med reglerne i § 5 i  

 aftale af 18. maj 1995 om pensionsbidrag af visse faste tillæg.
Lærernes Centralorganisation og Overenskomstansattes  

 Centralorganisation 4.1. For tjenestemænd og andre ansatte med  

 tjenestemandspensionsret, som er omfattet af Lærernes  

 Centralorganisations forhandlingsret, indbetales eventuelle pensionsbidrag  

 til PlusPENSION i Lærernes Pension, jf. dog pkt. 4.2 og 4.3.
 4.2. For tjenestemænd og ansatte omfattet af civilarbejderloven  

 under Centralforeningen for Stampersonels forhandlingsret, tilsluttet  

 Overenskomstansattes Centralorganisation, indbetales eventuelle  

 pensionsbidrag til tillægspensionsordningen i Centralforeningen for  

 Stampersonels Kapitalpensionsfond.
 4.3. For tjenestemænd og ansatte omfattet af  

 civilarbejderloven, som henhører under forhandlingsområdet for  

 andre faglige organisationer tilsluttet Overenskomstansattes  

 Centralorganisation, indbetales eventuelle pensionsbidrag til PFA-Konto i PFA  

 Pension.
Akademikernes Centralorganisation 5. For tjenestemænd og andre ansatte med  

 tjenestemandspensionsret, som er omfattet af Akademikernes  

 Centralorganisations forhandlingsret, indbetales eventuelle pensionsbidrag  

 til den almindelige ordning i den pensionskasse/-ordning, hvori vedkommende  

 ansatte er berettiget til optagelse.
Organisation Pensionskasse/-ordning Ansatte Arkitekters Råd Arkitekternes Pensionskasse Bibliotekarforbundet Bibliotekarernes Pensionsordning i Kommunernes Pensionsforsikring Den almindelige danske Lægeforening Lægernes Pensionskasse Den danske Landinspektørforening Den af Den danske Landinspektørforening etablerede pensionsordning Den danske Præsteforening Pensionsordningen for hjælpepræster i Danica Pension Dansk Farmaceutforening Apotekervæsenets Pensionsordning Dansk Farmaceutforenings Pensionsordning i PFA Pension Jordbrugsakademikernes Forbund Pensionskassen for Jordbrugsakademikere og Dyrlæger Danmarks Jurist- og Økonomforbund Juristernes og Økonomernes Pensionskasse Dansk Tandlægeforening Danica Pension Dansk Magisterforening, Dansk Psykologforening og Gymnasieskolernes  

 Lærerforening Magistrenes Pensionskasse Dansk Mejeriingeniør Forening Dansk Mejeriingeniørforenings Pensionsordning i AP Pension Erhvervssprogligt Forbund PFA Pension Foreningen af Levnedsmiddelingeniører og  kandidater AP Pension Pensionskassen for Jordbrugsakademikere og Dyrlæger Foreningen af Danske Civiløkonomer AP Pension Den danske Dyrlægeforening Pensionskassen for Jordbrugsakademikere og Dyrlæger Ingeniørforbundet i Danmark Pensionskassen for teknikum- og diplomingeniører Danske civil- og akademiingeniørers Pensionskasse Dansk Kiropraktor-Forening Codan Hovedorganisationen af Officerer i Danmark HOD-Pension i Tryg-Baltica Forsikring Forbundet af Kandidatforeninger fra Musikkonservatorierne Pensionsordningen for tjenestemandslignende ansatte organister i  

 folkekirken i Danica Pension Foreningen af Skibsinspektører under søfartsstyrelsen Pensionskassen for teknikum- og diplomingeniører Danske civil- og akademiingeniørers Pensionskasse Adjunkt/lektorgruppen i Handelsskolernes Lærerforening CO II-Konto i PFA Pension 1   Dog kan der  ikke aftales  

 pensionsbidrag af eksisterende tillæg for personalegrupper, hvor det i  

 forbindelse med, at der er indført nye lønsystemer, er aftalt,  

 at ansatte, der forbliver på det gamle lønsystem, kun kan  

 få engangsvederlag.
Der kan således ikke aftales pensionsbidrag  

 af eksisterende (ikke-pensionsgivende) lokallønstillæg til  

 overenskomstansatte akademikere.
2   Inden for AC's forhandlingsområde  

 er det aftalt, at protokollatet tillige gælder for institutionschefer i  

 lr. 35 og 36, kontorchefer i lr. 36 samt ansatte i stillinger i lr. 36 med  

 anden stillingsbetegnelse end kontorchef (f.eks. økonomichef,  

 sekretariatschef, afdelingsleder, IT-chef) i den udstrækning disse har  

 ledelsesansvar  eller kan sidestilles med kontorchefer.
Aftalen omfatter ikke  

 special- og chefkonsulenter omfattet af det nye lønsystem for  

 akademikere.
