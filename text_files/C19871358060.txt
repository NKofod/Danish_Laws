 Retsgrundlaget for Det europæiske økonomiske Fællesskabs ordning om ydelse  

 af produktionsrestitutioner i korn- og rissektoren er angivet i bilag 1.
1. Anvendelsesområde Genstand for ydelse af produktionsrestitution i henhold til bestemmelserne  

 i denne vejledning er stivelse af hvede, majs, ris, brudris, kartofler eller  

 visse heraf afledte produkter, (jfr. bilag 2), der anvendes til fremstilling  

 af færdigvarer henhørende under toldpositionerne i bilag 3.
2. Definitioner I denne vejledning forstås ved:
 - Stivelse: Basisstivelse eller et produkt, der er afledt af  

 stivelse, som opført i bilag 2 (basisprodukter).
 - Færdigvarer: Godkendte produkter, der henhører under  

 toldpositionerne i bilag 3.
 - Fabrikanten: En juridisk eller fysisk person, der anvender  

 stivelsen til fremstilling af de godkendte færdigvarer.
 - Produktionsår: Tiden fra 1. juli til 30. juni.
3. Produktionsrestitution 3.1.  Produktionsrestitutionen fastsættes for et kvartal.  

 Restitutionssatsen offentliggøres i EF-Tidende og kan fås oplyst ved  

 henvendelse til EF-direktoratets I-kontor.
3.2.  Dagen for EF-direktoratets modtagelse af fabrikantens  

 ansøgning om restitutionscertifikat (jfr. pkt. 5) er bestemmende for  

 restitutionssatsens størrelse.
Det er en betingelse for opnåelse af  

 produktionsrestitution, at fabrikanten er i besiddelse af et  

 restitutionscertifikat udstedt af EF-direktoratet.
 3.3.  Såfremt forarbejdningen finder sted i produktionsåret efter  

 det produktionsår, hvori restitutionscertifikatet er udstedt, justeres  

 restitutionsbeløbet på grundlag af forskellen mellem den gamle og den nye  

 interventionspris for majs.
 3.4.  I produktionsårene 1987/88 og 1988/89 vil EF-direktoratet  

 beregne restitutionsbeløbet på basis af hvedestivelse, medmindre fabrikanten  

 over for toldvæsenet dokumenterer, at stivelsen stammer fra majs, ris,  

 kartofler eller et heraf afledt produkt, jfr. bilag 2.
4. Bevilling til Produktionsrestitution for stivelse 4.1.  Forinden fremstillingen af færdigvarer påbegyndes, skal  

 fabrikanten hos toldvæsenet have meddelt bevilling til produktionsrestitution  

 for stivelse.
 Ansøgning om bevilling skal indeholde følgende oplysninger:
- Fabrikantens navn og adresse - Stivelsens (basisproduktets) art med angivelse af toldposition, som  

 anført i bilag 2.
 - Færdigvarernes art med angivelse af toldposition, som anført i bilag 3.
 - Produktionssted/steder.
 - Beskrivelse/toldposition af evt. andre produkter end de godkendte  

 færdigvarer, hvortil virksomheden anvender stivelse.
 - Opbevaringsform for basisprodukterne, f.eks. sække, beholdere (siloer).
 Ansøgningen skal indsendes til distriktstoldkammeret.
 4.2.  I bevillingen til produktionsrestitution for stivelse har  

 toldvæsenet bl.a. fastsat:
 - Opbevaring af basisprodukter samt fremstilling af og opbevaring af  

 færdigvarer skal ske i lokaler, der er godkendt af toldvæsenet.
- Såvel basisprodukter som færdigvarer skal opbevares særskilt, således at  

 der ikke kan ske sammenblanding med andre varer.
Fremstillingen af de  

 pågældende varer skal ske adskilt fra anden produktion.
 - Forinden tilførslen af et givet parti basisprodukter skal der til  

 toldvæsenet afgives kontroleksemplar T nr. 5 (form A 56) for det pågældende  

 parti.
 - I hvilket omfang, der skal ske prøveudtagning og analyse af de enkelte  

 partier af basisprodukter.
 - Forinden basisprodukterne skal indgå i fremstillingen, skal der afgives  

 en skriftlig anmeldelse til toldvæsenet.
 - Når basisprodukterne er anvendt til fremstilling af færdigvarer, skal  

 virksomheden afgive en skriftlig færdiganmeldelse til toldvæsenet.
 - Færdiganmeldelsen skal indeholde en opstilling over de produktioner af  

 færdigvarer, i hvilke den anmeldte mængde basisprodukter er indgået.
- Færdiganmeldelsen skal være vedlagt dokumentation for indkøb og levering  

 af stivelsen samt navn og adresse på den virksomhed, der har leveret  

 stivelsen.
Endvidere skal oplyses navn og adresse på stivelsesproducenten.
 - Ønsker virksomheden forudbetaling af støtten, jfr. pkt. 8, anmodes der  

 herom i færdiganmeldelsen.
 - Der skal dagligt føres et specificeret lager og produktionsregnskab.
 - Toldvæsenet har ret til under oplagringen og i forbindelse med  

 fremstillingen at kræve mængden af basisprodukter og færdigvarer opgjort ved  

 vejning eller på anden måde samt til uden erstatning at udtage prøver.  

 Toldvæsenet kan endvidere kræve angivet analyseattester, recepter o.lign.
 - Toldvæsenet har til enhver tid ret til at foretage eftersyn i  

 produktionsvirksomhederne og til at gennemgå recepter, forretningsbøger,  

 øvrige regnskabsmateriale og korrespondance m.v. i produktionsvirksomhederne.  

 Virksomheden skal yde toldvæsenet den bistand, der er nødvendig ved  

 foretagelse af de nævnte eftersyn, ligesom det påhviler virksomheden at  

 foretage det nødvendige arbejde i forbindelse med toldvæsenets undersøgelser.
5. Ansøgning om restitutionscertifikat 5.1.  Fabrikanten skal endvidere, inden produktionen påbegyndes,  

 skriftligt anmode EF-direktoratet om udstedelse af restitutionscertifikat.
 5.2.  Fabrikanten skal i ansøgningen om udstedelse af  

 restitutionscertifikat anføre følgende:
 - Navn og adresse.
 - Kvantum stivelse, der skal forarbejdes til en godkendt færdigvare.
 - Toldposition for og beskrivelse af den(de) godkendte færdigvarer, som  

 stivelsen skal anvendes til.
 - Produktionssted/steder.
 - Den beregnede periode for produktionen.
 - Erklæring om, at stivelsen, der skal anvendes, ikke stammer fra andre  

 råvarer end majs, hvede, ris eller kartofler.
5.3.  Ansøgningen om restitutionscertifikat skal ledsages af en  

 sikkerhedsstillelse på 25 ECU (p.t. kr. 218,87) pr. ton basisstivelse, i  

 givet fald multipliceret med den i bilag 2 anførte koefficient for den type  

 stivelse, der anvendes.
Sikkerheden kan stilles i rede penge eller i form af  

 en bank- eller forsikringsgaranti.
Garantibreve skal affattes som vist i  

 bilag 4.
6. Restitutionscertifikat 6.1.  Restitutionscertifikat betragtes som udstedt på den dato,  

 hvor ansøgningen modtages af EF-direktoratet.
 6.2.  Restitutionscertifikatet og den herpå anførte  

 restitutionssats har gyldighed fra modtagelsesdagen og indtil udgangen af det  

 kvartal, der følger efter det kvartal, i hvilket certifikatet er udstedt,  

 jfr. dog pkt. 3.3.
 6.3.  Tildeling af et restitutionscertifikat giver fabrikanten  

 ret til udbetaling af den i certifikatet anførte restitution, når toldvæsenet  

 over for EF-direktoratet bekræfter, at stivelsen er blevet forarbejdet til  

 den godkendte færdigvare.
 6.4.  Restitutionscertifikatet skal sammen med den i bevillingen  

 nævnte færdiganmeldelse fremlægges for toldvæsenet til attestation af de på  

 bagsiden anførte produktionsoplysninger.
 6.5.  Rettighederne i henhold til restitutionscertifikatet kan  

 ikke overdrages.
 6.6.  Af hensyn til endelig afregning og frigivelse af  

 sikkerhedsstillelsen skal restitutionscertifikatet straks efter  

 færdigudnyttelse eller snarest efter gyldighedsperiodens udløb indsendes til  

 EF-direktoratet.
 6.7.  Når EF-direktoratet har modtaget certifikatet retur,  

 betragtes det som færdigudnyttet i henhold til afskrivningerne på bagsiden.
7. Udbetaling af produktionsrestitution Udbetaling af produktionsrestitution foretages af EF-direktoratet.  

 Udbetalingen finder sted snarest efter, at EF-direktoratet fra toldvæsenet  

 har modtaget det originale kontroleksemplar T nr. 5, forsynet med  

 toldvæsenets påtegning om, at det angivne parti stivelse er blevet anvendt  

 til fremstilling af den godkendte færdigvare.
8. Forudbetaling af produktionsrestitution Forudbetaling af produktionsrestitution kan finde sted 30 dage efter, at  

 toldvæsenet har modtaget en færdiganmeldelse, der kan accepteres, og hvori  

 virksomheden har anmodet om forudbetaling af restitutionen.
Det er en  

 forudsætning, at virksomheden over for EF-direktoratet stiller en sikkerhed  

 af samme størrelse som forudbetalingen, og at der samtidig indsendes en kopi  

 til EF-direktoratet af den til toldvæsenet indleverede  

 forudbetalingsanmodning.
9. Frigivelse/inddragelse af sikkerhedsstillelse 9.1.  Den i henhold til pkt. 5.3 og pkt. 8 stillede sikkerhed  

 frigives, når EF-direktoratet har konstateret, at den i  

 restitutionscertifikatet angivne mængde stivelse er forarbejdet til de  

 anførte færdigvarer inden for certifikatets gyldighedsperiode.
 9.2.  Betingelserne for forarbejdning af stivelsen betragtes som  

 opfyldt, såfremt mindst 95% af den i certifikatet angivne mængde stivelse er  

 forarbejdet til den anførte færdigvare.
 9.3.  Forarbejdes mindre end 95%, fortabes et garantibeløb  

 svarende til forskellen mellem den faktisk anvendte mængde og den i rubrik 6  

 på certifikatet anførte mængde.
 9.4.  Sikkerheden frigives også, såfremt produktionen ikke har  

 kunnet finde sted på grund af force majeure.
10. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
11. Ikrafttrædelsesbestemmelser Vejledningen har virkning fra den 1. juli 1987.
Bilag 1 Retsgrundlag Rådsforordning nr. 2727/75 af 29. oktober 1975 om den fælles  

 markedsordning for korn, senest ændret ved forordning nr. 1900/87.
 Rådsforordning nr. 1418/76 af 21. juni 1976 om den fælles markedsordning  

 for ris, senest ændret ved forordning nr. 1907/87.
 Rådsforordning nr. 1009/86 af 25. marts 1986 om almindelige regler for  

 produktionsrestitutioner i korn- og rissektoren.
 Kommissionsforordning nr. 2169/86 af 10. juli 1986 om de nærmere regler  

 for kontrol og udbetaling af produktionsrestitutioner i korn- og rissektoren,  

 senest ændret ved forordning nr. 1806/87.
 Landbrugsministeriets bekendtgørelse nr. 416 af 25. juni 1986 om ydelse af  

 produktionsrestitution for stivelse.
Bilag 2 BILAG I (* 1) Den angivne koefficient skal bruges for stivelse med et  

 tørstofindhold på mindst 87% for majs-, ris- og hvedestivelse, og 80% for  

 kartoffelstivelse.
Produktionsgodtgørelsen, der betales for basisstivelse med  

 lavere tørstofindhold end ovenfor nævnt, skal justeres efter følgende regler:
1. Majs-, ris- og hvedestivelse 2. Kartoffelstivelse Tørstofindholdet i stivelsen fastsættes ved brug af fremgangsmåden i bilag  

 II til Kommissionens forordning (EØF) nr. 1908/84 (EFT nr.
L 178 af 5. 7.  

 1984, s. 22).
 Når der ydes produktionsrestitution for anvendelse af stivelse henhørende  

 under pos. 11.08 i den fælles toldtarif, skal stivelsesenheden i tørstoffet  

 være på mindst 97%.
 Ved bestemmelse af stivelsesenheden anvendes den i bilag II til denne  

 forordning nævnte metode.
 (* 2) Produktionsgodtgørelsen udbetales for produktet i disse positioner  

 med et tørstofindhold på mindst 78%. Godtgørelsen for produkter i disse  

 positioner med tørstofindhold under 78% skal justeres efter følgende regel:
(* 3) Der ydes produktionrestitution for D-glucitol (sorbitol) i vandig  

 opløsning med et tørstofindhold på mindst 70%. Såfremt tørstofindholdet er  

 lavere end 70%, justeres produktionsrestitutionen efter nedenstående formel:  

 faktisk % tørstof (* 4) Produktionsrestitutionen ydes for det faktiske tørstofindhold af  

 stivelse eller dekstrin.
