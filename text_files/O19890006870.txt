Resumé A, der havde bopæl i Danmark, lånte en tysk ejet og tysk  

 registreret bil til rallykørsel i Vesttyskland.
A søgte rigspolitichefen om  

 tilladelse til at benytte bilen til prøvekørsel her i landet i forbindelse  

 med  

 reparation af bilen.
Rigspolitichefen afslog ansøgningen under henvisning  

 til,  

 at der ikke forelå ganske særlige grunde til at meddele dispensation.  

 Rigspolitichefen tilføjede senere, at der efter fast praksis ikke gives  

 tilladelse til privat kørsel i Danmark, bortset fra egentransport mellem  

 grænsen og bopælen i de tilfælde, hvor den pågældende opholder sig i udlandet  

 i erhvervsøjemed flere dage ad gangen og herunder skal anvende køretøjet.  

 Justitsministeriet stadfæstede afslaget.
Ombudsmanden udtalte, at bestemmelsen i § 106 i registreringsbekendtgørelsen  

 indeholder hjemmel for, at der i to tilfældegrupper kan dispenseres fra  

 registreringspligten.
Myndighedernes anførte praksis syntes udelukkende at  

 afspejle den ene tilfældegruppe.
Ombudsmanden fandt dette uforeneligt med  

 indholdet af registreringsbekendtgørelsens § 106. Han henstillede til  

 Justitsministeriet at genoptage sagens behandling.(J.nr. 1988-1452-611).
 Dispensation for registreringspligten.
 A klagede over en afgørelse  

 fra Justitsministeriet om afslag på ansøgning om tilladelse til at benytte et  

 tysk registreret køretøj til prøvekørsel her i landet i forbindelse med  

 reparationer af køretøjet.
Af sagens akter fremgik det,  

 at A i 1987 ansøgte rigspolitichefen, Centralregisteret for Motorkøretøjer,  

 om tilladelse til at prøvekøre en tysk registreret bil, mærket Ford Sierra,  

 efter reparation ca. 2 gange pr. måned i omegnen af hans bopæl i Næstved og  

 til kørsel til og fra færgen i Rødby eller Gedser.
A oplyste, at den  

 pågældende bil er tysk ejet, og at han lånte bilen af ejeren til rallykørsel,  

 som udelukkende fandt sted i Vesttyskland.
Endelig oplyste A, at det antal  

 kilometer, køretøjet forventedes at tilbagelægge i det kommende år, var ca.  

 10.000 kilometer, heraf 400 kilometer i Danmark.
 I en skrivelse meddelte Centralregisteret  

 for Motorkøretøjer A, at centralregisteret ikke kunne imødekomme det  

 ansøgte, da der ikke forelå ganske særlige grunde til ikke at kræve køretøjet  

 indregistreret i Danmark, jf. § 106 i Justitsministeriets bekendtgørelse om  

 registrering af motorkøretøjer m.v.
A tilbagesendte centralregisterets  

 skrivelse med supplerende oplysninger.
A oplyste således bl.a., at han ikke  

 - efter hans opfattelse - kunne anses som egentlig bruger af køretøjet i  

 registreringsbekendtgørelsens forstand, idet han i Danmark kun benyttede  

 bilen til nødvendig kørsel til og fra færgen i Rødby og til prøvekørsel  

 efter reparation.
A gjorde gældende, "at der ikke alene foreligger  

 ganske  

 særlige grunde til ikke at kræve køretøjet indregistreret her i landet (også  

 og allerede fordi køretøjets ejer af forståelige grunde modsætter sig noget  

 sådant), men ... (også), at køretøjet ganske overvejende skal anvendes  

 udenfor  

 landets grænser, begge dele, jf.
RB § 106, 1. pkt., jf. § 105, stk. 1".
 I den anledning meddelte  

 centralregisteret A i en skrivelse følgende:
 "... man...betragter Dem  

 (fortsat) som bosat her i landet i forbindelse med spørgsmålet om  

 registreringspligt, jf. registreringsbekendtgørelsens § 105, stk. 1,  

 og...Centralregisteret...finder (ikke), at der foreligger sådanne særlige  

 grunde til ikke at kræve køretøjet registreret her i landet, at man kan  

 tillade, at De benytter køretøjet her i landet uden dansk registrering, jf.  

 registreringsbekendtgørelsens § 106.
Det tilføjes, at tilladelse  

 til kørsel her i landet i medfør af § 106 i almindelighed kun gives til  

 personer, der i forbindelse med deres erhverv regelmæssigt opholder sig i  

 udlandet i flere dage ad gangen, hvor de ved erhvervsudøvelsen skal anvende  

 et  

 køretøj de ejer, eller som de af deres arbejdsgiver har fået stillet til  

 vedvarende  

 disposition.
Tilladelse gives ifølge fast praksis kun til direkte kørsel fra  

 grænsen til de pågældendes bopæl og retur i forbindelse med week-end- og  

 ferieophold  

 samt ved sædvanlige højtider.
..." Ved en påtegning på centralregisterets  

 skrivelse meddelte A, at han agtede at lade bilen transportere på lad fra og  

 til færgen i Rødby, hvilket medførte, at hans ansøgning nu alene omfattede  

 tilladelse til prøvekørsel efter reparationer.
 Centralregisteret meddelte A  

 i en skrivelse, at registeret måtte fastholde sine tidligere afgørelser.
A klagede til Justitsministeriet  

 over centralregisterets afgørelse.
A bemærkede, at hans ansøgning fortsat  

 alene  

 omfattede tilladelse til prøvekørsel efter reparation som anført i hans  

 seneste påtegningsskrivelse til centralregisteret.
 I anledning af A's klage  

 udtalte rigspolitichefen i en skrivelse til Justitsministeriet,  

 Færdselssikkerhedsafdelingen,  

 følgende:
 "...
Vedrørende spørgsmålet om  

 tilladelse til kørsel i Danmark med udenlandsk registreret køretøj, uagtet  

 klageren har bopæl her i landet, er der ved de nævnte skrivelser meddelt ham,  

 at han i medfør af registreringsbekendtgørelsens § 106 ikke kan få tilladelse  

 til at benytte køretøjet til den ansøgte kørsel her i landet.
Denne afgørelse  

 er efter min opfattelse i overensstemmelse med sædvanlig praksis, hvorefter  

 der ikke gives tilladelse til privat kørsel i Danmark, bortset fra  

 egentransport  

 mellem grænsen og bopælen, såfremt pågældende opholder sig i udlandet i  

 erhvervsøjemed  

 i flere dage ad gangen.
 Det af klageren i skrivelse  

 af... oplyste giver mig ikke anledning til yderligere bemærkninger.
Det skal herefter indstilles,  

 at min afgørelse fastholdes." Justitsministeriet,  

 Færdselssikkerhedsafdelingen, meddelte A, at ministeriet efter en gennemgang  

 af sagen ikke havde fundet grundlag for at ændre rigspolitichefens  

 afgørelse.
Ved afgørelsen havde Justitsministeriet lagt til grund, at det  

 antal kilometer, som bilen forventedes at tilbagelægge i det kommende år, var  

 ca.  

 10.000 kilometer,  

 heraf ca.  

 100 kilometer  

 i Danmark.
Som begrundelse for afgørelsen anførte Justitsministeriet bl.a.  

 følgende:
 "...
Justitsministeriet finder...ikke  

 grundlag for i medfør af registreringsbekendtgørelsens § 106 at give Dem  

 tilladelse  

 til at benytte en udenlandsk registreret bil til kørsel her i landet.
Denne  

 afgørelse  

 er i overensstemmelse med fast praksis, hvorefter der ikke gives tilladelse  

 til privat kørsel i Danmark, bortset fra egentransport mellem grænsen og  

 bopælen i forbindelse med weekend- og ferieophold samt ved nødvendige  

 højtider, såfremt den pågældende opholder sig i udlandet i erhvervsøjemed i  

 flere dage ad gangen.
..." I en skrivelse fremsendte A  

 sine bemærkninger til Justitsministeriets afgørelse.
A anmodede samtidig  

 Justitsministeriet om at oplyse, hvorvidt han havde pligt til at lade  

 køretøjet indregistrere på danske nummerplader, såfremt køretøjet aldrig  

 befandt  

 sig med egne hjul på offentlig vej.
A anførte endvidere, at køretøjet alene  

 anvendes til rallykørsel og på grund af sin konstruktion og udrustning er  

 uanvendelig til fornøjelseskørsel med familie og venner eller til  

 ærindekørsel m.v., og at han derfor ikke mente, at den ansøgte kørsel kunne  

 betragtes som privatkørsel.
 I den anledning meddelte  

 Justitsministeriet A i en skrivelse følgende:
 "... Justitsministeriet  

 (finder) efter en fornyet gennemgang af sagen ikke grundlag for at ændre  

 afgørelsen.... Afgørelsen er i overensstemmelse med fast praksis, hvorefter  

 der ikke i  

 medfør af registreringsbekendtgørelsens § 106 gives tilladelse til privat  

 kørsel i Danmark udover de tilfælde, der er nævnt i Justitsministeriets  

 skrivelse af..., og hvorefter der kun i helt specielle tilfælde gives en  

 yderst begrænset tilladelse til erhvervsmæssig kørsel i Danmark.  

 Justitsministeriet  

 finder ikke grundlag for at fravige praksis i denne sag.
..." I klagen til mig anførte A,  

 at han fandt det utilfredsstillende, at myndighederne blot havde henholdt sig  

 til en fast praksis og ikke behandlet hans sag konkret og meddelt ham, hvilke  

 konkrete momenter der var lagt til grund for den trufne afgørelse.
 I en skrivelse til  

 Justitsministeriet anførte jeg følgende:
 "...
 Den bil, der er tale om i det  

 foreliggende tilfælde, anvendes til kørsel af ca. 10.000 km i udlandet om  

 året, og der er ansøgt om tilladelse til i forbindelse med prøvekørsel at  

 køre  

 10 x  

 10 km  

 her i  

 landet om året.
 Betingelsen i bekendtgørelsens  

 § 106 "overvejende anvendes" synes således at være opfyldt.  

 Justitsministeriet har begrundet sin afgørelse med, at det er fast praksis,  

 at  

 der ikke gives tilladelse til "privat kørsel" i Danmark bortset fra  

 egentransport mellem grænsen og bopælen ved bestemte lejligheder, såfremt den  

 pågældende opholder sig i udlandet i erhvervsøjemed i flere dage ad gangen.
 Umiddelbart forekommer den  

 foreliggende sag at være en atypisk sag i forhold til den beskrevne praksis.  

 Jeg henviser til, at der er tale om korte prøvekørsler fra (A's) bopæl og  

 således ikke om "privat kørsel" i sædvanlig forstand.
Forudsætningen for, at et  

 afslag kan meddeles med henvisning til den fast fulgte praksis, er efter min  

 opfattelse, at det ansøgte kan relateres til denne praksis og ikke er et  

 atypisk tilfælde i forhold til det område, inden for hvilket den faste  

 praksis  

 er etableret.
Således som sagen foreligger oplyst, må jeg stille mig  

 tvivlende  

 overfor, hvorvidt et afslag kan meddeles blot med henvisning til, at det  

 ansøgte  

 ikke falder inden for det område, hvor der efter fast praksis gives  

 tilladelse.
 Jeg anmoder om, at  

 Justitsministeriet på baggrund af det anførte på ny overvejer sagen.
 Hvis ministeriet efter den  

 fornyede overvejelse af sagen fortsat afslår ansøgningen, anmoder jeg om en  

 udtalelse i anledning af (A's) klage med en redegørelse for, hvilke hensyn  

 ministeriet har lagt vægt på ved afgørelsen.
..." I den anledning indhentede  

 Justitsministeriet en udtalelse fra rigspolitichefen, der i en  

 påtegningsskrivelse  

 anførte følgende:
 "...
 Meddelelse af tilladelse i  

 medfør af reglen i registreringsbekendtgørelsens § 106 må efter  

 Centralregisterets  

 opfattelse kræve, at der foreligger et tilfælde, hvor ganske særlige grunde  

 til  

 ikke at kræve køretøjet registreret her i landet gør sig gældende med en vis  

 vægt, samtidig med at en eventuel tilladelse må kunne udformes således, at i  

 hvert fald en vis praktisk politimæssig kontrol er mulig.
 Ved afgørelsen af den  

 foreliggende sag har Centralregisteret indledningsvis bemærket, at der ikke  

 er tale om et tilfælde, som ligger inden for det område, hvor der efter  

 årelang fast praksis kan gives tilladelse, jf. nærmere Justitsministeriets  

 skrivelse af... Derefter har Centralregisteret vurderet, om de af ansøgeren  

 fremførte omstændigheder alligevel kunne føre til en tilladelse.
 Når Centralregisteret har  

 fundet, at dette ikke er tilfældet, skyldes det såvel baggrunden for det  

 ansøgte som de kontrolmæssige hensyn og konsekvenser af en eventuel  

 tilladelse.
 Herved finder  

 Centralregisteret at måtte tillægge de sidstnævnte hensyn afgørende betydning  

 under hensyn til, at det i praksis - uden indsættelse af uforholdsmæssige  

 ressourcer - ville være helt umuligt for politiet at føre kontrol med, om  

 vilkårene for en tilladelse som den ansøgte overholdes.
 Såvel spørgsmålet om,  

 hvorvidt et konkret tilfælde kan betragtes som en "prøvekørsel efter  

 reparation" som vilkåret om en maximalgrænse på f. eks. 10 x  

 10 km, er efter Centralregisterets  

 mening praktisk talt helt umulige for politiet at anvende og ville reelt  

 medføre, at der her i landet åbnedes for ukontrollabel lystkørsel med  

 udenlandsk  

 indregistrerede rallybiler.
 På den baggrund har  

 Centralregisteret ved afgørelsen af sagen fundet, at der ikke foreligger  

 sådanne særlige omstændigheder som nævnt i registreringsbekendtgørelsens §  

 106.
..." I en skrivelse henholdt Justitsministeriet  

 sig til rigspolitichefens udtalelse.
 Jeg udtalte følgende i en  

 skrivelse til A:
 "§§ 105 og 106 i Justitsministeriets  

 bekendtgørelse nr. 678 af 6. oktober 1986 om registrering af motorkøretøjer  

 m.v. har følgende indhold:
 § 105.
 "Hvis ejeren (brugeren)  

 af et fra udlandet indført køretøj, der er registreringspligtigt efter § 1,  

 har bopæl her i landet, skal køretøjet registreres eller samtlige  

 nummerplader afleveres til politiet inden 14 dage, efter at det er indført.  

 Med bopæl sidestilles, at den pågældende har opholdt sig her i landet i 1  

 år, eller, hvis han har opholdt sig her i afbrudte perioder, at han inden for  

 de sidste 24 måneder eller derunder har været her i landet tilsammen 365  

 dage.
Stk. 2.  

 Tager en ejer  

 (bruger), der ikke har bopæl her i landet, efter køretøjets indførelse bopæl  

 her i landet, eller overgår køretøjet fra ham til en ejer (bruger), der har  

 bopæl  

 her i landet, skal køretøjet registreres eller nummerpladerne afleveres til  

 politiet inden 14 dage derefter.
Stk. 1, 2. pkt., finder tilsvarende  

 anvendelse." § 106.
"Hvis et køretøj, der  

 skal registreres efter § 105, ganske overvejende anvendes uden for landets  

 grænser, eller hvis der i øvrigt foreligger ganske særlige grunde til ikke at  

 kræve et udenlandsk køretøj registreret her i landet, kan centralregisteret  

 tillade, at køretøjet benyttes her i landet uden dansk registrering.  

 Centralregisteret  

 fastsætter i hvert enkelt tilfælde vilkårene for tilladelsen, herunder  

 eventuelt en tidsbegrænsning af tilladelsen.
Tilladelsen skal medbringes  

 under kørsel her i landet og på forlangende forevises for politiet." Bestemmelsen i § 106 indeholder  

 således hjemmel for, at der kan dispenseres for registreringspligten efter §  

 105 i følgende to tilfælde:
1) Tilfælde, hvor et køretøj  

 ganske overvejende anvendes uden for landets grænser, eller 2) tilfælde, hvor der i  

 øvrigt foreligger ganske særlige grunde til ikke at kræve et udenlandsk  

 køretøj registreret her i landet.
 Bestemmelsen omtaler ikke i  

 øvrigt forhold, der skal tages i betragtning ved afgørelsen af, om tilladelse  

 kan gives.
Ved Justitsministeriets  

 afgørelse lagde ministeriet til grund, at køretøjet i den heromhandlede sag  

 forventedes  

 at køre ca. 10.000 kilometer det kommende år, heraf  

 100 kilometer  

 i Danmark.
Betingelsen  

 i §  

 106, l. led,  

 "overvejende anvendes uden for landets grænser", er således  

 utvivlsomt opfyldt.
 I (rigspolitichefens seneste)  

 udtalelse, hvortil Justitsministeriet har henholdt sig, har rigspolitichefen  

 henvist til, at meddelelse af tilladelse i medfør af § 106 må "kræve, at  

 der foreligger et tilfælde, hvor ganske særlige grunde til ikke at kræve  

 køretøjet  

 registreret her i landet gør sig gældende med en vis vægt, samtidig med at  

 en eventuel tilladelse må kunne udformes således, at i hvert fald en vis  

 praktisk politimæssig kontrol er mulig". Myndighederne har ikke fundet,  

 at tilladelse på baggrund heraf kunne meddeles i det foreliggende tilfælde.
Denne beskrivelse af praksis  

 synes ikke at afspejle de to ovennævnte tilfældegrupper i  

 registreringsbekendtgørelsens  

 § 106, der hver især kan give anledning til dispensation.
Beskrivelsen er i  

 øvrigt  

 formuleret på en måde, der i vidt omfang svarer til den ovenfor under 2)  

 nævnte  

 betingelse.
Medmindre der ikke er tale om en udtømmende beskrivelse af  

 praksis,  

 må jeg forstå det således, at den under 1) nævnte fritagelsesadgang nærmest  

 har mistet sin betydning som selvstændigt dispensationsgrundlag.
Dette  

 forekommer  

 ikke foreneligt med indholdet af registreringsbekendtgørelsens § 106, hvor  

 der  

 udtrykkeligt er fastsat to alternative grundlag for at meddele fritagelse.
Centralregisteret har endvidere  

 anført nogle kontrolmæssige hensyn.
Jeg er for så vidt ikke uenig i, at  

 sådanne hensyn kan inddrages i vurderingen af, om fritagelse bør meddeles.
De  

 nærmere krav, der stilles til mulighederne for at føre politimæssig kontrol,  

 må imidlertid sammenholdes med de tilsvarende krav i tilfælde, hvor  

 tilladelse  

 gives efter den praksis, der er beskrevet i sagen, d.v.s. i tilfælde af  

 egentransport mellem grænsen og bopælen ved bestemte lejligheder.
Således som  

 sagen foreligger oplyst, kan jeg ikke anse det for godtgjort, at de  

 kontrolmæssige muligheder er bedre inden for det område, hvor tilladelse  

 efter  

 praksis gives, end i det foreliggende tilfælde.
 På baggrund af de  

 synspunkter, som jeg har anført, har jeg samtidig hermed henstillet til  

 Justitsministeriet at genoptage sagens behandling og meddele Dem en fornyet  

 afgørelse.
 Samtidig har jeg udbedt mig  

 underretning om Justitsministeriets fornyede afgørelse til Dem .
