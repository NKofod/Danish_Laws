 Det lokale nævn giver afslag på ansøgning om sendetilladelse med den  

 begrundelse, at radioen ikke har kunnet forhandle sig til rette om fordeling  

 af sendetid med den eksisterende radio, der har sendetilladelse til 24 timer  

 i døgnet.
Udvalget fandt ikke, at nævnet har været berettiget til som sket at  

 undlade at tage stilling til klagerens ansøgning.
Først når der eventuelt er  

 meddelt klageren sendetilladelse, kan denne henvises til forhandling med den  

 eksisterende tilladelseshaver om sendetidens fordeling.
 Udvalget behandlede på sit møde den 18. september 1989 en klage fra  

 foreningen Radio Odin's Venner over en afgørelse om afslag på foreningens  

 ansøgning om sendetilladelse, som Det Lokale Radionævn i Vojens har meddelt i  

 skrivelse af 29. juni 1989.
I skrivelsen fra nævnet hedder det, at der kun er 1 frekvens til rådighed  

 for lokal radiovirksomhed i kommunen og at Radio Vojens har sendetilladelse  

 til 24 timer i døgnet.
Nævnet henstiller på den baggrund, at Radio Odin  

 forhandler sendetidsfordeling med Radio Vojens, hvorefter nævnet igen vil  

 behandle ansøgningen.
I brev af 19. juli 1989 anfører Radio Odin blandt andet, at det i andre  

 kommuner er normal praksis, at flere lokalradioer kan deles om den samme  

 frekvens, og at Radio Vojens kun sender ca. 35 timer pr. uge, hvorefter der  

 er ca. 133 timer til rådighed for andre radioer.
Endvidere har Radio Odin  

 kontaktet Radio Vojens, der ikke ønsker at forhandle sendetid med en radio,  

 der ikke har sendetilladelse.
 I udtalelse af 11. september 1989 fra nævnet oplyses det, at nævnet ikke  

 har givet afslag på Radio Odin's ansøgning om sendetilladelse, men henstillet  

 til foreningen at indlede forhandlinger med Radio Vojens om fordeling af  

 sendetid.
 I en supplerende udtalelse af 13. september 1989 fra Radio Odin fastholdes  

 det, at man har kontaktet Radio Vojens angående sendetidsfordeling, men at  

 Radio Vojens ikke ønsker at forhandle med en radio uden sendetilladelse.  

 Dette er meddelt nævnet af Radio Odin.
Udvalget vedr.
Lokal Radio og TV finder ikke, at nævnet har været  

 berettiget til som sket at undlade at tage stilling til klagerens ansøgning  

 om en sendetilladelse.
Først når der evt. er meddelt klageren  

 sendetilladelse, kan denne henvises til forhandling med den eksisterende  

 tilladelseshaver om sendetidens fordeling.
 Nævnet skal genoptage behandlingen af klagerens ansøgning.
 Udvalgets afgørelse er enstemmig.
