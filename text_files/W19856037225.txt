Indklagede havde ophævet en uddannelsesaftale med en elev med den  

 begrundelse dels, at virksomheden havde for mange penge til gode og dels, at  

 eleven måske ikke har været moden nok til den uddannelse, der var påtænkt.  

 Ophævelsen var uberettiget.
Eleven tilkendt erstatning.
Sagen behandlet som  

 udeblivelsessag.
I nævnet til behandling af tvistigheder mellem efg-elever og  

 praktikvirksomheder er der den 30. januar 1985 på grundlag af vedtagelse i  

 nævnsmøde den 7. januar 1985 i sag nr. 7/1984: efg-elev A mod B (kontorfaget)  

 afsagt sålydende KENDELSE: Mellem A, født den 9. april 1964, og B blev der den 4. januar  

 1983 oprettet en uddannelsesaftale, hvorefter A skulle uddannes i kontorfaget  

 med uddannelsesperiode fra den 4. januar 1983 til den 3. januar 1985.
Virksomheden ophævede uddannelsesaftalen den 11. januar 1984 med følgende  

 begrundelse: »Dels at virksomheden har for mange penge til gode og dels,  

 at eleven måske ikke har været moden nok til den uddannelse, der var  

 tiltænkt.« Ved skrivelse af 9. april 1984 har klageren A ved sin faglige organisation  

 indbragt sagen for Tvistighedsnævnet med påstand om, at indklagede B  

 tilpligtes at betale klageren en erstatning på 62.542 kr. for uberettiget  

 ophævelse af uddannelsesaftalen.
Beløbet fremkommer således:
 Det er for nævnet oplyst, at »aftalens løb« skal forstås som  

 tiden indtil den 31. januar 1984.
Indklagede har i skrivelse af 3. august 1984 foreslået sagen forligt ved  

 hans betaling af 12.500 kr.
Sagen har derefter af nævnet været udsat på  

 forhandling i Det faglige Udvalg for Kontoruddannelser, men indklagede  

 udeblev fra det forligsmøde, til hvilket selskabet var indkaldt.
Klageren har givet møde for Tvistighedsnævnet og forklaret, at forløbet af  

 ansættelsen og uddannelsen var ganske normal indtil sommeren 1983, men efter  

 sommerferien bad arbejdsgiveren B, der var den eneste beskæftigede i firmaet,  

 klageren om at tage fri nogle dage, fordi der ikke var noget at lave.
Sidst i  

 november 1983 blev klageren på ny bedt om at tage fri i resten af måneden og  

 i december.
Han var derfor ikke i firmaet i resten af året og fik hverken løn  

 for november eller december 1983. Da han mødte i januar var der lidt at lave,  

 når arbejdsgiveren var der, men flere dage kom denne ikke, og så var der  

 intet arbejde for klageren.
 Den 10. januar 1984 skrev klageren til B med anmodning om en samtale den  

 11. januar 1984 angående tilrettelæggelse af hans fortsatte uddannelse.  

 Imidlertid kom B ikke på kontoret den 11. januar 1984. Det næste der skete  

 var, at indklagede ophævede uddannelsesaftalen med et brev af 15. januar  

 1984, i hvilket B rettede forskellige bebrejdelser mod klageren for hans  

 arbejdsindsats.
 Indklagede har skønt lovligt tilsagt ikke givet møde for nævnet.
 Den af indklagede nedlagte påstand om løn og feriepenge, i alt 24.348 kr.  

 vil herefter være at tage til følge som påstået.
 For så vidt angår klagerens krav på erstatning for uberettiget ophævelse  

 af uddannelsesaftalen med deraf følgende tab for klageren, findes  

 erstatningen at burde fastsættes skønsmæssigt til 35.000 kr., hvorved  

 bemærkes, at det på grund af indklagedes udeblivelse fra nævnet ikke har  

 kunnet vurderes, om og i bekræftende fald i hvilket omfang den forløbne  

 praktiktid vil kunne godskrives klageren i et eventuelt kommende  

 uddannelsesforløb.
 Indklagede vil herefter have at betale klageren et samlet beløb på 59.348  

 kr.
 THI BESTEMMES:
 Indklagede B betaler inden 14 dage efter, at denne kendelse er meddelt  

 indklagede, til klageren A 59.348 kr.
 Hver part bærer sine sagsomkostninger.
