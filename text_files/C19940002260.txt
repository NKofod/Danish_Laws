Indhold Indledning Om brugen af AB Om de enkelte bestemmelser i AB Bilag 1: AB 92 Bilag 2: Bygge- og Boligstyrelsens cirkulæreskrivelse af 27.12.1993 om  

 ophævelse af cirkulære om ansvar ved byggearbejder (* 1) Bilag 3: Bygge- og Boligstyrelsens cirkulæreskrivelse af 5.2.1993 om  

 anvendelse af AB 92 Bilag 4: Bygge- og Boligstyrelsens cirkulære af 10.10.1991 om pris og tid  

 på bygge- og anlægsarbejder m.v. (* 1) Bilag 5: Formular til entreprenørgaranti i medfør af AB 92 § 6 (med 5-års  

 mangelsansvar) Bilag 6: Formular til entreprenørgaranti i medfør af AB 92 § 6 (med 20-års  

 mangelsansvar) Bilag 7: Formular til bygherregaranti i medfør af AB 92§ 7 Bilag 8: Formular til garanti for forudbetaling af leverancer i medfør af  

 AB 92 § 22, stk. 2 Bilag 9: Regler om sagkyndig beslutning om stillet sikkerhed m.v. ved  

 Voldgiftsnævnet for bygge- og anlægsvirksomhed Bilag 10: Regler om foregreben tvisteløsning ved Voldgiftsnævnet for  

 byggeog anlægsvirksomhed Denne vejledning om »Almindelige Betingelser for arbejder og  

 leverancer i bygge- og anlægsvirksomhed« af 10. december 1992 (AB 92)  

 udsendes efter aftale mellem Bygge- og Boligstyrelsen og det revisionsudvalg,  

 som har udarbejdet AB 92. Alene styrelsen hæfter for indholdet.
 Vejledningen indeholder en del af de bemærkninger til AB  

 92-bestemmelserne, som er fremkommet i revisionsudvalgets betænkning om AB 92  

 (af marts 1993).
Specielt omfatter vejledningen samtlige de uddrag af bemærkninger, som i  

 betænkningen er samlet i et særligt afsnit for at lette og understøtte  

 læsningen og forståelsen af AB-teksten.
I visse tilfælde er uddragene  

 medtaget med redaktionelle ændringer.
Herudover består vejledningen af kortfattede anvisninger og anbefalinger,  

 som efter styrelsens opfattelse er rimelige at følge.
Vejledningen er  

 selvsagt hverken formelt eller reelt bindende.
 Særregler for statslig og statsstøttet bygge- og anlægsvirksomhed nævnes  

 også.
 Mere detaljeret vejledning kan fås i bogen »AB 92 for  

 praktikere«, der distribueres af Byggecentrum, og i juridiske  

 kommentarværker.
 AB 92 i særtryk samt oversættelser til engelsk, tysk og fransk kan tillige  

 med revisionsudvalgets betænkning om AB 92 købes hos Statens Information.
 Vejledningen behandler ikke »Almindelige Betingelser for  

 Totalentreprise« (ABT 93), som er udfærdiget af Boligministeret den  

 22.12.93.
Som det fremgår af Bygge- og Boligstyrelsens cirkulæreskrivelse af  

 27.12.1993 (bilag 2), er ansvarscirkulæret af 25.6.1986 ophævet, for så vidt  

 angår byggearbejder, der udbydes efter AB 92, idet cirkulærets regler, herunder byggeleveranceklausulen, i fornødent  

 omfang er overført til AB 92.
Det er således ved at anvende AB 92, at de statslige og statsstøttede  

 bygherrer fremover skal få gennemført det 5-årige leverandøransvar.
Som  

 anført i den nævnte cirkulæreskrivelse kan byggeleveranceklausulens tekst fra  

 ansvarscirkulæret dog fortsat anvendes.
Byggestyrelsens vejledning om ansvarsforhold ved byggearbejder af 1987 er  

 ligeledes udgået.
En del af stoffet er medtaget i denne vejledning.
Om brugen af AB Ikrafttræden Revisionsudvalget bag AB 92 har henstillet, at AB 92 først bruges ved  

 udbud fra og med 1.7.93, dog således, at AB 72 også kan bruges ved udbud i  

 resten af 1993.
For statslig og statsstøttet bygge- og anlægsvirksomhed er disse datoer  

 obligatoriske, jf.
Bygge- og Boligstyrelsens cirkulæreskrivelse af 5.2.1993  

 (bilag 3). Fra og med 1994 benyttes altså alene AB 92, dog således, at AB 72  

 også efter 1.1.1994 kan bruges ved udbud i fagentreprise, hvis nogle af  

 fagentrepriserne i en bygge- eller anlægsopgave er udbudt før denne dato på  

 grundlag af AB 72. Tilsvarende må det forventes, at underentreprisekontrakter  

 bliver indgået på grundlag af AB 72 i tilfælde, hvor  

 hovedentreprisekontrakten er indgået på grundlag af AB 72.
AB generelt AB knytter sig til entrepriseaftalerne og udgør et sæt standardvilkår til  

 indføjelse i disse.
AB kan, som navnet antyder, også anvendes ved  

 leveranceaftaler, dvs. ved levering af materialer, uden at disse er en del af  

 en entreprise.
I så fald skal ved »entreprenøren« forstås  

 »leverandøren«.
Om leverancer se nærmere s. 168.
 AB er et aftaledokument (agreed document), tilblevet i enighed ved  

 forhandlinger mellem byggeriets parter - bygherrer, entreprenører, rådgivere  

 og leverandører samt Boligministeriet.
AB giver regler for byggeprocessens afvikling og drejer sig om pligter og  

 rettigheder for parterne i en entrepriseaftale, dvs. bygherren og  

 entreprenøren.
Reglerne samler sig om parternes samvirke, parternes stilling  

 ved ændringer i arbejdet og ved uforudsete forhold, risikofordeling, ansvar  

 for mangler og forsinkelser, forlængelse af tidsfrister, aflevering,  

 sikkerhedsstillelse, betaling og behandling af tvister.
 Ved at udstikke afbalancerede og fornuftige løsninger på disse felter  

 befrier AB parterne for selv at bruge kraft og tid på en række aftalemæssige  

 forhold.
AB er et forholdsvis kortfattet regelsæt og udtrykker ikke alle  

 entrepriseretlige regler.
Der findes sådanne regler udenfor AB, og AB  

 henviser i et vist omfang til disse eller forudsætter deres eksistens.
Dette  

 gælder således det forhold, at der i forbindelse med entrepriseaftaler er en  

 udstrakt gensidig forpligtelse for parterne til at bistå hinanden med at søge  

 opståede vanskeligheder løst.
AB indeholder desuden regler, der efter en streng juridisk vurdering er  

 overflødige, fordi de fremgår af dansk rets almindelige regler.
Disse regler  

 er medtaget, for at man i AB kan finde løsninger på de fleste gængse,  

 væsentlige entreprisespørgsmål.
Visse af ABs regler afspejler almindeligt gældende entrepriseregler,  

 f.eks. bestemmelsen om, at entreprenøren normalt bærer risikoen indtil  

 afleveringen.
Men de fleste af ABs regler kan ikke udledes af sådanne  

 almindelige regler, f.eks. bestemmelserne om sikkerhedsstillelse og om  

 betaling, og det er derfor væsentligt at få aftalt AB ved alle bygge- og  

 anlægsopgaver, bortset fra de meget små.
Ydelse, pris og tid i det enkelte entrepriseforhold ligger uden for AB og  

 må fastlægges i entrepriseaftalerne.
Der kan være behov for i aftalerne at  

 medtage supplerende bestemmelser.
AB er alene en juridisk ramme om byggeprocessen.
Afgørende for, om  

 byggeriet bliver vellykket, er planlægningen (program, projekt og  

 beskrivelser), valget af rådgivere og entreprenører og udformningen af  

 udbuds- og aftalemateriale, herunder tids- og arbejdsplaner.
Bygherrens  

 indsats er af afgørende betydning.
Desuden er selve samarbejdet mellem  

 byggeprocessens parter væsentligt.
 AB kan benyttes både ved arbejder, der udbydes i licitation, og i  

 forbindelse med underhåndsbud.
AB frivillig/ obligatorisk AB er i princippet til frivillig brug.
I praksis lægges AB til grund ved  

 næsten al bygge- og anlægsvirksomhed af nogen størrelse.
 I statslig og statsstøttet bygge- og anlægsvirksomhed er AB obligatorisk,  

 som det fremgår af pris- og tidcirkulæret (se bilag 4).
Fravigelser AB bør som alt overvejende hovedregel anvendes uden fravigelser.
Herom er  

 der enighed blandt byggeriets parter, som de var repræsenteret i  

 revisionsudvalget.
Reglernes karakter af et sammenhængende og afbalanceret  

 aftaledokument taler imod fravigelser.
AB er et sæt rimelige retsregler for  

 byggeprocessen og ikke blot tilbagefaldsregler til mere eller mindre fri  

 afbenyttelse for bygherrer og entreprenører.
 Der kan dog være behov for fravigelser i konkrete og afgrænsede tilfælde.  

 For den statslige og statsstøttede bygge- og anlægsvirksomheds vedkommende er  

 der i Bygge- og Boligstyrelsens cirkulæreskrivelse af 5.2.1993 (bilag 3)  

 nævnt eksempler på tilladelige fravigelser, som også kan tjene som rettesnor  

 for andre bygherrer:
 § 1,  stk. 6, om dansk ret og om entrepriseforholdets  

 sprog.
 § 3,  stk. 5, om vedståelsesfristens længde.
§ 22,  stk. 1, sidste pkt., om betalingsfrist jf. stk.  

 11, i det omfang der er tale om en kortvarig forlængelse - op til 5 arbejdsdage - af fristerne på 15 arbejdsdage for bygherrens betaling.
 Samtidig henledes opmærksomheden på bestemmelsen i § 1, stk. 3, hvoraf  

 fremgår, at fravigelse af AB kun gælder, når det tydeligt og udtrykkeligt  

 angives, på hvilke punkter fravigelse skal ske.
Fælles- og særbetingelser Bygherrerne lader ofte fælles- og særbetingelser være et led i  

 udbudsmaterialet, og disse betingelser indgår så efterfølgende i  

 entrepriseaftalerne.
 De kan dreje sig om selve ydelserne, f.eks. at opgaven skal gennemføres  

 under særlig hensyntagen til økologiske forhold, hvad angår  

 energibesparelser, materialevalg, metoder eller nedrivning.
Betingelserne kan også være af juridisk, teknisk, organisatorisk eller  

 økonomisk art.
Sådanne betingelser kan uddybe anvendelsen af ABs regler i  

 bestemte situationer eller kan behandle forhold, der ikke fremgår af AB.  

 Betingelserne kan eventuelt fravige AB i det snævre omfang, dette er  

 acceptabelt.
 Det anbefales, at sådanne betingelser i det omfang, de har relation til  

 AB-bestemmelser, udtrykkes i en dobbeltspaltet tekst, således at ABs  

 paragraffer står i venstre spalte og betingelserne i højre spalte ud for de  

 relevante AB-bestemmelser.
Som et led i opfølgningen af AB 92 har styrelsen godkendt  

 standardforbehold fra byggeriets organisationer.
Godkendelsen indebærer ingen  

 pligt for nogen bygherre til at anerkende forbeholdene.
Bygherrerne kan også  

 anerkende forbehold, som ikke er godkendt af styrelsen (inden for det  

 statslige og statsstøttede område forudsat, at sådanne forbehold ikke strider  

 mod regelsættene for dette område).
Styrelsens godkendelse betyder, at styrelsen ikke har fundet, at  

 forbeholdene strider imod AB 92, eller at de i øvrigt indeholder uacceptable  

 bestemmelser.
De godkendte forbehold må således opfattes som rimelige  

 generelle bestemmelser i entrepriseaftaler.
 Med hensyn til faglige forbehold for de enkelte fag eller brancher er det  

 styrelsens udgangspunkt, at der på de enkelte områder kan være behov for  

 tekniske betingelser for arbejdets udførelse, som må opfyldes eller afklares.  

 Sådanne betingelser kan formuleres i særlige arbejdsbetingelser eller i  

 forbehold, eller der kan i forbehold være henvist til arbejdsbetingelserne.  

 Betingelser af denne art tager styrelsen ikke stilling til.
 Derimod kan styrelsen se på, om faglige forbehold er i strid med AB 92,  

 eller om de i øvrigt forekommer uacceptable, f.eks. fordi de konkret flytter  

 ansvar eller risiko fra entreprenør til bygherre.
Endelig kan de bydende tage individuelle forbehold.
Statslige og  

 statsstøttede bygherrer kan forelægge spørgsmål om sådanne forbeholds forhold  

 til AB for Bygge- og Boligstyrelsen.
Andre regelsæt Der er ingen lovgivning om entrepriser.
Men en række love har betydning  

 også på byggeprocessens område, eksempelvis licitationsloven, aftaleloven,  

 konkursloven, produktansvarsloven og - for leverancers vedkommende købeloven.
 For det statslige og statsstøttede område findes endvidere administrativt  

 fastsatte regelsæt fra Bygge-og Boligstyrelsen, såsom pris- og tidcirkulæret  

 og kvalitetssikringscirkulæret.
EU-regler AB kan fuldt ud anvendes ved bygge- og anlægsarbejder, der er omfattet af  

 EU-direktiver.
Hvis der i fremtiden vedtages EU-regler, der påvirker  

 anvendelsen af ABs bestemmelser, vil de fornødne meddelelser til byggeriets  

 parter fremkomme fra de danske myndigheder.
Licitation AB indeholder ikke (længere) licitationsbestemmelser.
Herom henvises til  

 licitationsloven og den praksis, der er knyttet til denne.
 Reglerne i AB 72 om bunden licitation og alternative tilbud og om  

 enslydende oplysninger til de bydende er således udgået.
Byggearbejder og anlægsarbejder De fleste af ABs bestemmelser omfatter såvel bygge- som anlægsarbejder.
Anlægsarbejder nævnes særskilt i § 36, stk. 1, om mangelsansvarets ophør.  

 Her tales om anlægsarbejder i tilslutning til byggearbejder, og hermed menes  

 arbejder, der har naturlig sammenhæng med et byggeri, såsom  

 parkeringsområder, have- og parkanlæg, byggemodningsarbejder, gårdspladser,  

 ledningsanlæg og lign.
Sådanne anlægsarbejder behandles i AB i det hele  

 ligesom byggearbejder.
 Andre anlægsarbejder - typisk vej-, jernbane- og vandbygningsarbejder - er  

 der særregler om i § 22, stk. 8, om slutopgørelsen, i § 28, stk. 5, om  

 særskilt aflevering af enkeltentrepriser og i § 36, stk. 3, om  

 mangelsansvarets ophør.
Bygherren kan bestemme, at et anlægsarbejde ikke skal omfattes af § 36,  

 stk. 3, men af ansvarsophørsreglen for byggearbejder.
Trafikministeriet og  

 Entreprenørforeningen har truffet sådan aftale for en række typer af  

 statslige anlægsarbejder.
 Grænsen mellem byggearbejder og de nævnte anlægsarbejder må i øvrigt  

 drages efter sædvanlig praksis.
 Hvis en entreprise omfatter både byggearbejder og anlægsarbejder (der ikke  

 er i tilslutning til byggearbejder) bør hele entreprisen henregnes til den af  

 de to arter arbejde, der tegner sig for det meste af entreprisen.
 Alternativt kan arbejdet opdeles i to særskilte sæt entrepriseaftaler - et  

 efter § 36, stk. 1, og et efter § 36, stk. 3.
 I vejledningen betyder »byggeri« både »byggeopgaver«  

 og »anlægsarbejder«, medmindre andet er nævnt.
Leverancer AB omfatter foruden entrepriser også »leverancer« i bygge- og  

 anlægsvirksomhed.
 En leveranceaftale vil omfatte materialer og herudover eventuelt mindre  

 omfattende indføjningsydelser (og eventuelt tillige transportydelser).
 En entrepriseaftale adskiller sig fra en leveranceaftale ved at omfatte  

 væsentlige arbejdsprocesser på byggestedet - fremstilling, tildannelse,  

 tilpasning, montering, sammen- eller indføjning eller påføring.
Normalt vil de materialer, der er genstand for arbejdsprocesserne, høre  

 med til entreprisen.
Transportydelser er ofte et led i entreprisen.
De materialer (herunder f.eks. bygningsdele), som indgår i entrepriser,  

 kan enten leveres direkte fra leverandørerne til entreprenørerne eller tilgå  

 disse via bygherrerne i form af bygherreleverancer.
Også materialer, som  

 bygherren selv lader indgå i bygværket f.eks. fra eget lager eller egen  

 produktion, vil være bygherreleverancer.
Bygherreleverancer skal aftales leveret efter AB, når der er tale om  

 statslige og statsstøttede opgaver.
Dette fremgår af pris- og tidcirkulæret.  

 I øvrigt er AB ikke slået igennem på leveranceområdet, bortset fra  

 betonelementer og visse andre produkter.
Normalt reguleres leveranceaftaler  

 af købeloven og af særlige leverandørbetingelser.
 Dog skal huskes, at materialer og andre leverancer til byggearbejder efter  

 § 10, stk. 4, normalt skal være leveret med 5 års ansvar for mangler, og at  

 bygherrens mangelskrav, når betingelserne i § 5, stk. 5, er opfyldt, kan  

 gøres gældende direkte mod leverandøren.
Bygherren kan ønske, at bestemte løsninger (materialer, konstruktioner,  

 typiserede delløsninger) efter særskilt udbud skal indgå i bygværket.
Det er  

 i sådanne tilfælde væsentligt, at risiko og mangelsansvar for løsningerne er  

 fastlagt.Bygherren kan gå frem på en af følgende måder:
Bygherren indhenter særskilt tilbud med henblik på sådanne løsninger og  

 entrerer med leverandøren af den valgte løsning.
Aftalegrundlaget kan være AB  

 eller købeloven.
Leverandøren skal forpligte sig til at acceptere den  

 kommende entreprenør som sin kunde.
 I udbudsmaterialet for selve byggeriet foreskrives herefter, at de bydende  

 skal lade den valgte løsning indgå i deres tilbud, og at dette skal ske på de  

 vilkår, der er aftalt mellem bygherren og leverandøren.
Den entreprenør, der får arbejdet overdraget, hæfter på sædvanlig måde  

 efter AB for leverancen, medmindre der træffes særlig aftale.
Forholdet mellem entreprenøren og leverandøren kan være et  

 rent leveranceforhold eller et underentrepriseforhold.
Løsningerne kan tilgå byggeriet i form af bygherreleverancer, (fremskaffet  

 af bygherren ved særskilt udbud), som entreprenørerne forpligtes til at  

 anvende.
AB, herunder § 12 om risikoen, lægges til grund.
 Der kan hos entreprenører og leverandører indhentes tilbud på såvel  

 løsningerne som på disses montering i byggeriet.
Aftalen med den udvalgte entreprenør eller leverandør bliver en normal  

 entrepriseaftale, der sluttes på grundlag af AB.
Leverandøren bliver i dette  

 tilfælde entreprenør.
Underentrepriser Som bygge- og anlægsvirksomhedens almindelige aftaledokument er det  

 naturligt, at AB også anvendes på underentrepriseaftaler.
Dette forudsætter,  

 at hovedentreprenør og underentreprenør har vedtaget AB i deres aftale.
For  

 at styrke anvendelsen af AB i denne henseende er parterne i et  

 underentrepriseforhold nævnt i § 1, stk. 2.
At AB bør anvendes på underentrepriseaftaler indebærer, at vilkårene i  

 hovedentreprise- og underentrepriseaftalerne såvidt muligt bør være ens også  

 i de tilfælde, hvor der efter AB er en valgfrihed.
Således bør sanktioner ved  

 forsinkelse være den samme i begge aftaler, dvs. enten dagbod eller  

 erstatning, og dagboden bør beregnes af den pågældende entreprenørs egen  

 entreprisesum, dvs. hoved- eller underentreprisesum.
Dog kan ved mindre  

 (under-)entrepriser fastsættes et vist mindstebeløb af dagbod for at hindre,  

 at dagboden mister sin forebyggende virkning.
 Når AB er vedtaget i underentrepriseforholdet, kan bygherren i de  

 tilfælde, der er nævnt i § 5, stk. 5, gøre mangelskrav gældende direkte mod  

 underentreprenøren.
 I øvrigt omtales underentrepriser i AB alene i § 5, stk. 4, hvoraf  

 fremgår, i hvilket omfang arbejder kan udføres i underentreprise, § 5, stk. 5  

 om såkaldt springende regres, samt i § 8, stk. 1 og 3, om forsikringspligt.
Regningsarbejde AB kan lægges til grund såvel ved tilbudsarbejde som ved arbejde i  

 regning.
I sidste fald er visse regler dog uaktuelle.
Ved regningsarbejde skal bygherren betale, hvad det koster entreprenøren  

 at udføre den aftalte ydelse.
Heri kunne ligge, at udgifter, uanset deres  

 årsag, påhviler bygherren, forudsat at deres berettigelse i forbindelse med  

 entreprenørens ydelse er dokumenteret.
Dette synspunkt kan dog ikke anlægges  

 på merudgifter, der skyldes entreprenørens forsætlige eller uagtsomme fejl  

 eller forsømmelser.
I sådanne tilfælde må entreprenøren selv afholde  

 udgifterne, og stillingen er altså i så henseende den samme som ved  

 tilbudsarbejde.
Vejledningen omhandler i øvrigt ikke regningsarbejde.
Ekstraarbejde Ekstraarbejde er arbejde, som ikke er omfattet af den oprindeligt indgåede  

 entrepriseaftale.
Ekstraarbejdet kan omfatte både arbejde, som entreprenøren  

 i henhold til AB er forpligtet til at udføre, og arbejde, entreprenøren ikke  

 er forpligtet til at udføre.
 AB har regler om ekstraarbejde i følgende bestemmelser:
 § 6,  stk. 2, om udvidelse af entreprenørens  

 sikkerhedsstillelse.
§ 6,  stk. 8, om entreprenørsikkerhedens formål § 7,  stk. 2, om udvidelse af bygherrens  

 sikkerhedsstillelse § 7,  stk. 4, om bygherresikkerhedens formål § 14,  om ændringer i arbejdet § 15,  stk. 4, om ufyldestgørende oplysninger § 22,  stk. 5, om betaling § 22,  stk. 7, om slutopgørelse § 22,  stk. 9, om fortabelse af betaling § 24,  stk. 1, nr. 1, om fristforlængelse § 27,  stk. 1, nr. 1 godtgørelse ved fristforlængelse Desuden kan der i standardforbehold være bestemmelser om ekstraarbejde,  

 f.eks. vejrligsforanstaltninger.
AB-reglernes klarhed En del af AB-reglerne er præcist udformet, f.eks. i form af bestemte  

 tidsfrister eller bestemte procentsatser.
 Men i andre tilfælde har mangfoldigheden i de forhold, som AB skal dække,  

 måttet føre til brug af mere upræcise udtryk, såsom »rimelig  

 (frist)», »betryggende (sikkerhed)», »væsentlige  

 (mangler)», »særlige forhold« eller »burde være  

 opdaget«.
 Den nærmere udfyldning af sådanne begreber må ske på baggrund dels af  

 sædvaner og kutymer, dels af de konkrete forhold.
I praksis vil begreberne normalt kunne bruges uden vanskelighed, men der  

 resterer den usikkerhed for bygherre og entreprenør, at den endelige  

 forståelse i tilfælde af uenighed mellem parterne fastlægges af  

 voldgiftsretten ud fra sædvaner, kutymer og omstændighederne i de enkelte  

 tilfælde.
Dette problem har sammenhæng med standpunktrisikoen, jf. næste  

 afsnit.
Standpunktrisiko I forbindelse med adskillige AB-regler må bygherre og entreprenør bestemme  

 sig for et standpunkt uden at vide, om dette vil blive anerkendt eller  

 underkendt ved eventuel senere retslig behandling.
Eksempelvis afvisning af en garanti som ikke »betryggende« efter § 6, stk.  

 1, eller § 7, stk. 1 afbestilling efter § 15, stk. 5 standsning af arbejdet efter § 23, stk. 1 nægtelse af aflevering på grund af »væsentlige« mangler efter §  

 28, stk. 2 ophævelse efter §§ 40-44.
 Hvis en parts standpunkt på sådanne områder bliver underkendt, fordi  

 retten ikke vurderer betingelserne for standpunktet som opfyldt, kan parten  

 komme ud for - eventuelt store - erstatningskrav fra den anden part.
 Denne standpunktrisiko må parterne i et entrepriseforhold leve med.
Risikoens opståen kan modvirkes ved anvendelse af omhyggeligt aftalegrundlag og ved gensidig hensyntagen og tillid.
Er der først opstået uenighed mellem parterne, kan parternes usikkerhed med  

 hensyn til standpunktrisikoen føre til, at de foretrækker kompromisløsninger.  

 Det er ofte tilrådeligt at sikre sig juridisk og teknisk bistand på et  

 tidligt stadium.
 Der kan også henvises til Voldgiftnævnets regler om foregreben  

 tvisteløsning, som er beregnet på at løse problemer, inden de er blevet til  

 tvister.
 Følger en part en sagkyndig beslutning vedrørende sikkerhed m.v. efter §  

 46, må parten - selv om beslutningerne ikke har nogen retskraft - som  

 formodning kunne regne med at være fri for nogen standpunktrisiko i denne  

 forbindelse.
Bevisbyrde AB bygger på almindelige bevisbyrderegler, hvorefter som udgangspunkt den,  

 der fremsætter et krav, om fornødent skal kunne bevise, dels at kravet er  

 fremsat, dels at kravet er berettiget.
Bevis for fremsættelsen kan lettest  

 ske gennem skriftlighed.
 I forbindelse med entreprenørens mangelsansvar indtræder dog en art  

 omvendt bevisbyrde for entreprenøren:
 Det er bygherrens sag at bevise, at der er svigt ved arbejdsudførelsen,  

 dvs. at denne uanset årsagen til afvigelsen afviger fra, hvad der må  

 forventes ud fra aftalen, dens forudsætninger, offentlige byggeforskrifter  

 eller god byggeskik.
 Herefter har entreprenøren bevisbyrden for, at dette svigt ikke er en  

 mangel, dvs. ikke skyldes entreprenørens fejl eller forsømmelse eller  

 forhold, entreprenøren bærer risikoen for.
Hvis det konstateres, at der er et svigt ved arbejdsudførelsen, vil der  

 således i almindelighed foreligge en mangel.
Fra det netop anførte kan ikke  

 drages den slutning, at entreprenøren kommer til at bære ansvaret for  

 projektfejl i tilfælde, hvor det er uafklaret, om svigtet skyldes en  

 projektfejl eller et svigt ved arbejdsudførelsen.
I visse tilfælde stilles en part bevismæssigt svagere ved at undlade at  

 deltage i AB-hjemlede aktiviteter.
Dette gælder således aflevering (§ 29,  

 stk. 3), eftersyn (§ 39, stk. 4) og registrering (§ 44, stk. 4).
Bevissikring Det kan være ønskeligt for en part at sikre sig bevis for faktiske forhold  

 i byggeriet, f.eks. som grundlag for at indtage standpunkter som nævnt i  

 afsnittet om standpunktrisiko). Beviser kan hurtigt forsvinde under  

 byggeprocessen.
Beviser sikres i betydeligt omfang ved skriftlighed som  

 nedenfor anført, f.eks. accepter, aftalesedler og ved bemærkninger i  

 byggemødereferater og i afleverings-, eftersyns- og registreringsprotokoller,  

 især hvis dokumenterne er underskrevet af begge parter.
Ensidigt indhentede  

 erklæringer vil ved eventuel senere retslig behandling være undergivet  

 bevisbedømmelsens frihed.
Den sikreste metode til bevissikring er udmelding  

 af syn og skøn ved Voldgiftsnævnets foranstaltning som anført i § 45, men  

 denne metode bør naturligvis alene anvendes ved mere væsentlige forhold.
Skriftlighed I mange AB-bestemmelser er der krav om skriftlighed, f.eks.  

 »skriftlig tillægsaftale«, »underrettes skriftligt« og  

 »skriftlig meddelelse«.
Skriftlighed er i AB ikke et formkrav eller  

 en gyldighedsbetingelse, men er foreskrevet af bevismæssige hensyn.
Det må tilrådes at overholde skriftlighedskravene.
Tilsidesættelse påfører  

 den, der efter de enkelte AB-bestemmelser skal sørge for skriftligheden, en  

 betydelig bevisskærpelse.
Krav, der skal angives i udbudsmaterialet Ifølge AB skal visse krav fra bygherren være angivet i udbudsmaterialet,  

 hvis bygherren ønsker dem indføjet i en entrepriseaftale.
 Der er tale om følgende forhold:
Sikkerhedsstillelse for udbudsmaterialet (§ 2, stk. 5) Krav om tilbudets form, herunder at tilbud udfærdiges med rimelig  

 specifikation af tilbudssummen på dertil leverede tilbudslister (§ 2, stk. 6) Hvilken vægt der ved vurderingen af tilbudets samlede størrelse vil blive  

 tillagt de enkelte enhedspriser (§ 2, stk. 7) Delpriser kan kun betragtes som selvstændige tilbud, hvis det er  

 foreskrevet ved udbudet (§ 3, stk. 2) Bygherren kan bestemme, at entreprenøren skal deltage i projektgennemgang  

 (§ 11, stk. 1, 1. pkt.) Art, omfang og leveringstidspunker for prøver, samt den dokumentation for  

 arbejdets udførelse, for udførte anlæg, for anvendte materialers oprindelse  

 og egenskaber og for udførte prøver, som entreprenøren skal afgive (§ 11,  

 stk. 1) Dagbod eller anden sanktion ved forsinkelse.
Er dagbod ikke aftalt, er  

 entreprenøren ansvarlig efter dansk rets almindelige erstatningsregler (§ 25,  

 stk. 2) Ved anlægsarbejder - bortset fra anlægsarbejder i tilslutning til  

 byggearbejder - ophører mangelsansvaret efter dansk rets almindelige regler,  

 medmindre andet er fastsat i udbudsmaterialet (§ 36, stk. 3, 1. pkt.) Aktive skridt fornødne Ud over de krav, der som nævnt skal fremgå af udbudsmaterialet, skal  

 bygherren for at opnå en bestemt retsstilling ifølge AB i en række tilfælde  

 foretage aktive skridt - træffe bestemmelse, fremsætte krav, give meddelelse  

 eller reklamere.
Det samme gælder entreprenøren.
En part kan ud fra  

 passivitetssynspunkter forringe sin retsstilling ved ikke at reagere, f.eks.  

 ved ikke at følge en rettidig reklamation op inden rimelig tid.
 Angivet med korte stikord vil der være tale om aktive skridt i følgende  

 tilfælde:
§ 37,  stk. 1, jf. § 39, stk. 1. Indkaldelse til 1-års  

 eftersyn § 38,  stk. 1, jf. § 39, stk. 1. Indkaldelse til 5-års  

 eftersyn § 40  og 42-44. Udøvelse af hæveret § 45-47. Behandling af tvister Entreprenøren § 22,  stk. 4. Betalingsplan § 22,  stk. 7-8. Slutopgørelse § 22,  stk. 9. Fremsendelse af slutopgørelse efter  

 bygherrens krav herom § 23,  stk. 1 og 2. Standsning af arbejdet § 22,  stk. 14. Begæring om beslutning § 24,  stk. 3. Fristforlængelse § 28,  stk. 1. Færdigmelding § 15,  stk. 1. Indhentning af afgørelse § 15,  stk. 2. Underretning af bygherren § 15,  stk. 3. Underretning om hindringer § 22,  stk. 1. Krav om betaling § 22,  stk. 2. Krav om betaling af materialer § 28,  stk. 2. Meddelelse om mangelsafhjælpning § 31,  stk. 2. Meddelelse om mangelsafhjælpning § 32,  stk. 3. Meddelelse om mangelsafhjælpning § 38,  stk. 2. Indkaldelse til 5-års eftersyn § 41-44. Udøvelse af hæveret § 45-47. Behandling af tvister Afbestilling AB tager ikke generelt stilling til bygherrens afbestilling af entreprisen  

 eller dele af denne.
Adgangen hertil og det økonomiske opgør med  

 entreprenøren reguleres således af almindelige regler.
 I to tilfælde behandler AB afbestilling:
§ 14,  stk. 5, hvor bygherren forlanger arbejdets  

 omfang formindsket, dvs. afbestiller en del af arbejdet.
Her har  

 entreprenøren krav på at få dækket sine tab ved ikke at udføre hele arbejdet.  

 Entreprenøren får altså sin fortjeneste også for det ikke udførte arbejde.
Dog gælder en særregel i visse tilfælde, hvor der er aftalt enhedspriser.  

 Her nedskrives entreprisesummen, svarende til formindskelsen, inden for visse  

 grænser.
Der bliver i det sidstnævnte tilfælde således ikke spørgsmål om at  

 opgøre besparelser, og entreprenøren får ikke sin fortjeneste for det ikke  

 udførte arbejde.
§ 15,  stk. 5, hvor arbejdet hindres af visse  

 offentlige påbud eller forbud, og hvor bygherren derfor afbestiller.
Her har  

 entreprenøren krav på at få godtgjort alle udgifter, der følger af, at  

 arbejdet eller dele af dette ikke kommer til udførelse, men entreprenøren får  

 ikke sin fortjeneste for det ikke udførte arbejde.
Bistand i AB-spørgsmål Af »Almindelige bestemmelser for teknisk rådgivning og bistand«  

 (ABR 89) som gælder for arkitekters og ingeniørers virke - fremgår, at den kontraktsretlige gennemgang af de af rådgiveren  

 udarbejdede udkast til udbudsgrundlag, accepter, entrepriseaftaler m.v.  

 påhviler klienten, dvs. bygherren.
Rådgiveren formulerer udbudsgrundlag m.v.,  

 men ansvaret for korrekt formulering af den del af dokumenter m.v., som er  

 specifikt kontraktsretlig, f.eks. fravigelser eller udfyldninger af AB, skal  

 påhvile klienten.
Som det ses af disse ABR-bestemmelser, er AB ikke et rådgiveranliggende,  

 men bygherrens sag.
Bygherren kan eventuelt søge bistand hos advokat eller  

 byggeadministrator.
Om de enkelte bestemmelseri AB Som det vil ses, er der ikke bemærkninger til samtlige AB-bestemmelser.
Til § 1, stk. 1 Vedtagelse nødvendig AB skal for at finde anvendelse være vedtaget af parterne i det konkrete  

 entrepriseforhold.
Visse bygherrer har pligt til at få AB vedtaget, jf.  

 indledningen.
Bygge- og anlægsarbejder Det må overlades til praksis at drage grænserne for, hvad der er  

 »bygge- og anlægsarbejder«.
Afgrænsningen kan have betydning inden  

 for det statslige og statsstøttede område, hvor AB er obligatorisk.
Men der  

 er normalt ingen problemer hermed.
Om forskelle på byggearbejder og  

 anlægsarbejder.
Til § 1, stk. 2 Leverancer Om leverancer.
Sikkerhedens størrelse Om underentrepriser.
Til § 1, stk. 3 Forbehold m.m.
 Reglen gælder også forbehold, fællesbetingelser og særbetingelser.
 Om mulighederne for fravigelse.
Til § 1, stk. 4 Moms AB indeholder i § 22, stk. 2, den særregel, at sikkerheden for  

 kontraktsmæssig levering af ikke-leverede materialer, hvortil der er ydet  

 forudbetaling, også omfatter moms. »Medmindre andet er angivet« er  

 primært skrevet, for at bestemmelsen ikke skal komme i modstrid med § 22,  

 stk. 2. Medtagning af moms ved sikkerhedsstillelse efter §§ 6 og 7 vil være  

 en uacceptabel fravigelse.
Til § 1, stk. 5 Arbejdsdage I ABs forstand er 1. maj, 5. juni og ferietiden således arbejdsdage.  

 Ligestillet med helligdage anses efter praksis 24. december og 31. december.
 Om fortsættelse af forsinkede arbejder i sommerferieperioden.
Til § 2, stk. 2 Udbudsmaterialet Bygherren bærer som udgangspunkt risikoen for udbudsmaterialet.
Bygherren  

 hæfter således for projekteringsfejl og andre fejl i dette materiale og har  

 også risikoen for beskaffenheden af byggegrunden og bestående bygninger.  

 Denne risiko kan bygherren formindske ved at undersøge og oplyse om  

 forholdene.
Entreprenøren kan dog efter omstændighederne have en vis  

 selvstændig undersøgelsespligt, f.eks. til at besigtige byggegrunden.
Denne  

 pligt indebærer, at entreprenøren må bære risikoen for forhold, som er  

 åbenbare, eller som burde være opdaget ud fra entreprenørens fagkundskab.
Om situationen, hvis der efter udbudet opstår ændrede  

 forudsætninger for arbejdet, kan henvises til § 12 (risiko for arbejdet), § 14 (bygherrens ændringer), § 15 (hindringer for arbejdet), § 16 Udbudsmaterialet kan være detaljeret som et hovedprojekt med tilhørende  

 beskrivelser, men kan også være mindre detaljeret.
Udbydes der på et  

 byggeprogram eller andet lidet detaljeret materiale, bør der dog udbydes på  

 grundlag af Almindelige Betingelser for Totalentreprise (ABT 93).
 Udbudsmaterialet skal ifølge Arbejdsministeriets bekendtgørelse nr. 693 af  

 14.10.1991 om byggepladsers og lignende arbejdssteders indretning indeholde  

 oplysninger om byggepladsindretning.
Stk. 2  udtrykker, at udbudsmaterialet uanset  

 detaljeringsgraden skal være entydigt og klart.
Herved understreges den  

 almindelige regel, at uklarheder normalt vil blive fortolket til skade for  

 udbyderen.
Bygherren kan i udbudsmaterialet bestemme, at den entreprenør, som har  

 fået arbejdet overdraget, eller som der forhandles med herom, skal  

 kontrollere udbudsmaterialets mængdeangivelser.
Entreprenøren har krav på  

 regulering af tilbudssummen, hvis mængderne må korrigeres.
Herefter har  

 entreprenøren risikoen for urigtige mængdeangivelser.
Hvis der er tale om et byggeri i vinterperioden, bør det af  

 udbudsmaterialet fremgå, hvilke vejrligsforanstaltninger der eventuelt  

 påregnes udført, og hvorledes disse skal betales.
Vejrligsforanstaltninger,  

 som hvad angår metoder og omfang kan bestemmes inden udbud og som uden tvivl  

 bliver aktuelle - bør indgå som en del af de entrepriser, hvor de skal  

 udføres.
AB indeholder ikke bestemmelser om bestemte tidsfrister i udbuds- og  

 tilbudsfasen.
Men det er væsentligt for byggeprocessen - og dermed for det  

 færdige produkt - at der regnes med frister af rimelig længde.
I pris- og  

 tidcirkulæret er der regler om fristen mellem udbud og afgivelse af tilbud og  

 om fristen mellem arbejdets overdragelse og arbejdets påbegyndelse.
Til § 2, stk. 4 Fortidsminder Udbudsmaterialet skal indeholde de oplysninger om fortidsminder, som  

 bygherren har kendskab til.
Sker dette ikke, kan det komme bygherren til  

 skade, f.eks. i form af tidsfristforlængelse.
Dette gælder også  

 fortidsminder, som bygherren burde have kendskab til.
Afklaringen heraf må  

 ligesom så mange andre spørgsmål under AB - i tvivlstilfælde ske efter  

 almindelige bevisregler.
Til § 2, stk. 5 Udlevering af udbudsmateriale Der kan ikke kræves betaling (men alene sikkerhed) af  

 entreprenører, der rekvirerer udbudsmateriealet.
Checks tjener alene til sikkerhed og må ikke anvendes som betalingschecks.
Derimod kan der kræves betaling af f.eks. leverandører, der ønsker udbudsmaterialet vedrørende en entreprise.
Men bygherren kan i sådanne tilfælde også nøjes med sikkerhed.
 Det afgørende for frigivelse af sikkerheden er, at udbudsmaterialet  

 tilbageleveres i brugbar stand.
Til § 2, stk. 6 Tilbudslister Med bestemmelsen henledes bygherrens opmærksomhed på, at det kan være  

 hensigtsmæssigt ved udbudet at stille krav om udfyldelse af tilbudslister.
 Bygherren kan derfor kræve, at tilbudet skal være ledsaget af udfyldte,  

 sædvanlige tilbudslister.
 Udbyderen kan ikke benytte bestemmelsen til at forlange specifikationer,  

 der alene tjener andre formål end vurderingen af det enkelte tilbud, eller  

 som pålægger de bydende omkostninger eller arbejde, som ikke står i rimeligt  

 forhold til den betydning, specifikationen kan have for udbyderens vurdering  

 af tilbudet.
Bestemmelsen tager ikke sigte på specifikationer, der ønskes efter licitationen.
Til § 2, stk. 7 Enhedspriser Denne bestemmelse og § 3, stk. 3, handler om enhedspriser.
Her under § 2,  

 stk. 7, kommenteres også enhedsprisbestemmelsen i§ 3, stk. 3.
 Enhedspriser kan være mængdesatte eller løse.
Ved en mængdesat enhedspris forstås, at bygherren ved udbudet  

 kræver, at der tilbydes pris på en enhed af en ydelse (f.eks. (m3) fjernet Mængden kan enten være fremkommet ved en beregning af, hvor stor en  

 mængde, der kræves udført, eller ved et skøn, ofte benævnt en stipuleret,  

 fiktiv eller jugeret mængde.
Eksempelvis ved blødbundudskiftning, hvor  

 mængden er ukendt på forhånd.
Ved en løs enhedspris forstås, at bygherren ved udbudet kræver, at der tilbydes pris på en enhed af en ydelse, men uden at angive nogen mængde.
 Både en mængdesat og en løs enhedspris er efter § 3, stk. 3, første  

 punktum, bindende for den bydende og kommer til anvendelse ved  

 betalingsregulering efter § 3, stk. 3, andet punktum.
Er en enhedspris mængdesat, Er en enhedspris løs Til § 3, stk. 1 Solidarisk hæftelse Begrebet »en for alle og alle for en« betyder, at disse  

 tilbudgivere hæfter solidarisk.
Hvis flere byder i forening, bør en af disse være bemyndiget til med  

 bindende virkning for alle at føre forhandlinger vedrørende arbejdet, modtage  

 betaling m.v.
Tilbudet bør indeholde udtrykkelig angivelse af, hvem der er  

 således bemyndiget.
Til § 3, stk. 3 Enhedsprisers brug Bestemmelsen nævner, at enhedspriserne skal benyttes til  

 betalingsregulering.
Dette betyder modsætningsvis, at bygherren ikke må  

 benytte enhedspriserne til at sammensætte tilbud, så de bliver økonomisk  

 gunstigst.
Enhedspriser iøvrigt I øvrigt henvises om enhedspriser til omtalen af § 2, stk. 7.
Til § 3, stk. 5 Vedståelsesfrist Offentlige bygherrers administrative procedurer kan bevirke, at reglen må  

 fraviges og vedståelsesfristen forlænges.
Ved offentlige bygherrer forstås  

 stat og kommuner.
Det fremgår af Bygge- og Boligstyrelsens cirkulæreskrivelse  

 af 5.2.1993, (bilag 3) at det efter omstændighederne kan være tilladeligt at  

 fravige vedståelsesfristen ved statslige og statsstøttede bygge- og  

 anlægsarbejder.
Til § 4 Rangfølge Undertiden opstiller bygherren i udbudsmaterialet eller entrepriseaftalen  

 en såkaldt rangfølge, der udtrykker, i hvilken rækkefølge de dokumenter, der  

 ligger til grund for entreprisen, skal gælde, hvis deres indhold er indbyrdes  

 modstridende.
Sådanne rangfølgebestemmelser bør undgås.
Eventuel tvivl må afklares ved  

 fortolkning af dokumenterne.
Det er ikke givet, at rangfølgen respekteres ved  

 en retslig afgørelse.
Men der er intet AB-stridigt i rangfølgebestemmelser.
Til § 5, stk. 1 og 2 Transport Som det ses af bestemmelserne, har parterne ret til at give  

 transport i entreprisesummer og byggelån, ligesom bygherren med hensyn til entreprisens udførelse har ret til at sætte en anden bygherre i sit sted (dvs. retten til at modtage arbejdet). Transporter påvirker ikke parternes forpligtelser efter entrepriseaftalen.
 Det kan bestemmes, at bygherren alene vil respektere en transport, og at  

 denne skal være givet f.eks. til bank eller sparekasse.
Transporter i bygge- og anlægsvirksomhed er i øvrigt et omfattende emne,  

 som ofte giver anledning til problemer.
Disse kan i en hel del tilfælde ikke  

 løses alene på grundlag af ABs regler.
Til § 5, stk. 4 Underentrepriser Begreberne »sædvanligt eller naturligt« må fortolkes i  

 overensstemmelse med gældende kutymer og praksis for de enkelte fag.
 Med »overlade« sigtes til den praktiske overladelse af arbejdet.  

 Den entreprenør, som har kontraheret med bygherren, hæfter således fortsat  

 fuldt ud for opfyldelse af forpligtelserne i henhold til entrepriseaftalen.  

 Bestemmelsen ændrer således ikke § 5, stk. 3.
Bygherren kan eventuelt forbeholde sig selv at udpege underentreprenører  

 eller at forkaste entreprenørens valg af sådanne.
Dette må dog normalt  

 frarådes, da bygherren herved kan komme til at påtage sig risiko og ansvar,  

 som bør være (hoved-)entreprenørens.
Til § 5, stk. 5 »Springende regres« Bestemmelsen giver bygherren adgang til at foretage såkaldt  

 »springende regres« mod en entreprenørs leverandør og  

 underentreprenør i visse tilfælde, når der foreligger mangler.
Leverandørerne  

 skal acceptere dette, når entreprenørerne har forpligtet dem i medfør af AB §  

 10, stk. 4. Ved bygherreleverancer kan bygherren naturligvis også betinge sig  

 5 års ansvar hos sin leverandør, og dette er obligatorisk ved statslige og  

 statsstøttede byggearbejder.
 For underentreprenørernes vedkommende forudsætter forpligtelsen, at AB er  

 vedtaget i forholdet mellem hovedentreprenøren og underentreprenøren.
Bestemmelsen kan eksempelvis anvendes, hvis hovedentreprenøren er gået  

 konkurs, og konkursboet ikke vil gøre mangelskravet gældende mod  

 underentreprenøren.
Ligeså ved en entreprenørs konkurs, hvis konkursboet ikke  

 vil gøre et mangelskrav gældende mod en leverandør.
 Også i sådanne tilfælde kan leverandøren eller underentreprenøren kun  

 gøres ansvarlig for mangler i det omfang, det følger af vedkommendes eget  

 aftaleforhold med sin køber/hovedentreprenør.
 Bestemmelsen afskærer ikke underentreprenøren eller leverandøren fra at  

 gøre deres modkrav på entreprenøren gældende overfor bygherren - heller ikke  

 for så vidt angår andre mellemværender, der således kan fyldestgøres, før  

 bygherrens krav imødekommes.
 Efter almindelige regler kan bygherren, selv om AB ikke er vedtaget, rette  

 sit mangelskrav direkte mod leverandøren eller underentreprenøren, hvis denne  

 har udvist et grovere retsstridigt forhold (culpøs adfærd).
Til §§ 6 og 7 Aftaleformularer I et samarbejde mellem repræsentanter for AB-revisionsudvalget, herunder  

 udvalgets formand, og Assurandør-Societet, Finansrådet og Bygge- og  

 Boligstyrelsen er udarbejdet aftaleformularer til brug ved  

 sikkerhedsstillelse (garanti) efter AB, nemlig entreprenørgaranti i medfør af § 6 (med 5-års mangelsansvar) entreprenørgaranti i medfør af § 6 (med 20-års mangelsansvar) bygherregaranti i medfør af § 7 og garanti for forudbetaling af leverancer i medfør af § 22, stk. 2 Det anbefales at anvende disse aftaleformularer eller aftaletekster, der  

 ikke strider mod formularernes indhold.
 Enhver kan i øvrigt selv trykke eller på anden måde mangfoldiggøre  

 formularerne og forsyne disse med egen virksomheds navn.
 Aftaleformularerne er optrykt som bilag 5, 6, 7 og 8.
Til § 6, stk. 1 Entreprenørens sikkerhedsstillelse Bestemmelsen i stk. 1 er udformet som en tilbagefaldsregel, hvorefter der  

 skal stilles sikkerhed senest 8 dage efter, at bygherren har meddelt  

 entreprenøren accept, medmindre andet fremgår af udbudsmaterialet.
De bydende  

 ved altså allerede på tilbudstidspunktet, om de skal stille sikkerhed.
Entreprenøren skal i princippet stille sikkerheden af egen drift, men det  

 vil være naturligt, at bygherren gør opmærksom på sit krav allerede i  

 acceptskrivelsen.
Fristen regnes fra det tidspunkt, da bygherrens accept  

 kommer frem til entreprenøren.
I udbudet kan det fastsættes, at der ikke skal  

 stilles sikkerhed, eller at sikkerheden skal stilles inden for en anden frist  

 end angivet i stk. 1.
 Stiller entreprenøren ikke sikkerheden, kan bygherren hæve aftalen efter  

 reglerne i § 40, stk. 1, nr. 2, jf. § 44.
Sikkerhedsstillelsen (garantien) påvirkes ikke af, at byggetiden bliver  

 længere end forudsat ved afgivelsen af garantien.
Garanten må således  

 respektere tidsfristforlængelser efter AB og tidsmæssige lempelser, som  

 bygherren ensidigt indrømmer entreprenøren.
Det samme gælder efter aflevering.
Bygherren kan således give  

 entreprenøren udsættelse med mangelafhjælpning, hvis dette er  

 hensigtsmæssigt.
 Der er intet krav om, at bygherren skal give garanten meddelelse om de  

 nævnte fristforlængelser og lempelser.
Sikkerhedsdokumentet (erklæringen fra garanten) er ikke et  

 ihændehaverpapir, og det er derfor - ud over det bevismæssige - uden  

 betydning for sikkerhedens gyldighed, hvem der besidder dokumentet.
Da  

 sikkerheden ophører i overensstemmelse med sit indhold, har bygherren efter  

 ophøret ikke behov for at besidde dokumentet.
Af bevis- og ordensmæssige  

 grunde skal det originale garantidokument tilbagesendes til garanten  

 umiddelbart efter garantiens ophør.
Til § 6, stk. 2 Sikkerhedens størrelse Sikkerheden er slået sammen med den tilbageholdelse af udbetalingerne på 5  

 pct. af entreprisesummen, der var fastsat efter AB 72 § 26, stk. 7.
 Efter stk. 2-5 svarer sikkerheden i pct. af entreprisesummen til følgende:
 Procentsatsen beregnes af den accepterede entreprisesum  

 (»acceptsummen«).
AB 92 indeholder således ikke en bestemmelse, der berettiger bygherren til  

 at kræve sikkerhedsstillelsen justeret løbende til at udgøre 15 pct. af den  

 til enhver tid ajourførte entreprisesum.
Men reglen gælder også krav i  

 anledning af ekstraarbejder.
Det forudsættes, at kravet her fremsættes senest  

 samtidig med indgåelse af tillægsaftalen om ekstraarbejdet, jf. § 14, stk. 2,  

 og så betids, at entreprenøren har haft mulighed for at medregne udgiften til  

 sikkerhedsstillelsen i prisen for ekstraarbejdet.
 Bestemmelserne i § 6, stk. 4 og 5, om afhjælpning af mangler er ikke  

 medtaget i stk. 2, idet de 10 pct. sikkerhed normalt vil være tilstrækkeligt  

 til at dække mangelskrav.
 Ved visse anlægsarbejder ophører sikkerheden helt allerede 1 år efter  

 afleveringen, jf. § 36, stk. 3.
Til § 6, stk. 3 Sikkerhed ved leverancer De 10 pct. nedskrives og ophører efter reglerne i § 6, stk. 4 og 5. 1 år  

 efter afleveringen nedskrives de 10 pct. således til 2 pct., og 5 år efter  

 afleveringen ophører sikkerheden.
Indgår leverancen i et arbejde med samlet  

 aflevering, nedskrives, respektive ophører sikkerheden således 1, respektive  

 5 år efter den samlede aflevering.
Til § 6, stk. 4 Sikkerhedens nedskrivning Er der fremsat krav om mangelafhjælpning, henstår hele 10 pct.-sikkerheden  

 uanset manglernes omfang.
 2 pct.-sikkerheden skal sikre, at der er midler til udbedring af mangler,  

 der opdages ved 5-års eftersynet.
 Reglen om nedskrivning af sikkerheden svarende til 2 pct. af  

 entreprisesummen gælder ikke for anlægsarbejder udover dem, der nævnes i §  

 36, stk. 1, medmindre der er aftalt 5-års ansvar for mangler, jf. § 36, stk.  

 3.
Til § 6, stk. 5 Sikkerhedens ophør Er der fremsat krav om mangelafhjælpning, henstår hele 2 pct.-sikkerheden  

 uanset manglernes omfang.
Til § 6, stk. 7 Prøvelse af udbetalingskrav Bygherrens udbetalingskrav skal som udgangspunkt honoreres inden 10  

 arbejdsdage fra kravets fremsættelse.
I tilfælde af tvist mellem bygherre og  

 entreprenør om kravets berettigelse er med stk. 7 indført en hurtig prøvelse  

 af bygherrens betalingskrav, således at betingelsesløs betaling på bygherrens  

 anfordring udelukkes.
Reglerne om denne prøvelse findes i § 46.
Til § 6, stk. 8 Hvad dækker sikkerheden Sikkerheden dækker alle konnekse krav, dvs. alle krav, der udspringer af  

 det konkrete aftaleforhold, herunder også dagbodkrav.
Ved en  

 entreprenørkonkurs (eller andet økonomisk sammenbrud) dækker sikkerheden også  

 bygherrens tilbagebetalingskrav i anledning af eventuelt for store  

 udbetalinger.
Reglen om, at sikkerheden også tjener til fyldestgørelse af  

 tilbagebetalingskrav, som bygherren har i anledning af for meget udbetalt  

 entreprisesum, kan ikke anvendes som et middel til at forstrække  

 entreprenøren med likviditet på garantens bekostning.
Reglen gælder kun  

 egentlig fejlagtige udbetalinger og lignende.
Sikkerheden bør ikke udformes således, at den udløber på et bestemt  

 tidspunkt.
Den bør løbe, indtil alle ikke ganske uvæsentlige mangler er  

 afhjulpet.
Til § 7, stk. 1 Bygherrens sikkerhedsstillelse AB 72-ordningen med sikkerhed i byggelånsejerpantebrevet er ikke medtaget  

 i AB 92.
Entreprenøren behøver ikke i tilbudet at have betinget sig sikkerhed, men  

 kan, når AB indgår i aftalen, til enhver tid under entrepriseforholdets  

 forløb kræve sikkerhed.
Dette gælder også underentreprenører, når AB 92 er  

 vedtaget i aftalen mellem hovedentreprenør og underentreprenør.
Sikkerheden  

 skal således ikke stilles automatisk af bygherren.
I standardforbeholdene indgår en bestemmelse om, at § 7-sikkerheden skal  

 stilles senest 8 arbejdsdage efter entrepriseaftalens indgåelse.
Når  

 forbeholdene er taget, har entreprenøren således stillet det fornødne krav.  

 Herved bliver konkurrencen mellem de bydende mere lige, modsat den situation,  

 at en entreprenør først senere kræver sikkerhed.
Ligeledes modvirker tidlig  

 stillet sikkerhed eventuelle omstødelsesproblemer i tilfælde af bygherrens  

 konkurs.
Ved »private arbejder« forstås alle arbejder, der udføres for  

 andre end stat og kommuner.
Underentreprenører kan således altid kræve  

 sikkerhedsstillelse af en hovedentreprenør, uanset om arbejdet vedrører en  

 offentlig eller privat byggeopgave.
Der er dog fast praksis for, at  

 almennyttige boligselskaber ikke stiller sikkerhed for deres statsstøttede  

 byggerier.
 Om anvendelse af aftaleformular se foran om generelle bemærkninger til §§  

 6 og 7.
Til § 7, stk. 2 Sikkerhedens størrelse Reglen medfører, at der skal stilles sikkerhed for hele entreprisesummen,  

 hvis arbejdet varer mindre end 3 måneder.
 Ved opgørelsen af gennemsnitsbetaling fordeles kontraktsummen ligeligt, og  

 det har altså ingen betydning, hvorledes omkostningerne fordeles måned for  

 måned.
Forøgelsen af bygherrens sikkerhedsstillelse, når vederlaget for ikke  

 betalte ekstraarbejder overstiger det halve af en måneds gennemsnitsbetaling  

 ifølge den oprindelige aftale, skal sikre entreprenøren mod, at et stort  

 omfang af ekstraarbejder »udhuler« den sikkerhed, entreprenøren har  

 for, at bygherren opfylder sine forpligtelser i henhold til den oprindelige  

 aftale.
Entreprenøren kan derfor kræve, at bygherren i så fald forøger  

 sikkerhedsstillelsen, således at sikkerheden for de arbejder, der er omfattet  

 af den oprindelige aftale, er lige så god, som da aftalen blev indgået.
Det beløb, sikkerheden skal forøges med, vil ud over størrelsen af de  

 udførte, ikke betalte ekstraarbejder og størrelsen af betalingen for de  

 ordrede, ikke udførte ekstraarbejder også afhænge af, over hvor lang tid  

 udførelsen af de ordrede ekstraarbejder strækker sig.
Strækker de sig over  

 længere tid end tre måneder, vil bidraget til forøgelsen af sikkerheden for  

 de ordrede ekstraarbejder være mindre end prisen herfor.
Til § 7, stk. 3 Prøvelse af udbetalingskrav Om sikkerhedens udbetaling gælder det samme som anført i § 6, stk. 7, om  

 entreprenørens sikkerhed.
Til § 7, stk. 4 Hvad dækker sikkerheden Sikkerheden tjener også som dækning for entreprenørens krav i anledning af  

 prisstigninger og eventuelle krav på erstatning eller godtgørelse fra  

 bygherren i anledning af dennes forsinkelse, jf. § 27.
 Sikkerheden ophører, når entreprenøren har fået alle krav opfyldt.
Til § 8, stk. 1 Brand- og stormskadeforsikring Bygherrens forsikringspligt betyder, at bygherren har risikoen for følger  

 af brand- og stormskade i det omfang, denne risiko kan dækkes af forsikring.  

 Dette er en undtagelse fra den almindelige entreprenørrisiko som omtalt i § 12. Forsikringspligten omfatter ikke  

 følger af entreprenørens tidstab.
Der kan uafhængigt af AB tegnes all-risk-forsikringer, objektforsikringer  

 eller anden forsikring.
Men forsikringerne skal mindst dække som fastsat i §  

 8.
§ 8-forsikringen løber, indtil mangler er afhjulpet.
I de tilfælde, hvor  

 bygherren - i stedet for at kræve afhjælpning fra entreprenørens side kræver  

 afslag efter § 34, eller entreprenørens afhjælpningspligt bortfalder efter §  

 33, vil der ikke være behov for § 8-forsikringen, der således vil kunne  

 opsiges.
Som det fremgår ovenfor skal entreprenørerne være medsikrede under deres  

 pligtmæssige afhjælpning af mangler påvist ved afleveringen.
Bygherren skal  

 derfor sikre sig, at den faste forsikring for det færdige bygværk dækker  

 entreprenører, indtil mangler er afhjulpet.
§ 8-forsikringen omfatter ikke tidsrum, hvori bygherren udbedrer  

 for entreprenørens regning, jf. § 31, stk. 4.
 Forsikringen skal omfatte såvel entreprenørers som underentreprenørers  

 arbejde.
Bestemmelsen om, at entreprenøren skal medtages som sikret på policen  

 indebærer, at brandforsikringsselskaber ikke - bortset fra groft uforsvarligt  

 forhold - kan gøre regres mod skadevoldende entreprenører og disses  

 ansvarsforsikringsselskaber for udbetalte dækningsbeløb.
Denne medtagning  

 forudsætter entreprenørens forudgående anmodning.
Standardforbeholdene  

 indeholder den fornødne anmodning.
 »Arbejde« omfatter også materialer på byggepladsen, men ikke  

 entreprenørernes materiel.
 Der ligger ikke i § 8 nogen regel om, at anmodningen skal omfatte  

 underentreprenørernes navne.
 Hvis bygherren efter anmodningen undlader at få medtaget entreprenørerne  

 på policen, må han friholde entreprenørerne for eventuelle regreskrav fra  

 forsikringsselskabet.
Om- og tilbygning Med hensyn til om- og tilbygningsbestemmelsen i stk. 1, sidste punktum, må  

 bygherrerne være opmærksomme på eventuelle bestemmelser i policerne for den  

 eksisterende bygning om, at om- og tilbygningsarbejder skal anmeldes til  

 forsikringsselskabet.
 Det kan være afgørende for forsikringsdækningen, at bygherren både i  

 forbindelse med om- og tilbygninger og i forbindelse med alle øvrige  

 arbejder, hvor AB 92 anvendes som aftalegrundlag, husker at give sit  

 forsikringsselskab meddelelse dels om de påtænkte arbejder, dels om at  

 entreprenørerne skal være medsikrede.
 Stk. 1  tager ikke i sig selv sigte på reparations- og  

 vedligeholdsarbejder, men kan ved aftale udvides hertil.
Til § 8, stk. 2 Selvforsikring Selvforsikrende offentlige bygherrer skal respektere bestemmelserne i stk.  

 1.
Anmodningen som nævnt i stk. 1 skal også rettes til den selvforsikrende  

 offentlige bygherre.
Herefter er denne afskåret fra regres som nævnt i  

 bemærkningerne til stk. 1.
Til § 8, stk. 3 Ansvarsforsikring Forsikringen omfatter f.eks. ansvar for skade på bygherrens eller  

 trediemands ejendom samt ansvar for personskade, men ikke mangelsansvaret.
Til § 9, stk. 1 Arbejdsplan Arbejdsplanen er en nærmere rækkefølge for arbejdernes udførelse inden for  

 tidsplanens rammer.
Planen er normalt mere omfattende end tidsplanen, der  

 omtales i § 2, stk. 3. Arbejdsplanen kan eksempelvis beskrives som  

 aktivitetsrækkefølgen og tidspunkterne for udførelsen af de enkelte  

 aktiviteter i intervallet mellem start- og sluttidspunkt.
Det er ved fagentreprise vigtigt, at arbejdsplanen er omhyggelig med  

 hensyn til arbejdsprocessernes tidsfølge, bl.a. for at sikre, at bygværkets  

 stabiliserende system er i orden, før arbejdet går videre.
Ellers kan der  

 opstå problemer med afgrænsningen mellem entreprenørens risiko for arbejdets  

 udførelse og bygherrens risiko for udbudsmaterialet.
Til § 10, stk. 1 Entreprenørens ydelse Ydelsens egenskaber vil sædvanligvis være fastsat i entrepriseaftalen.  

 Kvalitetskrav, der afviger fra de sædvanlige, bør foreskrives allerede ved  

 udbudet.
Entreprisen skal naturligvis primært gennemføres som aftalt eller  

 forudsat.
Giver aftalen ikke nærmere vejledning, skal arbejdet udføres  

 »fagmæssigt korrekt«.
Ved fagmæssig korrekt udførelse forstås  

 gennemførelse i overensstemmelse med god byggeskik.
 Bestemmelsen har betydning for, om der foreligger mangler ved arbejdet,  

 jf. § 30.
Kvalitetssikring I de senere år er der kommet mere opmærksomhed om arbejdets udførelse i  

 form af indsatsen for bedre kvalitetssikring.
Bl.a. er reglerne om  

 kvalitetssikring i statsligt og statsstøttet byggeri et udtryk herfor  

 (»kvalitetssikringscirkulæret«).
 Kvalitetssikring indebærer ikke nye ydelser fra entreprenørens side, men  

 går - med respekt af metodefrihed - ud på, at entreprenøren på en systematisk  

 og dokumenterbar måde skal sætte ind på at levere rigtig ydelse.
Det er ikke fundet hensigtsmæssigt at medtage generelle regler om  

 kvalitetssikring i AB.
En mere præcis indsats forudsætter, at der træffes  

 konkrete aftaler ud over AB. (Dette angives også i de nævnte regler for  

 statsligt og statsstøttet byggeri).
 Men visse regler om kvalitetssikring fremgår af § 11.
 Med tiden vil kvalitetssikring og det almene tekniske fælleseje, der  

 udvikles som hjælpemidler til kvalitetssikringen, formentlig blive  

 integrerede dele af byggeprocessen, hvorved kvalitetssikringen i sig selv  

 dækkes af ordlyden i § 10, stk. 1, »... udføres fagmæssigt  

 korrekt«.
Til § 10, stk. 2 Materialer og biydelser Entreprenøren skal selvsagt levere de materialer, der ikke ifølge aftale  

 er bygherrens leverancer.
Bygherreleverancer falder således uden for  

 bestemmelsen.
 Biydelserne kan - afhængig af aftalens indhold og karakter - omfatte bl.a.  

 oprydning, rømning, forsyning med byggestrøm og byggevand samt til- og  

 afrigning af byggeveje.
Til § 10, stk. 3 Ingen ejendomsforbehold Bestemmelsen sigter også på materialer, der leveres af en leverandør til  

 en entreprenør.
Leverandøren kan således ikke gøre et ejendomsforbehold  

 gældende over for bygherren.
Til § 10, stk. 4 5 års leverandøransvar Det er entreprenørerne, der skal forlange de 5 års ansvar af  

 leverandørerne, idet bygherrerne og leverandørerne normalt ikke har noget  

 direkte indbyrdes retsforhold.
Aftaler om leverandøransvarets tidsmæssige  

 udstrækning skal således indgås mellem entreprenøren og  

 materialeleverandøren.
Ved byggeleverancer kan bygherren naturligvis også betinge sig 5-års  

 ansvar hos sin leverandør.
Dette er obligatorisk ved statslige og  

 statsstøttede byggearbejder.
 Med bestemmelsen udstrækkes leverandørens ansvarsperiode for skjulte  

 mangler fra købelovens 1-årige periode til 5 år, regnet fra byggeriets  

 aflevering.
 Som det fremgår af bilag 2, kan byggeleveranceklausulen formuleres ved at  

 henvise til AB § 10, stk. 4, og § 5, stk. 5, eller ved at bruge klausulens  

 tekst, som formuleret i det hidtidige ansvarscirkulære.
 I det omfang, der ikke indgås aftale om 5-års mangelsansvar ved  

 anlægsarbejder - bortset fra dem, der er nævnt i § 36, stk. 1 - kan  

 entreprenøren undlade at opfylde kravet om leverandøransvar, jf. § 36, stk.  

 3.
5-årsreglen forudsætter et mangelsansvar.
Der er eksempelvis ikke tale om  

 en mangel, såfremt et byggemateriales levetid er udløbet på det tidspunkt,  

 hvor materialesvigt viser sig.
Der kan i leverance- og entrepriseaftaler være  

 bestemte forudsætninger om levetid.
Ellers må man falde tilbage på  

 materialets almindelige levetid.
 Der kan aftales leverancevilkår, som er gunstigere for bygherre eller  

 entreprenør end AB-reglen.
Selvom entreprenøren ikke har indgået aftale med materialeleverandørerne  

 om et 5-årigt ansvar for skjulte mangler, hæfter entreprenøren alligevel i 5  

 år over for bygherren efter reglerne i § 36, stk. 1-3. Entreprenørerne har  

 således en betydelig egeninteresse i at få stk. 4-reglen overholdt.
Bygherren  

 kan kræve dokumentation for, at entreprenøren har fået leverancer efter stk.  

 4, men normalt bør dette være overflødigt.
Særlig om statslige og statsstøttede arbejder Inden for det statslige og statsstøttede byggeområde omfatter stk.  

 4-reglen en bygnings installationer og det tilbehør, som er nødvendigt, for  

 at en bygning kan fungere efter sit formål.
Også leverancer til  

 friarealarbejder, der udføres i forbindelse med byggeriet, er omfattet.  

 Inventar, løsøre og udstyr, såsom køleskabe, antenner, møbler, sygehussenge,  

 telefonanlæg og montrer, der ikke normalt indgår som en integreret del af et  

 byggearbejde, er derimod udenfor.
Sådanne genstande vil normalt høre til den  

 virksomhed, der foregår i bygningen.
 Tvivlsspørgsmål om, hvorvidt leverancer er omfattet af § 10, stk. 4, i  

 statslige og statsstøttede arbejder kan forelægges Bygge- og Boligstyrelsen  

 til udtalelse.
Leverancer til lager og videresalg 6-årsfristen i stk. 4 giver leverandørerne den sikkerhed, at de ved  

 leverancer til lager eller videresalg ikke kan komme til at hæfte i længere  

 tid end 6 år efter deres egen levering.
De leverancer, der sker til en entreprenør til dennes opfyldelse af  

 entrepriseaftalen med bygherren - det konkrete AB-forhold - vil ikke ske til  

 lager eller videresalg.
Materialeleverandøren vil således være omfattet af  

 det almindelige leverandøransvar for mangler, der ophører 5 år efter  

 afleveringen af det byggeri, hvori leverancen indgår.
Leverandørernes leverandører Leverandørerne må selv afgøre, om de vil søge 5-års reglen medtaget i  

 aftalerne med deres egne leverandører.
 Hvad angår materialer af udenlandsk oprindelse, må det således være  

 importørens sag at afgøre, om 5-årsreglen skal søges aftalt med de pågældende  

 udenlandske leverandører.
Ansvarsperiode og ansvarsindhold § 10,  stk. 4 drejer sig om ansvarsperioden og ikke om  

 selve de materielle ansvarsregler.
Med hensyn til disse må der sondres  

 mellem:
Leverancer som led i en entreprise ansvaret for leverancer (materialer), der er et led i en entreprise.  

 Entreprenørens ansvar for disse leverancer findes i §§ 30 ff.
Rene leverancer Leverandørens ansvar for rene leverancer, dvs. leverancer til en bygherre  

 eller en entreprenør.
Er leverandøren gået ind på at levere efter AB, gælder AB §§ 30 ff.
For  

 andre tilfælde omtales ansvaret meget kortfattet i det følgende her under §  

 10, stk. 4.
Købeloven Regler om køberens mangelsbeføjelser findes i købeloven, især  

 dennes §§ 42 og 43. Disse regler kan dog være fraveget - ikke blot udtrykkeligt, men også stiltiende.
Derimod er der ikke i købeloven givet regler om leverandøransvarets indhold Ifølge købelovens § 49 og retspraksis har leverandøren dog i et vist  

 omfang mulighed for at undgå at komme til at hæfte for mangler ved at  

 foretage behørig afhjælpning.
Købeloven har regler for individuelt bestemte genstande i § 42  

 (»individuelle leverancer« eller »specieskøb«) og for  

 artsbestemte genstande i § 43 (»ikke-individuelle leverancer« eller  

 »genuskøb«). Foreligger der en mangel, kan køberen (dvs. normalt  

 entreprenøren) - når nærmere angivne betingelser er til stede, jf. nedenfor -  

 efter købelovens regler kræve forholdsmæssigt afslag ophævelse af købet omlevering (kun ved ikke-individuelle leverancer) erstatning (eller »skadeserstatning«).
Forholdsmæssigt afslag kan kræves uden særlige betingelser, når blot den pågældende mangel er  

 værdiforringende og ikke helt bagatelagtig.
For at kræve ophævelse eller omlevering er det rent praktisk  

 en betingelse, at mangelen er væsentlig (medmindre sælgeren har handlet  

 svigagtigt).
I kraft af regler om erstatning (»skadeserstatning«) kan  

 køberen (normalt entreprenøren) få kompensation ikke blot for værdiforringelsen (der som nævnt uden videre kan opnås i kraft af beføjelsen forholdsmæssigt afslag), men også for videregående følger, f.eks. driftstab.
Såfremt betingelserne for erstatning er til stede, jf. nedenfor, vil køberen kunne kræve erstatning, såvel når købet fastholdes, som når det hæves, eller der kræves omlevering.
For at en køber kan kræve erstatning, skal der foreligge et  

ansvarsgrundlag . Angår købet individuelt bestemte genstande  

 (specieskøb), skal den købte genstand savne egenskaber, som må anses for  

 tilsikrede (tilstedeværelse eller ikke-tilstedeværelse), eller mangelen skal  

 være forårsaget ved sælgerens forsømmelse (culpa), jf.§ 42, stk. 2. Angår  

 købet derimod artsbestemte genstande - altså et genuskøb - er leverandøren  

 ifølge § 43, stk. 3 erstatningsansvarlig, selv om pågældende er uden skyld.  

 Dette gælder dog ikke, såfremt der er tale om force majeure-lignende  

 situationer.
Køb af byggematerialer vil som regel være omfattet af  

 sidstnævnte bestemmelse.
Købelovens regler kan som nævnt fraviges ved aftale, men de  

 leveringsbetingelser, der i varierende udformning som regel er en del af  

 leveranceaftaler, kommer kun i mindre omfang ind på mangelsbegrebet.
Det er  

 således normalt købelovens almindelige mangelsbegreb, der er afgørende for,  

 under hvilke betingelser leverandøren hæfter for mangler.
Derimod begrænser  

 leverandørernes betingelser undertiden køberens mangelsbeføjelser,  

 dvs. det, som køberen kan kræve af den pågældende leverandør.
Leverandørerne betinger sig således undertiden, at køberens  

 mangelsbeføjelse kun kan bestå i omlevering.
Dette kan give entreprenøren  

 tab, fordi denne så selv må bekoste indføjelsen af den omleverede leverance i  

 bygværket.
Se på leveringsbetingelser Entreprenører og bygherrer bør være opmærksomme på disse forhold, herunder  

 på leveringsbetingelser, der afviger fra købeloven.
 Eventuelt kan bygherrerne forpligte deres entreprenører til at sørge for,  

 at leverandørerne hæfter på grundlag af købeloven (eller AB).
Reklamation § 10,  stk. 4 ændrer intet ved almindeligt gældende  

 regler om en købers pligt til at undersøge indkøbte materialer ved  

 modtagelsen og reklamere over synlige mangler.
Undlader køberen at reklamere  

 hurtigt, fortabes retten til at gøre synlige mangler gældende overfor  

 sælgeren.
Manglende overholdelse af reklamationsreglerne kan føre til, at  

 køberen langt tidligere end efter 5-årsreglen fortaber sin ret til at gøre  

 leverandøren ansvarlig for mangler.
 Det er normalt entreprenørerne, som indkøber materialer, og disses  

 modtagekontrol er således væsentlig.
 Det er materialernes egenskaber på det tidspunkt, hvor de bliver leveret,  

 der er afgørende for, om leverandøren kan ifalde mangelsansvar.
Leverandøren hæfter normalt ikke for ukorrekt opbevaring hos senere  

 omsætningsled, ej heller for trediemands ukorrekte håndtering af de leverede  

 materialer.
Det er derfor væsentligt, at leverandørernes  

 monteringsvejledninger og brugsanvisninger følges.
Til § 11, stk. 1 Projektgennemgang Reglen i 1. punktum skal ses i forbindelse med de senere års indsats for  

 øget kvalitetssikring i byggeriet, hvor projektgennemgang har vist sig  

 at være en nyttig aktivitet.
Ved projektgennemgang forstås en gennemgang af  

 det udbudte projekt.
Gennemgangen foretages af de udvalgte entreprenører,  

 normalt på et eller flere møder med bygherren og dennes rådgivere.
Formålet  

 er at udnytte entreprenørernes udførelsesmæssige sagkundskab til at undgå  

 risici eller svigt i byggeriet og til i det hele at gøre arbejdets udførelse  

 mere rationel.
 Parterne må tage stilling til, om også underentreprenørerne skal deltage i  

 projektgennemgangen.
Projektgennemgang skal hverken benyttes til at revidere projektet eller  

 til at omgøre bygherrens intentioner.
Gennemgangen påvirker ikke  

 ansvarsforholdene, uanset om den fører til ændringer i projektet eller ej, og  

 uanset fra hvem initiativet til ændringen kommer.
 Forpligtelsen for entreprenøren til at deltage i projektgennemgang  

 indtræder ved bygherrens accept af tilbudet, forudsat at det er bestemt i  

 udbudsmaterialet, at entreprenøren skal deltage i en projektgennemgang.  

 Bygherren kan dog forinden foretage en projektgennemgang med den entreprenør,  

 bygherren påtænker at give accept.
Kontrolplan Det er desuden nævnt i stk. 1, at der kan forlanges dokumentation  

 for arbejdets udførelse, og at krav om prøver og dokumentation kan indgå i  

 enÆudbudskontrolplan.
 Også disse tilføjelser har sammenhæng med kvalitetssikringen.
 Udbudskontrolplanen vil normalt blive bearbejdet af entreprenøren, og med  

 bygherrens godkendelse indgår den så i entrepriseaftalen som den egentlige  

 kontrolplan.
 »Et led i entreprenørens ydelse« betyder bl.a., at entreprenøren  

 ved tilbudsarbejde, hvor der er stillet krav om dokumentation, ikke kan kræve  

 særbetaling for den forlangte dokumentation.
 Krav om dokumentation skal således være stillet i udbudsmaterialet for at  

 være omfattet af tilbudssummen.
 Hvis bygherren efterfølgende ønsker mere dokumentation, må dette aftales  

 med entreprenøren, og bygherren må være forberedt på at betale særskilt  

 herfor.
Prøver Ved »prøver« forstås funktionsprøvning af bygningsdele og  

 udtagning af dele af et materiale med henblik på nærmere teknisk undersøgelse  

 af, om materialet opfylder stillede krav til materialets egenskaber.
Derimod  

 tænkes ikke på prøver, der tjener som grundlag for valg af materialer.
 Entreprenøren skal stille mandskab til rådighed i både stk. 1 og stk.  

 2-tilfældene.
Til § 11, stk. 2 Betaling for yderligere prøver Såfremt de yderligere prøver efter stk. 2 viser, at der ikke er udført  

 kontraktmæssigt arbejde, skal bygherren ikke betale for disse prøver.
Til § 11, stk. 4 Kassation Entreprenørens udgifter i forbindelse med kassation er bygherren  

 uvedkommende, ligesom kassation ikke giver anledning til  

 tidsfristforlængelse.
Kassation skal ske så hurtigt som muligt for at muliggøre levering af  

 tilsvarende erstatningsmaterialer og begrænse det økonomiske tab og  

 eventuelle forsinkelser ved en kassation.
Kassation er en del af tilsynets  

 almindelige opgaver og berettiger ikke til krav overfor entreprenøren om  

 betaling af honorar til tilsynet.
Bestemmelsen indebærer bl.a., at i tilfælde, hvor kassation på et senere  

 tidspunkt vil medføre særlige ulemper, f.eks. på grund af forøgede udgifter  

 til udbedring, er bygherren eller tilsynet på entreprenørens opfordring - i  

 det omfang det er muligt - pligtig til uden unødig forsinkelse at tage  

 stilling til eventuel kassation.
Bygherren eller tilsynet giver ved sin  

 stillingtagen til kassationsspørgsmål ikke samtidig en forhåndsgodkendelse af  

 det pågældende arbejde.
I så henseende er det stadig reglen, at entreprenøren  

 skal præstere rigtig ydelse ved afleveringen.
Til § 12, stk. 1 Risiko Bestemmelsen udtrykker med et mere præcist ordvalg end AB 72 den grundregel i entrepriseretten, at entreprenøren ved tilbudsarbejde bærer  

 risikoen for arbejdet indtil afleveringen.
 Bestemmelsen sigter til hændelige begivenheder, som medfører undergang  

 eller forringelse af byggematerialer og af det udførte arbejde (eller af  

 foranstaltninger m.v., som entreprenøren har etableret med henblik på  

 arbejdets udførelse). De økonomiske følger af sådanne begivenheder er  

 entreprenørens sag.
At en begivenhed er hændelig betyder, at den er »udefra  

 kommende« og derfor ikke henføres til aftalens parter.
Bestemmelsen  

 omfatter bl.a. tyveri, hærværk og vejrpåvirkninger (dog undtaget brand- og  

 stormskade, se herom § 8, stk. 1). Tyveri fra byggepladsen er således i denne  

 forbindelse hændelig undergang, og hærværk er hændelig forringelse.
Entreprenøren må på egen bekostning også rette op på andre  

 ukontraktmæssige forhold, som opstår under udførelsen.
Således må  

 entreprenøren rette på f.eks. eget forkert materialevalg eller på  

 installationer, der ikke har aftalt ydeevne.
 Dette følger af det forhold, at entreprenøren skal præstere rigtig ydelse.  

 Sådanne forhold kan entreprenøren selv opdage, eller de kan blive konstateret  

 ved udtagning af prøver eller ved udøvelsen af kassationsbeføjelsen.
Forringelser mv. af arbejdet, der sker efter, at afleveringen har fundet  

 sted, er entreprenøren uvedkommende.
Dette gælder dog ikke, hvis forringelsen  

 skyldes entreprenørens forhold.
 Parterne er, uafhængig af AB, efter dansk rets almindelige regler  

 ansvarlige over for hinanden for udgifter vedrørende arbejdet m.v., som ved  

 fejl eller forsømmelse fra den ene parts side påføres den anden part - uden  

 hensyn til, om det sker før eller efter afleveringstidspunktet.
Særlig om ledninger Entreprenøren hæfter således for det tab, bygherren eller andre  

 entreprenører måtte lide i tilfælde af, at entreprenøren afbryder eller  

 beskadiger ledninger og kabler, hvis tilstedeværelse er angivet enten af  

 bygherren eller ledningsejeren - hvad enten angivelsen fremgår af  

 udbudsmaterialet eller af senere omstændigheder.
 Det kan være praktisk i entrepriseaftalen at præcisere entreprenørens  

 ansvar for ledningsbrud.
 Se også bemærkningerne til § 13 om hæftelsen over for ledningsejere.
Til § 12, stk. 2 Entreprenørernes indbyrdes skader Tvister om skade som omtalt i bestemmelsen kan undergives syn og skøn som  

 nævnt i § 45, stk. 6, og voldgift som nævnt i § 47, stk. 8.
Til § 12, stk. 4 Brug er ikke altid ibrugtagning Bruges dele af det ikke-afleverede arbejde som et naturligt led i at holde  

 bygningen i orden, er der ikke tale om »ibrugtagning«.
Som eksempel  

 kan nævnes anvendelse af forsynings- og afløbsledninger i byggeperioden, uden  

 at anvendelsen er et led i virksomhed fra bygherrens side.
Til § 13 Forholdet til myndigheder hvem sørger for hvad Bygherren har risikoen for opnåelse af tilladelser m.v., der vedrører  

 projektets generelle godkendelse, f.eks. byggetilladelse og  

 ibrugtagningstilladelse.
Enreprenøren skal sørge for anmeldelser, ansøgninger og tilladelser,  

 rekvirering af syn, attester og lign., der vedrører arbejdets udførelse,  

 herunder forholdet til ledningsejere.
Det påhviler entreprenøren at foretage  

 anmeldelse om arbejder i offentlige og private vejarealer.
 Bygherren og entreprenøren afholder de respektive udgifter, herunder  

 gebyrer og afgifter, der har relation til pligterne efter henholdsvis § 13,  

 stk. 1 og stk. 2. Således vil betaling af tilslutningsbidrag være bygherrens  

 sag.
Efter gældende retspraksis kan entreprenøren som begrundelse for  

 ansvarsfrihed over for ledningsejere som hovedregel ikke påberåbe sig, at  

 skadeforvoldelse skyldes ufuldstændige oplysninger, der er givet af  

 bygherren.
Se også bemærkninger til § 12 om hæftelsen over for bygherren og  

 andre entreprenører.
Til § 14, stk. 1 Ændringer § 14  drejer sig alene om forholdet mellem bygherre og  

 entreprenør.
Uden for § 14 falder således licitationslovens bestemmelser om  

 beskyttelse af tilbud, som i visse tilfælde kan berøre projektændringer.
 Når den fagkundskab og det materiel, der skal bruges på de aftalte  

 ydelser, også er tilstrækkelig til ændringsarbejdet, er der en »naturlig  

 sammenhæng«.
 Der er ikke til stk. 1 knyttet grænser for ændringsarbejdets omfang, men  

 det er givet, at bestemmelsen ikke medfører pligt til at udføre ændringer,  

 som er meget store i forhold til de aftalte ydelser og således reelt er et  

 nyt arbejde.
 Procentsatserne i § 14, stk. 3, om betaling af ændringer er tillige udtryk  

 for, hvad der normalt er en rimelig yderste grænse for ændringer.
 Bygherrens krav om ændringer skal fremsættes snarest muligt.
 Entreprenøren har efter stk. 1 ikke blot pligt til, men også ret til at  

 udføre de forlangte ændringer i entreprisen.
Entreprenørens ret og pligt til ændringer Entreprenørens pligt efter stk. 1 medfører, at arbejdet ikke kan standses  

 som følge af ændringskrav.
 Entreprenøren har som nævnt tillige ret til at udføre ændringerne.
 Efter stk. 1 gælder dette dog ikke, hvis der foreligger særlige forhold.  

 Det kan være hensigtsmæssigt, at bygherren antager en anden entreprenør,  

 f.eks. af tekniske eller erfaringsmæssige årsager, ligesom bygherren må kunne  

 lade arbejdet udføre ved en anden entreprenør, hvis den oprindelige  

 entreprenørs økonomiske krav (tilbudspris) er urimeligt, og der ikke som  

 nævnt under § 14, stk. 2 kan træffes en foreløbig aftale.
Bemyndigelse vedr. ændringer Som anført under § 17 omfatter tilsynets fuldmagt efter AB normalt ikke adgang til at godkende ændringer efter § 14.
 Bygge- og Boligstyrelsen har til brug i statslig og statsstøttet bygge- og  

 anlægsvirksomhed godkendt et standardforbehold fra Håndværksrådet, hvorefter  

 bygherren inden arbejdets påbegyndelse skal oplyse, om nogen er bemyndiget  

 til at indgå supplerende aftaler om ændringer i arbejdets art og omfang,  

 herunder ekstraarbejder, samt indholdet af en sådan bemyndigelse. Ændringer  

 eller tilbagekaldelse af bemyndigelsen under arbejdets udførelse skal ifølge  

 forbeholdet meddeles entreprenøren.
 Som det ses, indeholder forbeholdet alene en pligt til underretning, men  

 berører ikke bygherrens rettigheder efter § 14.
Til § 14, stk. 2 Aftale om ændringer Bestemmelsen i 4. punktum om, at forhandlingerne ikke må medføre  

 forsinkelse af arbejdets udførelse, gælder såvel for det allerede aftalte  

 (uændrede) arbejde som for de arbejder, der er en følge af bygherrens krav om  

 ændring.
 Hvis parterne ikke kan enes om prisen på ændringsarbejdet, må det  

 anbefales, at entreprenøren udfører ændringsarbejdet, og at  

 betalingsspørgsmålet så henvises til foregreben tvisteløsning, jf. bilag 10,  

 eller til voldgiftsretten, ligesom parterne må træffe en foreløbig aftale om  

 sikkerhedsstillelsen, der i alle fald bør svare til den betaling, bygherren  

 vil acceptere.
 Med hensyn til tiden til ændringsarbejdet fremgår det af § 26, stk.
1, at bygherren har ret til den fornødne fristforlængelse, og af § 27, stk. 2, at entreprenøren har ret til godtgørelse (ud over betaling for selve ændringsarbejdet) for de merudgifter, som fristforlængelsen medfører.
Uenighed om fristforlængelse og godtgørelse må afgøres af voldgiftsretten, medmindre konflikten kan løses ved foregreben tvisteløsning.
Til § 14, stk. 3 Betaling af ændringer Bestemmelsen er en tilbagefaldsregel, der finder anvendelse, hvor der  

 findes enhedspriser i aftalen for den pågældende ydelse, og hvor der ikke er  

 truffet aftale efter stk. 2. Bestemmelsen drejer sig alene om prisregulering.  

 Selve adgangen til at få gennemført ændringer reguleres efter § 14, stk. 1.  

 Det er en forudsætning for anvendelsen af stk. 3, at enhedspriserne alene  

 bruges til reguleringer som følge af egentlige projektændringer.
 Reguleringsbestemmelsen finder kun anvendelse ved mængdesatte  

 enhedspriser, jf. omtalen af § 2, stk. 7.
 Er der tale om, at nogle ændringer omfatter merydelser, mens andre  

 omfatter mindreydelser, kan de sidstnævnte ikke modregnes i de førstnævnte.
Hvis der er bestemte ydelser, hvor der skønnes at være behov for at have  

 mulighed for en større forøgelse af mængden end 100 pct., må det specificeres  

 i udbudsmaterialet.
Det kunne eksempelvis være vejrligsforanstaltninger i  

 vinterperioden.
 Den entreprisesum, der lægges til grund ved beregningen, er den  

 entreprisesum, der oprindelig blev indgået aftale om - dvs. uden regulering  

 for eventuelle efterfølgende mer- eller mindreydelser.
 Hvor tilbudslisten er opdelt på poster i forskellige niveauer (f.eks.  

 hovedpost, post, underpost) gælder den anførte grænse i stk. 3 i forhold til  

 det laveste niveau.
 Er der ikke enhedspriser som nævnt i stk. 3 at anvende, eller er stk.  

 3-grænserne overskredet, afregnes ændringsarbejdet efter regning eller efter  

 eventuel særlig truffet aftale, jf. stk. 2 og 4. Det er kun i det omfang,  

 grænserne i stk. 3 overskrides, at ændringsarbejdet udføres som  

 regningsarbejde, og at entreprenøren ved mindrearbejde skal have ret til den  

 mistede fortjeneste, jf. bemærkningerne nedenfor til stk. 5.
Der kan opstå det problem, at § 14, stk. 3-systemet virker anderledes i  

 forholdet mellem en hovedentreprenør og en underentreprenør end i forholdet  

 mellem hovedentreprenøren og bygherren.
Dette problem kan løses ved, at  

 hovedentreprenøren træffer særlig aftale med bygherren og/eller  

 underentreprenørerne, der sikrer, at systemet virker ens i begge relationer.  

 I det følgende gives nogle eksempler på anvendelsen af stk. 3-reglen (og  

 tillige stk. 5-reglen om formindskelse af arbejdet):
Eksempel 1 Forudsætninger I udbudsmaterialet er anslået 600 (m2) fliser nedlagt.
Entreprenørens  

 accepterede tilbud er 500 kr./(m2) = 300.000 kr.
 Entreprisen omfatter ikke andet arbejde.
A.
Merarbejde 1.Bygherren vil nu have 650 (m2):
 650 (m2) a 500 kr. - altså udelukkende beregning efter enhedsprisen.
 2.Bygherren vil nu have 900 (m2):
 a.690 (m2) (600 + 15 pct.) a 500 kr./(m2) (= enhedsprisberegning).
b.Resten = 210 (m2): ifølge aftale (stk. 2) eller ifølge regning (stk. 4), idet ud over 15 pct.-grænsen i stk. 3.
B.
Mindrearbejde 1.Bygherren vil nu kun have 550 (m2):
 550 (m2) a 500 kr. - altså udelukkende beregning efter enhedsprisen.
 2.Bygherren vil nu kun have 300 (m2):
 a.300 (m2) a 500 kr. (m2) (ifølge enhedspris).
 b.Nedsættelse (15 pct.) fra 600 (m2) til 510 (m2): »gratis« for  

 bygherren idet nedsættelsen sker inden for grænserne i stk. 3 (jf. stk. 5, 2.  

 punktum).
 c.Nedsættelse rest fra 510 (m2) til 300 (m2) = 210 (m2):
Entreprenøren skal vedr. 210 (m2) have sin tabte fortjeneste dækket (stk. 5, 1. punktum).
Eksempel 2 Forudsætninger:
Samlet entreprisesum 4 mill. kr. (15 pct. heraf = 600.000 kr.). Heraf er i udbudsmaterialet anslået 600 (m2) fliser nedlagt.
 Entreprenørens accepterede tilbud er igen 500 kr./(m2) = 300.000 kr.
A.
Merarbejde Bygherren vil nu have 1500 (m2):
 a.1200 (m2) (= 2 x 600 (m2)) a 500 kr. - altså udelukkende beregning efter  

 enhedsprisen.
 b.300 (m2) (1500 - 1200) ifølge aftale (stk. 2) eller ifølge regning (stk.  

 4), idet ud over 100 pct.-grænsen i stk. 3.
 (I eksemplet nås + 15 pct.-grænsen ikke, da den samlede udvidelse udgør  

 900 (m2) a 500 kr. = 450.000 kr.).
B.
Mindrearbejde Bygherren vil nu kun have 10 (m2):
 10 (m2) a 500 kr. (enhedspris).
 (I eksemplet kollideres hverken med 87100 pct.-grænsen eller med 8715  

 pct.-grænsen).
Eksempel 3 Forudsætninger:
 Samlet entreprisesum 1,2 mill. kr. (15 pct. heraf = 180.000 kr.).
 Heraf er i udbudsmaterialet anslået 600 (m2) fliser nedlagt.
Entreprenørens accepterede tilbud er igen 500 kr./(m2) (= 300.000 kr.).
A.
Merarbejde Bygherren vil nu have 1000 (m2).
(I eksemplet kollideres ikke med +100 pct.-reglen) Ekstra 400 (m2) a 500 kr. (hvis udelukkende enhedspris). = 200.000 kr.
Overskrider således +15 pct.-grænsen med 20.000 kr.
Dvs. enhedspris op til  

 480.000 kr. (300.000 kr. + 180.000 kr.).
 Bygherren skal derfor betale:
 a. 300.000 kr. = 600 (m2) a 500 kr. (enhedspris).
 b. 180.000 kr. svarende til 360 (m2) (180.000 delt med 500, som er  

 enhedsprisen).
 c. resten 1000 (m2) - 960 (m2) = 40 (m2) ifølge aftale (stk. 2) eller  

 ifølge regning (stk. 4), idet ud over 15 pct.-grænsen i stk. 3.
B.
Mindrearbejde Bygherren vil nu kun have 100 (m2).
(I eksemplet kan der ikke kollideres med -100 pct.-reglen) Nedsættelse for 180.000 kr. (15 pct. af 1,2 mill. kr.) »gratis«  

 for bygherren. 180.000 kr. svarer til 360 (m2) (180.000 delt med 500, som er  

 enhedsprisen).
Entreprenøren skal således uden at få sin tabte fortjeneste dækket tåle  

 nedsættelse med 360 (m2) til 240 (m2) (stk. 5, 2. pkt.) Entreprenøren skal derimod have sin tabte fortjeneste dækket for så vidt  

 angår de resterende 140 (m2) (240 (m2) - 100 (m2)).
Til § 14, stk. 5 Formindsket arbejde Bestemmelsens indhold kan udtrykkes således:
 I det omfang formindskelsen går ud over enhedsprisgrænserne efter stk. 3,  

 eller der slet ikke er aftalt enhedspriser, har entreprenøren krav på at få  

 erstattet såvel de nævnte tab som sin mistede fortjeneste.
 Hvis bygherrens krav om ændring af mængder, hvorom der gælder enhedspriser  

 efter stk. 3, fremsættes så sent, at entreprenøren som et led i normal  

 fremgangsmåde - og for at overholde tidsplanen - allerede har foretaget  

 udgiftskrævende dispositioner (f.eks. henlagt den aftalte mængde på  

 byggepladsen, eller fået den færdigforarbejdet af en leverandør), vil  

 entreprenøren efter omstændighederne have krav på at få godtgjort de  

 tab/meromkostninger, som er blevet påført ham i den anledning, dvs. i det  

 omfang han ikke kan anvende f.eks. indkøbte materialer andetsteds.
 Med hensyn til beregning af prisreduktion, når der foreligger  

 enhedspriser, henvises til § 14, stk. 3.
Til § 15 Hindringer i aftalen Bestemmelserne i § 15 understreger bygherrens centrale rolle i  

 byggeprocessen: Er der hindringer for planmæssig gennemførelse af opgaven,  

 skal entreprenøren som udgangspunkt ikke handle på egen hånd, men søge  

 bygherrens afgørelse.
 Meddelelse eller underretning efter stk. 1, 2 og 3 kan tillige gives til  

 tilsynet, hvis fuldmagt er beskrevet i § 17. Ligeledes kan tilsynet træffe  

 den afgørelse og give de anvisninger og instruktioner, der nævnes i stk. 1, 2  

 og 3.
Til § 15, stk. 1 og 2 Hindringer i aftalen Bestemmelserne behandler alene spørgsmålet om, hvorledes opståede  

 uklarheder eller hindringer i forhold til entrepriseaftalen  

 (aftalegrundlaget) skal overvindes.
Spørgsmålet om eventuel betaling må afgøres efter § 14, § 15, stk. 4,  

 eller efter almindelige regler.
Bygherren har normalt risikoen for  

 projekteringsfejl eller andre fejl i udbudsmaterialet.
 Anvisninger efter stk. 1 og 2 indgår som dele af entrepriseaftalen og har  

 derfor betydning for mangelsansvaret.
Til § 15, stk. 3 Entreprenørens handlepligt I modsætning til stk. 1 og 2 er det her ikke aftalegrundlaget, men faktisk  

 opståede forhold, der bevirker hindringerne.
 Et eksempel på entreprenørens underretningspligt findes i § 30, stk. 2, om  

 hindringer for anskaffelse af materialer.
Efter sidste punktum i stk. 3 pålægges der entreprenøren en handlepligt,  

 hvis hindringerne kan give bygherren tab.
I så fald kan entreprenøren få  

 fristforlængelse og ekstrabetaling i det omfang, dette nødvendiggøres af hans  

 afværgeforanstaltninger.
 Ved afgørelsen af, om bygherren er pligtig til at yde tidsmæssig og  

 økonomisk kompensation for afværgeforanstaltningerne, skal det tillægges  

 betydning, om entreprenøren har handlet i bygherrens interesse på en måde,  

 der i den foreliggende situation må skønnes formålstjenlig til at begrænse  

 bygherrens ulempe eller tab.
 Hvis fristforlængelse herefter må anerkendes, må denne, alt efter  

 omstændighederne, falde ind under § 24, stk. 1, nr. 2-5.
Derimod må entreprenøren som et udslag af entreprenørrisikoen før aflevering, som udgangspunkt selv bære sine egne tab som følge af hindringerne.
I det omfang, entreprenøren ikke har givet underretning om de uanmodede  

 ydelser, må entreprenøren dokumentere, at ydelsen var formålstjenlig i den  

 foreliggende situation.
Omvendt er det bygherrens sag at dokumentere, at  

 entreprenøren ikke har handlet i overensstemmelse med bygherrens interesser,  

 såfremt entreprenøren har underrettet bygherren eller tilsynet om de  

 uforudsete forhold.
Til § 15, stk. 4 Hindringer ved ufyldestgørende oplysninger Bestemmelsen er et udslag af bygherrens risiko for grundlaget for  

 arbejdet, herunder byggegrundens beskaffenhed, se også under § 2, stk. 2.
 Bundforholdene kan afklares, ved at bygherren fremlægger geotekniske  

 rapporter.
 Bygherren kan også håndtere sin risiko ved på forhånd at bestemme, at  

 visse ydelser skal udføres til enhedspriser (f.eks. ekstrafundering) eller i  

 regning (f.eks. vandlænsning og fjernelse af sten).
 Stk. 4  nævner ikke alene hindringer i grunden.  

 Forekomster af asbest eller andre stoffer eller materialer, der kan medføre  

 miljøulemper ved indgreb i bestående konstruktioner/installationer, er  

 således også omfattet.
 Bestemmelsen tager ikke stilling til hindringer, der opstår efter  

 afleveringen i forbindelse med mangelsafhjælpning.
Til § 15, stk. 5 Hindringer ved uforudseelige forhold I stk. 5 er situationen den, at oplysnings- og undersøgelsespligt er  

 opfyldt som nævnt under § 15, stk. 4, men at der viser sig forhold, som  

 parterne ikke har kunnet forudse.
 Bestemmelsen sigter først og fremmest til forurenede byggegrunde, men  

 hindringerne kan også være fortidsminder, der udløser påbud eller forbud.
Hvad der er »rimeligt og sædvanligt« i bestemmelsens forstand  

 vil især afhænge af byggegrundens karakter, beliggenhed og tidligere  

 anvendelse, og vil i øvrigt være noget, der ændrer sig med tiden.
Specielt  

 med hensyn til tidligere anvendelse må det bl.a. forudsættes, at bygherren  

 gør sig bekendt med de oplysninger, der kan indhentes hos myndighederne  

 herom.
Ved afbestilling efter stk. 5 skal entreprenøren betales på sædvanlig vis  

 for den del af arbejdet, der udføres.
Endvidere ydes der entreprenøren en  

 godtgørelse, fordi restarbejdet ikke kommer til udførelse.
Denne godtgørelse  

 omfatter udgifter til entreprenørens overflødiggjorte produktionskapacitet  

 (maskiner, arbejdskraft mv.) på byggepladsen og på entreprenørens kontor,  

 udgifter til afbestilling af materialer, godtgørelse til underentreprenører  

 for afbestilling beregnet efter samme retningslinier, samt øvrige  

 omkostninger, der direkte eller indirekte kan henføres til resterende  

 arbejde, og som ikke bortfalder ved afbestilling.
 Derimod må entreprenøren efter bestemmelsen give afkald på den del af  

 fortjenesten, der vedrører det restarbejde, som ikke bliver udført.
Til § 16 Fortidsminder Bestemmelsen i stk. 1 omfatter synlige og usynlige jordfaste fortidsminder  

 gravhøje, stengrave, voldsteder,forsvarsanlæg, ruiner, broanlæg mv.
 Bestemmelsen i stk. 2 omfatter både jordfaste og andre fortidsminder, dvs.  

 også genstande, herunder danefæ.
 Standsning af arbejdet skal ske i det omfang, arbejdet berører  

 fortidsminder.
 Standsning af arbejdet som følge af § 16-situationer er et offentligt  

 påbud eller forbud som nævnt i § 24, stk. 1, nr. 5), og det fremgår nærmere  

 af § 24 og § 27, stk. 2, nr. 2), at entreprenøren i et sådant tilfælde har  

 krav på tidsfristforlængelse og på godtgørelse af udgifter i anledning af  

 fristforlængelsen.
 Desuden kan der blive tale om ændringer i entrepriseforholdet som omtalt  

 under § 15, stk. 5.
Stk. 3  omfatter genstande som nævnt i stk. 2. Det  

 følger dog af museumslovgivningen, at genstande, der må formodes at være  

 danefæ, af finderen straks skal afleveres til rigsantikvaren eller et  

 statsanerkendt arkæologisk lokalmuseum.
Det er også finderen, der har krav på  

 dusør.
Til § 17 Tilsyn skal aftales Bygherren har ingen pligt til at have et tilsyn med byggeriet.
Tilsyn skal  

 være udtrykkelig aftalt som en rådgiverydelse.
Arkitekt- og ingeniørreglernes  

 »projektopfølgning« indebærer ikke tilsyn.
Til § 17, stk. 3 Tilsynets fuldmagt Tilsynets fuldmagt er beskrevet i § 17, stk. 3.
 Det hører med til tilsynets beføjelser at modtage og tage stilling til en  

 underretning fra entreprenøren om uforudsete forhold, jf. bemærkningerne til  

 § 15.
 Tilsynet antages i øvrigt ikke efter § 17 at have nogen almindelig  

 fuldmagt til at forpligte bygherren økonomisk, herunder til at få godkendt  

 ændringer efter § 14.
Men det kan i mange tilfælde fremme effektiviteten i byggeprocessen, hvis  

 bygherren giver tilsynet udvidede beføjelser, f.eks. vedrørende  

 vejrligsforanstaltninger, udskiftninger af blød bund og andre arbejder, som  

 afregnes efter konstateret omfang.
Det samme gælder supplerende aftaler med  

 entreprenørerne om ændringer og tilføjelser, der er et led i entreprisens  

 planmæssige gennemførelse, f.eks. ekstraarbejder.
 Sådanne udvidede beføjelser - og ændringer i dem - skal meddeles  

 entreprenørerne.
Egentlige ændringer af entrepriseaftalen er - medmindre bygherren har  

 truffet særlig bestemmelse - ikke omfattet af tilsynets fuldmagt.
I tilfælde,  

 hvor der alligevel er truffet aftale mellem tilsynet og entreprenøren om  

 ændringer i entrepriseaftalen, må bygherrens bundethed bero på en konkret  

 vurdering af entrepriseaftalens karakter og øvrige foreliggende  

 omstændigheder.
Arbejdets tilrettelæggelse Tilsynet har ikke nogen instruktionspligt over for de enkelte  

 entreprenører med hensyn til deres arbejdes udførelse.
Men det følger af stk.  

 3, at tilsynet generelt kan styre byggeprocessen og entreprenørernes  

 indbyrdes forhold og kan give anvisninger som bestemt i § 15 vedrørende  

 tilrettelæggelsen.
I det omfang entreprenørerne følger sådanne anvisninger,  

 kan de selvfølgelig ikke komme ud for forsinkelsesansvar eller andre  

 retsfølger i denne anledning.
Det samme gælder, hvis tilsynet accepterer  

 fristforlængelser efter § 24.
Tilsynet som vejleder I det omfang tilsynet giver anvisninger vedrørende materialer og udførelse i medfør af § 15, stk. 1 eller 2, eller inden for sine beføjelser stiltiende eller udtrykkelig accepterer ændringer i materialer og udførelse, er bygherren bundet heraf, og der kan ikke blive tale om mangelsansvar for entreprenøren.
Det må her huskes, at det er entreprenøren, der skal tage initiativ i § 15, stk. 1 og 2-tilfælde, og at hverken bygherren eller tilsynet har nogen almindelig instruktionsbeføjelse eller vejledningspligt over for entreprenøren.
Tilsynets omfang Tilsynets materiale- og udførelsestilsyn er efter »Almindelige  

 bestemmelser for teknisk rådgivning og bistand« (ABR 89) kun  

 »stikprøvevis« og kan således ikke fange alle svigt.
Tilsynets  

 omfang påvirker som nævnt ikke entreprenørens pligt til at levere rigtig  

 ydelse.
Kassation Kassation af materialer og udførelse som nævnt i § 11, stk. 4, og§ 17,  

 stk. 3, er ikke en bestemt akt i fastlagte former.
En tilkendegivelse af, at  

 en ydelse ikke er kontraktsmæssig, vil være tilstrækkelig (forudsat at den  

 kan bevises). Kan entreprenøren ikke tiltræde kassationen, vil der kunne  

 udmeldes syn og skøn som nævnt i § 45.
I øvrigt henvises om kassation til bemærkningerne om § 11, stk. 4 Til § 17, stk. 4 Tilsynet som kontrollant Når tilsynet optræder som kontrollant af, om materialer og  

 udførelse er kontraktsmæssige, fremgår det af § 17, stk. 4, at tilsyn fra bygherrens side ikke fritager entreprenøren for selv at føre kontrol.
Med denne bestemmelse betones entreprenørens pligt til at levere rigtig ydelse, uanset tilsyn fra bygherrens side.
Denne pligt fremgår også af § 12, stk. 1, hvorefter entreprenøren for egen regning skal rette op på ukontraktsmæssig ydelse før afleveringen.
Entreprenørens mangelsansvar påvirkes altså ikke af, at tilsynet eventuelt har været forsømmeligt med kontrollen, eller f.eks. har undladt at kassere materialer.
Kontrollen med materialer og udførelse gennemføres for at give bygherren en større betryggelse for rigtig ydelse og ikke for at lette entreprenørens opgaver.
 Entreprenøren har ingen ret efter AB til før afleveringen at få godkendt  

 materialer og udførelse som mangelfrie.
 I særlige tilfælde kan det dog tænkes, at manglende kassation eller  

 undladt påtale af åbenbart ukontraktsmæssige ydelser kan opfattes som  

 stiltiende accept fra tilsynets side.
 En teknisk rådgiver (arkitekt og ingeniør) er ansvarlig over for bygherren  

 for tilsynsfejl efter reglen i »Almindelige bestemmelser for teknisk  

 rådgivning og bistand« (ABR 89) punkt 6.2.6.1. Bestemmelsen angiver  

 tillige, at rådgiveren for tilsynsfejl alene er subsidiært ansvarlig i  

 forhold til en forudsat primært ansvarlig entreprenør, dvs. kun ansvarlig,  

 hvis kravet ikke kan gennemføres over for entreprenøren.
 Om entreprenøren har regres mod et forsømmeligt tilsyn for sine udgifter  

 til afhjælpning af mangler, tager AB ikke stilling til.
Til § 18 Fuldmagten for entreprenørens stedfortræder Fuldmagten for entreprenørens stedfortræder svarer i teknisk og økonomisk  

 henseende til tilsynets fuldmagt, som beskrevet i § 17. Der henvises derfor  

 til bemærkningerne til denne bestemmelse.
 Skal entreprenørens stedfortræder have udvidede beføjelser som nævnt under  

 § 17, må dette aftales mellem bygherre og entreprenør.
Til § 19, stk. 1 Byggemødereferater Byggemødereferatet udsendes til de entreprenører, som bygherren har  

 kontraheret med, dvs. dennes hoved- eller fagentreprenører.
 Underretning af disses eventuelle underentreprenører sker ved hoved- eller  

 fagentreprenører.
Til § 19, stk. 3 Spilddage Ved spilddage forstås efter bestemmelsen arbejdsdage, hvor arbejdet har  

 ligget stille helt eller delvis.
Dette gælder uanset årsagen til, at der ikke  

 er arbejdet.
 Den angivne definition af »spilddage« kan ikke uden videre  

 lægges til grund i entrepriseforhold indgået på baggrund af AB 72 - heller  

 ikke selv om problemet opstår i overgangstiden efter indførelsen af AB 92. I  

 sådanne sager må det i hvert enkelt tilfælde afgøres ved fortolkning, i  

 hvilken betydning parterne har brugt begrebet.
På byggemødet skal årsagen til, at der opstår spilddage, angives og  

 noteres i byggemødereferatet.
Der må herefter på byggemødet, eller - hvis det  

 ikke er muligt - snarest derefter tages stilling til, om spilddagene giver  

 ret til tidsfristforlængelse.
Spilddage som følge af vejrlig - vejrligsspilddage - skal noteres i  

 byggemødereferatet, selv om de ikke har nået et sådant omfang, at de giver  

 adgang til tidsfristforlængelse.
Noteringen af de spilddage, der ikke giver  

 adgang til forlænget frist, sker med henblik på at holde regnskab med,  

 hvornår antallet er blevet så stort, at yderligere vejrligsspilddage giver  

 adgang til tidsfristforlængelse efter § 24, stk. 1, nr. 4.
Hvor et arbejde ikke har været standset helt, men dog ikke har kunnet  

 udføres med den planlagte hastighed som følge af, at vejrlig har sinket  

 aktiviteten, kan det nedsatte tempo omregnes til spilddage.
Hvor f.eks.  

 arbejdet i løbet af en arbejdsdag kun er skredet frem med, hvad der svarer  

 til det halve af det påregnede, skal der herfor noteres en halv  

 vejrligsspilddag.
Usædvanligt vejrlig Efter pris- og tidcirkulærets § 7, stk. 3, skal udførelsestiden fastsættes  

 således, at den giver mulighed for sædvanlig arbejdsrytme efter arbejdets  

 art.
Når entreprenøren har accepteret tids- og arbejdsplaner, må det  

 formodes, at planerne ikke kan trues af normale vejrligshindringer.
Til § 21 Parternes tilstedeværelse Tilsynet eller stedfortræderen kan være såvel en fysisk person som en  

 juridisk person, typisk et selskab.
Til § 22 Ingen AB-regel om tilbageholdelse I forhold til AB 72 er det en væsentlig forskel, at AB 92 har afskaffet  

 tilbageholdelsen af 5 pct. af a conto-udbetalingerne.
Til gengæld er  

 entreprenørens sikkerhedsstillelse forhøjet fra 10 til 15 pct. af  

 entreprisesummen, jf. § 6.
Til § 22, stk. 1 Betaling a conto Betaling sker efter a conto-systemet, dvs. månedligt for udført arbejde  

 mv., se dog stk. 4.
Betalingsfristen er 15 arbejdsdage.
Dog kan offentlige bygherrers  

 administrative procedurer begrunde en kortvarig forlængelse af fristen.
Stk. 1  omfatter også betaling af materialer, der er  

 tilført arbejdspladsen.
Med hensyn til ikke-tilførte materialer henvises til  

 stk. 2.
15-dages fristen regnes som nævnt i stk. 11 i løbedage.
I løbedagene har  

 bygherren lejlighed til at kontrollere arbejdets udførelse og til at  

 ekspedere betalingsbegæringen.
Løbedagene er rentefrie, såfremt  

 betalingsfristen overholdes.
I modsat fald beregnes rente fra forfaldsdagen,  

 dvs. fra den dag, hvor betalingsanmodningen er kommet frem til bygherren  

 eller dennes repræsentant (tilsynet).
 I forbindelse med slutafregningens frister anvendes ikke løbedage.
Til § 22, stk. 2 Forudbetalte materialer Efter bestemmelsen kan bygherren ved forudbetaling af materialer, der ikke  

 er tilført byggepladsen, kræve sikkerhed for kontraktsmæssig levering.
Bygherrens krav om sikkerhed behøver ikke at være angivet i udbudet, men  

 kan kræves til enhver tid.
Stk. 2, sidste punktum, præciserer sikkerhedens  

 størrelse.
Der skal lægges moms til beløbet, hvilket adskiller sig fra den  

 almindelige regel i § 1, stk. 4.
 Indkøbte materialer skal være købt - dvs. der skal være indgået en  

 bindende aftale mellem entreprenør og leverandør, men materialerne behøver  

 ikke at være betalt.
Individualisering Individualisering hos entreprenørens leverandør er ikke nævnt i  

 bestemmelsen, men der kan forekomme tilfælde, hvor det er væsentligt for  

 entreprenøren, at denne har sikret sig ved individualisering, f.eks. hvis  

 entreprenøren har forudbetalt for materialer, og leverandøren herefter går  

 konkurs.
Indirekte kan dette også være af betydning for bygherren, og denne  

 kan derfor i udbudsmaterialet stille krav om individualisering.
 I øvrigt skal materialerne på det tidspunkt, hvor de leveres til  

 byggepladsen af entreprenøren, efter § 10, stk. 3, være uden  

 ejendomsforbehold.
Til § 22, stk. 3 Tidspunkt for materialers anvendelse Bestemmelsen skal sikre sammenligneligheden af tilbudene, således at en  

 korrekt licitationsrækkefølge kan opstilles.
De bydende skal angive antallet  

 af dage i tilbudet, hvis antallet er over 20, og de bydende ønsker  

 forudbetaling.
Ved vurdering af, om anvendelse finder sted inden for de 20 arbejdsdage,  

 skal forholdene på det tidspunkt, hvor bygherren modtager  

 betalingsanmodningen (a conto-fakturaen) i henhold til stk. 1 lægges til  

 grund.
Forsinkelser, der indtræder efter dette tidspunkt, skal således ikke  

 tillægges betydning.
 Hvis der er truffet aftale om forudbetaling, sker betaling og  

 sikkerhedsstillelse efter reglerne i stk. 2, jf. stk. 1.
 Bestemmelsen finder ikke anvendelse, når betalingsplan er aftalt, jf. stk.  

 4.
 Det kan i øvrigt være praktisk, at bygherre og entreprenør aftaler de  

 nærmere tidspunkter for de væsentlige materialeindkøb.
Til § 22, stk. 4 Betalingsplan Det kan aftales - evt. på grundlag af, at bygherren fastsætter det i  

 udbudsmaterialet - at betaling i stedet for a conto sker efter en  

 betalingsplan som nævnt i stk. 4. Betalingsplanen kan gå ud på, at der  

 betales med nærmere definerede tidsmæssige mellemrum på grundlag af udført  

 arbejde.
Betaling sker uden anmodning fra entreprenøren.
Til § 22, stk. 6 Indeksregulering En meget ofte benyttet indeksreguleringsmetode er beskrevet i Bygge- og  

 Boligstyrelsens anvisning om indeksregulering af entreprisesummer.  

 Anvisningen er et bilag til styrelsens pris- og tidcirkulære (bilag 1) og er  

 gengivet i styrelsens »Vejledning om pris og tid« af april 1993.  

 Indeksregulering kan kræves enten i acontobegæringer eller i slutopgørelsen.
Til § 22, stk. 7 Slutopgørelse Bestemmelsen har præklusiv virkning, dvs., at entreprenøren ikke kan komme  

 med yderligere krav, efter at bygherren har modtaget slutopgørelsen.
Men der  

 kan forekomme eksempler, hvor denne virkning ikke bør indtræde.
 Dette kan f.eks. være tilfældet, såfremt der ikke hersker tvivl mellem  

 parterne om, at der er indgået en aftale om, at entreprenøren skal udføre et  

 bestemt arbejde til en bestemt pris, og dette arbejde er udført.
 Hvis der er mellemværender om erstatning eller andre krav, der vanskeligt  

 kan nås afgjort inden for den nævnte frist, kan entreprenøren forbeholde sig  

 sine krav i den forbindelse i slutafregningen med angivelse af en økonomisk  

 størrelsesorden for kravene.
Til § 22, stk. 9 Afskæring af betalingskrav Bestemmelsen har præklusiv virkning. men der kan - ligesom efter stk. 7  

 forekomme tilfælde, hvor denne virkning ikke bør indtræde.
 »Løn- og prisstigninger« omfatter ikke indeksregulering.  

 Entreprenøren fortaber således ikke retten til at kræve indeksregulering.
Til § 22, stk. 10 Ekstra frist for betaling Offentlige bygherrers administrative procedurer kan begrunde en fravigelse  

 af stk. 10.
Tilbagehold i særlige tilfælde Hvis ikke samtlige de mangler, der måtte være konstateret ved  

 afleveringen, er afhjulpet inden betaling af slutopgørelsen, er bygherren  

 berettiget til ved betalingen at holde et beløb tilbage, svarende til, hvad  

 bygherren kunne kræve i udbedringsgodtgørelse/afslag, hvis afhjælpningen af  

 de resterende mangler ikke blev udført, jf. § 31, stk. 4.
Til § 22, stk. 11 Rentesats Rentelovens rentesats er den officielle diskonto, som denne til enhver tid  

 er fastsat, med et tillæg, der gælder for en 2-årig periode.
Til § 22, stk. 14 Prøvelse af modregning m.m.
 Baggrunden for stk. 14 er, at bygherrens holden betalinger tilbage eller  

 modregning kan have samme betydning for entreprenøren som bygherrens krav om  

 udbetaling af stillet sikkerhed, og at det derfor er rimeligt, at der kan ske  

 en prøvelse ved sagkyndig beslutning på samme måde som ved  

 sikkerhedsstillelse efter § 6 eller § 7.
 Beslutningen er i stk. 14-situationer ikke bindende for parterne og kan  

 således ikke afskære entreprenørens standsningsret efter§ 23 eller bygherrens  

 ret til at holde udbetalinger tilbage.
 Men parterne får igennem beslutningen en kvalificeret tilkendegivelse af,  

 hvorledes deres retlige stilling formentlig er, hvilket eksempelvis kan  

 advare dem imod uberettiget at ophæve af entrepriseaftalen.
Til § 22, stk. 15 Betaling for at sikre arbejdets udførelse Bestemmelsen omfatter også sikkerhed for fremtidig løn og for leverancers  

 betaling.
Bygherren kan uanset transporter på entreprisesummen betale til  

 entreprenøren, hvis der er fare for, at dennes arbejde ellers ikke bliver  

 udført.
Da det ikke på forhånd kan angives, om der foreligger tilstrækkelig  

 »fare«, bør eventuel betaling uanset transporter overvejes  

 omhyggeligt, bl.a. gennem juridisk bistand.
Til § 23 Standsning Ved standsning af arbejdet ophæves entrepriseaftalen ikke.
Standsningen  

 skal ophøre, og arbejdet genoptages, hvis betingelserne for standsning ikke  

 længere er til stede.
Standsning kan eventuelt ende med, at aftalen ophæves,  

 når betingelserne herfor er opfyldt.
Til § 24-27 Fristforlængelse og forsinkelse generelt ABs regler om fristforlængelse er et udslag af det entrepriseretlige  

 princip, at parterne på grund af entreprisers (lang-)varighed i et vist  

 omfang må tåle udefra kommende ændringer i aftaleforholdet.
Dette gælder særlig, hvad tidsfrister angår.
Overskridelser af frister kan  

 kun i kvalificerede tilfælde berettige til at ophæve aftalen, se §§ 40-44. I  

 § 24-tilfældene, dvs. hvor fristforlængelse anerkendes, er entreprenøren ikke  

 i ansvarspådragende forsinkelse, og entrepriseaftalen således ikke  

 misligholdt.
Aftalen kan ikke ophæves, og der kan ikke pålægges sanktioner.
»Forsinkelse« forstås som den faktiske overskridelse af  

 tidsfrister, dvs. udsat udførelse.
Tidsfrister er typisk fastsat i  

 tidsplanen.
Betegner forsinkelse en misligholdelse af entrepriseaftalen, må  

 der tales om »ansvarspådragende forsinkelse«.
 Bestemmelsernes overskrifter anvender udtrykket »hæftelse« i  

 stedet for »ansvar«, idet ikke alle bestemmelser kan betegnes som  

 ansvarsregler efter almindelig sprogbrug.
Også tid til at komme i gang Fristforlængelser omfatter også en rimelig periode til af sætte arbejdet  

 igang igen.
Fristforlængelse og ferie Forsinkes en entreprise i forhold til den fastlagte sluttermin på grund af  

 forhold som anført i § 24, stk. 1, kan arbejdets færdiggørelse vanskeliggøres  

 af den udførende virksomheds sommerferieperiode.
Dette rejser spørgsmålet om,  

 hvorvidt bygherren kan kræve entreprisen fortsat i sommerferieperioden.  

 Afgørelsen heraf må bero på en konkret vurdering i hvert enkelt tilfælde.
Med udgangspunkt i parternes forpligtelse til at bistå hinanden må der ved vurderingen henses dels til bygherrens interesse i, at entreprisen færdiggøres, dels til entreprenørens muligheder for at færdiggøre entreprisen uden at afholde uforholdsmæssigt store udgifter.
Dette vil kunne medføre, at entreprenøren skal færdiggøre sin entreprise ved (eventuelt betalt) forcering.
Entreprenøren må i givet fald søge ferieaftalen med sine ansatte ændret.
Selvom arbejdet ikke altid vil kunne færdiggøres helt, må entreprenøren eventuelt bestræbe sig på at færdiggøre entreprisen så meget, at arbejdet kan tages i brug af bygherren.
Til § 24, stk. 1 Entreprenørens fristforlængelse Adgangen til at få tidsfristforlængelse dækker ikke blot den entreprenør,  

 der direkte rammes af et af forholdene, men også entreprenører, der som følge  

 af den første entreprenørs forsinkelse selv overskrider tidsfristerne.
 I § 15, stk. 3, er nævnt en situation, der kan give fristforlængelse efter  

 § 24, stk. 1.
Ændringer i arbejdet Kun de ændringer i arbejdet, der følger af bygherrens krav herom efter §  

 14, giver adgang til tidsfristforlængelse efter nr. 1).
Bygherrens forhold Nr. 2) omhandler bl.a. uforudsete forhold, for hvilke bygherren bærer  

 forsinkelsesrisikoen, samt f.eks. tilfælde, hvor entreprenøren med rette  

 standser arbejdet som følge af manglende betaling fra bygherrens side.  

 Bestemmelsen indebærer, at en entreprenør kan få tidsfristforlængelse,  

 såfremt en anden entreprenør er forsinket med sin opfyldelsesforpligtelse.
Efter standardforbeholdene kan entreprenøren få fristforlængelse, hvis  

 bygherren ikke vil betale visse (vinter-)vejrligsforanstaltninger.
Det vil  

 sige, at entreprenøren kan standse arbejdet, så længe det kun ville kunne  

 holdes i gang ved hjælp af disse foranstaltninger.
Denne fristforlængelse har  

 ikke med usædvanligt vejrlig i nr. 4) at gøre, men falder ind under nr. 2).  

 Ifølge standardforbeholdene skal entreprenøren i så fald have betalt sine  

 dokumenterede stilstandsomkostninger.
Force majeure Lock-out omfattes af nr. 3), uden hensyn til, om den erklæres af en  

 arbejdsgiverorganisation, som entreprenøren er medlem af.
Med hensyn til strejker er forholdet det, at såvel overenskomstmæssige som  

 overenskomststridige arbejdsnedlæggelser giver tidsfristforlængelse.
Også  

 strejker hos en materialeleverandør er omfattet, forudsat at materialet ikke  

 kan skaffes andetsteds fra uden uforholdsmæssigt store merudgifter, og  

 forudsat, at entreprenøren iagttager § 15, stk. 2. Dette må indebære, at  

 fristen ikke kan forlænges, hvis arbejdet - uanset den udeblevne leverance  

 kan holdes igang ved at fremskynde andre dele af entreprisen eller ved anden  

 omorganisering af arbejdet.
Entreprenøren må i hidtidigt omfang bære risikoen ved tyverier fra  

 arbejdspladsen.
Tyveri forudsætter modsat hærværk berigelseshensigt fra  

 gerningsmandens side.
 Spørgsmål om udgiftsdækning ved hærværk afgøres efter §§ 12 og 27.
Vejrlig Vejrligshindringen skal efter § 24, stk. 1, nr. 4, have været  

 »usædvanlig« for at give fristforlængelse, hvilket betyder, at der  

 skal være tale om en art vejrligshindring, der ikke opstår sædvanligt, eller  

 om hindringer, der nok er sædvanlige, men som optræder i usædvanligt stort  

 omfang.
Arbejdshindrende vejrlig, der ikke giver adgang til fristforlængelse,  

 er entreprenørens risiko i den forstand, at han er pligtig til at udføre  

 arbejdet inden for de aftalte tidsfrister, uanset om hindringerne opstår.
 Bygherren kan tage stilling til usædvanligt vejrlig på to måder:
Lade AB være afgørende 1. Bygherren kan undlade at omtale vejrligsspørgsmålet  

 i udbudsmaterialet, og entrepriseaftalerne lægger da alene AB §§ 24-27 til  

 grund.
 I så fald har entreprenøren bevisbyrden for, at vejrlig forekommer i  

 usædvanligt omfang, og det beror på almindelig kontraktsfortolkning og på  

 sædvaner inden for byggeriet, i hvilke tilfælde tidsfristerne kan forlænges.  

 Ved uenighed mellem parterne vil tvisten eventuelt kunne løses på grundlag af  

 et syn og skøn, og ellers må afgørelse træffes af Voldgiftsretten.
Aftaler om vejrlig 2. Bygherren kan i udbudsmaterialet og i  

 entrepriseaftalerne udbygge vejrligsbestemmelserne i AB § 24 med nærmere  

 angivelse af, hvilke arter vejrlig, af hvilken styrke og hvilket antal  

 hindringsdage, der skal være indregnet i arbejdsplanen.
Udbyggende bestemmelser om usædvanligt vejrlig kan især være naturlige ved  

 større arbejder, hvor det kan være af særlig betydning at få hold på  

 vejrligets indflydelse på tidsplanlægningen, og hvor opgaven derfor kan bære  

 merarbejdet ved at udforme og efterleve særlige bestemmelser.
I realiteten  

 betyder en udbygning af AB § 24 af denne art, at eventuelle fristforlængelser  

 ikke gives på grundlag af vejrlig, der ligger ud over det sædvanlige, men på  

 grundlag af vejrlig, der ligger ud over, hvad der er taget hensyn til i  

 entrepriseaftalen.
Der skabes altså klarhed over, hvad der er tærskelværdien  

 for usædvanligt vejrlig.
Vejrligsspilddage Forsinkelse af arbejdet måles i vejrligsspilddage.
Herom henvises til  

 bemærkningerne til § 19, stk. 3.
Vintervejrligsregler Efter vinterbekendtgørelsen kan arbejdet i visse tilfælde standses ved  

 vejrligshindringer.
Denne bestemmelse og AB § 24 dækker ikke hinanden.
Efter  

 AB-bestemmelsen skal vejrliget have været »usædvanligt« for at der  

 kan være grundlag for fristforlængelse.
Efter bekendtgørelsen skal der være  

 tale om »urimelig ulempe eller uforholdsmæssige udgifter«, for at  

 der kan være grundlag for at standse arbejdet.
 Det kan ikke være afgørende for anerkendelsen af usædvanligt vejrlig, om  

 arbejderne på byggepladsen på grundlag af reglerne om vejrligsledighed har  

 indstillet arbejdet.
Påbud og forbud I stk. 1, nr. 5), sigtes til offentlige påbud eller forbud, der ikke kan  

 henføres til entreprenørens egne forhold.
Dette gælder også påbud vedrørende  

 fortidsminder, jf. § 16, stk. 2.
Til § 24, stk. 3 Bevisbyrderegel Bestemmelsen må betragtes som en bevisbyrderegel.
Om - og i bekræftende  

 fald hvornår - stk. 3 får karakter af reklamationsregel, må afgøres på  

 baggrund af de konkrete omstændigheder.
Varsel om betaling Når entreprenøren overfor bygherren varsler krav om tidsfristforlængelse,  

 må bygherren være forberedt på, at der fra entreprenøren også kan komme krav  

 om merbetaling.
Til § 25 Sanktion:
Dagbod eller erstatning Med bestemmelsen er det klart fastsat, at entreprenøren ifølge AB er i  

 ansvarspådragende forsinkelse, hvis han ikke har krav på fristforlængelse  

 (efter § 24). Spørgsmålet om skyld eller ikke-skyld (culpa) er således uden  

 betydning.
 Stk. 2  og 3 drejer sig om den kompensation, som den  

 ansvarlige entreprenør skal yde bygherren: Enten erstatning efter dansk rets  

 almindelige regler eller dagbod.
 Ved bedømmelse af, om der ifaldes dagbod eller anden særlig sanktion for  

 forsinkelse efter § 25, er tidspunktet for entreprisens afslutning  

 (færdiggørelse) afgørende, hvis ikke det er aftalt, at mellemterminer skal  

 udløse ansvar.
 Medmindre der er aftalt dagbod eller anden særlig sanktion, omfatter  

 forsinkelsesansvaret tillige alle påregnelige følgeskader og - modsat  

 entreprenørens erstatningsansvar ved mangler, jf. § 35, stk. 2 - indirekte  

 tab.
Underentreprenører bør være opmærksomme på situationer, hvor der mellem  

 hovedentreprenøren og underentreprenøren ikke aftales dagbod som sanktion ved  

 forsinkelse.
Dette spørgsmål er behandlet i Håndværksrådets  

 standardforbehold, hvorefter hovedentreprenøren inden aftalens indgåelse skal  

 oplyse, hvilken forsinkelsessanktion der er aftalt mellem hovedentreprenøren  

 og bygherren.
Til § 26 Bygherrens fristforlængelse Årsagerne til fristforlængelse kan opstå såvel ved arbejdets færdiggørelse  

 (»arbejdets modtagelse«, som AB 72 § 16 udtrykker det) som under  

 arbejdets gang.
Af bestemmelsen fremgår, at bestemmelsen ikke blot skal give  

 tidsfristforlængelse, når bygherren udsættes for situationerne nævnt i  

 § 24, stk. 1, nr. 3), 4) eller 5), men også når en anden  entreprenør udsættes herfor.
Dette er ved fagentreprise af væsentlig betydning for  

 bygherren i forhold til de andre entreprenører.
 § 26,  stk. 1, giver ikke bygherren ret til  

 tidsfristforlængelse, hvis et offentligt påbud eller forbud kan henføres til  

 bygherrens egne forhold.
Ændringer i arbejdet Efter § 14 har bygherren indenfor visse grænser ret til at forlange  

 ændringer i arbejdet. Ændringsarbejder kan betyde øget byggetid.  

 Entreprenøren har i så fald ret til tidsfristforlængelse efter§ 24, stk. 1,  

 nr. 1), og det samme gælder bygherren efter § 26. Nødvendig forøget byggetid  

 må således accepteres af entreprenøren som et led i ændringsarbejdet, og  

 dette gælder også andre, efterfølgende entreprenører.
 Ændringer, der skyldes projektfejl eller fejl eller forsømmelser i øvrigt  

 fra bygherrens eller bygherrens rådgiveres side, berettiger ikke til  

 tidsfristforlængelse efter § 26, stk. 1, idet ændringen må henregnes under §  

 24, stk. 1, nr. 2).
Til § 27 Kompensation også uden ansvar Som det ses af bestemmelsen, kan bygherren komme ud for at skulle yde  

 entreprenøren kompensation (i form af godtgørelse eller erstatning), selv om  

 forsinkelsen ikke er ansvarspådragende for bygherren selv.
 Dette gælder f.eks. ved anden entreprenørs ansvarspådragende forsinkelse  

 eller i tilfælde af offentlige påbud eller forbud. § 27 adskiller sig således  

 fra § 25 om entreprenørens hæftelse, der altid forudsætter et  

 ansvarspådragende forhold fra entreprenørens side.
 Eventuel indeksregulering af entreprisesummen sker uafhængigt af § 27, og  

 der skal indeksreguleres også i perioder, for hvilke der gives  

 fristforlængelse.
Til § 27, stk. 1 Erstatning Stk. 1  omhandler de tilfælde, hvor entreprenøren har  

 ret til erstatning.
Erstatning udmåles efter dansk rets almindelige regler og  

 omfatter påregnelige følgeskader.
Erstatningen kan også omfatte mistet  

 fortjeneste på arbejder, som entreprenøren er gået glip af som følge af  

 forsinkelsen.
 Entreprenøren, som kræver erstatning efter stk. 1, skal bevise, at han har  

 lidt et tab som følge af forsinkelsen, ligesom det er entreprenøren, der skal  

 dokumentere tabets størrelse.
 Skal en entreprenør have erstatning - og ikke blot godtgørelse efter stk.  

 2 - på grund af anden entreprenørs forsinkelse, kræver dette, at den anden  

 entreprenørs forsinkelse er ansvarspådragende ifølge dennes entrepriseaftale.  

 Den førstnævnte entreprenørs krav kan altså være afhængigt af, hvorledes  

 andre entrepriseaftaler er affattet.
I stk. 1, nr. 2), er også nævnt »anden aftaleparts ansvarspådragende  

 forsinkelse«.
Denne regel omfatter eksempelvis projektfejl og andre  

 rådgiverfejl hos de rådgivere, bygherren har antaget.
 At der skal være tale om »ansvarspådragende« forsinkelse  

 betyder, at der skal kunne pålægges dagbod eller erstatning efter § 25  

 (erstatning forudsætter tab hos bygherren, jf. § 25, stk. 3).
Til § 27, stk. 2 Godtgørelse Stk. 2  omhandler de tilfælde, hvor entreprenøren har  

 ret til godtgørelse.
 Den godtgørelse, der skal ydes, relaterer sig til dokumenterede udgifter,  

 der er en følge af selve forsinkelsen, dvs. f.eks. entreprenørens  

 stilstandudgifter, men ikke tabt fortjeneste ved ikke at kunne påtage sig  

 andet arbejde.
 Entreprenøren, som kræver godtgørelse efter stk. 2, skal bevise, at han  

 har lidt et tab som følge af forsinkelse, ligesom det er entreprenøren, der  

 skal dokumentere tabets størrelse.
 Stk. 3  indebærer, at entreprenøren under nærmere  

 omstændigheder har ret til godtgørelse i tilfælde af offentlige påbud eller  

 forbud, men ikke i tilfælde af krig, usædvanlige naturbegivenheder og lign.
 Da AB bliver en del af entrepriseaftalerne, kan det således ikke  

 forventes, at adgangen til at yde godtgørelse efter pris og tidcirkulærets §  

 8, stk. 3, fremtidig vil kunne blive aktuel, for så vidt angår krig,  

 usædvanlige naturbegivenheder og lign.
Samlet oversigt Entreprenørens ret efter § 27 til erstatning og godtgørelse fremgår af  

 følgende skema:
Aflevering Afleveringstidspunktet er afgørende for Afleveringen af byggeriet eller anlægget (»arbejdet«) er således  

 et afgørende punkt i byggeprocessen.
Det er derfor væsentligt, at der er klarhed over afleveringstidspunktet,  

 og at der ved afleveringsforretningen tages stilling til, om arbejdet er i en  

 sådan stand, at det kan overtages af bygherren.
Af hensyn til byggeprocessens  

 planmæssige afvikling er det desuden vigtigt, at afleveringen følger  

 tidsplanen.
 Det er praksis, at der udarbejdes mangellister inden afleveringen.
Til § 28, stk. 1 To væsentlige tidspunkter Bestemmelsen omtaler to tidspunkter i byggeprocessen: Færdiggørelse og  

 aflevering.
Færdiggørelse Afgørelsen af, om der foreligger forsinkelse, knyttes til  

 færdiggørelsestidspunktet, hvilket har betydning for, om entreprenøren skal  

 betale dagbod/erstatning.
Tidspunktet for aflevering Afleveringstidspunktet er det tidspunkt, hvor afleveringsforretningen rent faktisk finder sted.
Såfremt det under afleveringsforretningen konstateres, at arbejdet på grund af væsentlige mangler ikke kan afleveres, kan der ikke statueres aflevering med de følger, som afleveringen ellers indebærer, jf. stk. 2, 2. punktum.
Bygherren indkalder på grundlag af færdigmeldingen entreprenøren til  

 afleveringsforretningen.
Der er ikke fastsat nogen frist for indkaldelsen,  

 men forretningen skal finde sted senest 10 arbejdsdage efter det  

 færdiggørelsesstidspunkt, entreprenøren har angivet.
Uanset om tidsplanen er fulgt, skal der således fremkomme en  

 færdigmelding.
Dette indebærer bl.a., at 10-dagesfristen regnes fra det  

 angivne tidspunkt også i tilfælde, hvor entreprenørens ydelse er forsinket.
Bygherren afgør, hvornår afleveringsforretningen indenfor 10-dages fristen  

 skal finde sted.
Entreprenøren kan således ikke forvente at have 10  

 arbejdsdage udover den aftalte tidsplan til reelt at færdiggøre arbejdet.  

 Bygherren skal dog indkalde således, at entreprenøren får et rimeligt varsel.
 Hvis bygherren har modtaget entreprenørens færdigmelding efter det angivne  

 færdiggørelsestidspunkt, skal afleveringsforretning finde sted senest 10  

 arbejdsdage efter, at bygherren har modtaget færdigmelding.
Entreprenøren kan ikke uden bygherrens samtykke færdigmelde arbejdet til  

 et tidligere tidspunkt end det, der er forudsat i tidsplanen.
Entreprenøren  

 kan således ikke fremskynde afleveringstidspunktet.
Men bygherren kan  

 selvfølgelig acceptere et tidligere afleveringstidspunkt.
Dette sidste er  

 sædvanligt ved anlægsarbejder.
Til § 28, stk. 2 Enhedsprisers brug Aflevering har fundet sted, hvis der ved afleveringsforretningen ikke  

 påvises væsentlige mangler.
 Om mangelsbegrebet henvises til § 30.
 I »påvisning« ligger naturligvis, at manglerne rent faktisk er  

 til stede, og at de skal gøres gældende over for entreprenøren.
 Det er bygherren, der i givet fald skal dokumentere, at arbejdet ikke er  

 kontraktsmæssigt, og at der foreligger væsentlige mangler.
 Ved afgørelsen af, om der foreligger en væsentlig mangel, skal det  

 tillægges særlig vægt, om manglen efter en konkret vurdering på ikke  

 ubetydelig måde hindrer eller sinker ibrugtagning af den del af byggeriet  

 eller anlægget, som entreprisen omfatter.
 Det er i øvrigt næppe muligt at give nogen generel definition på en  

 mangels »væsentlighed«.
 Hvis det under afleveringsforretningen konstateres, at arbejdet på grund  

 af væsentlige mangler ikke kan afleveres, statueres der således  

 ikke-færdiggørelse med de konsekvenser, dette måtte indebære  

 (dagbod/erstatning).
Ny afleveringsforretning Af stk. 2, 2. punktum, fremgår, at entreprenøren skal afgive en ny  

 færdigmelding, når de mangler, der er konstateret efter stk. 1, er afhjulpet.  

 Entreprenøren behøver dog ikke lade sin færdigmelding vente, indtil  

 afhjælpningen rent faktisk er foretaget.
Entreprenøren kan afgive meddelelse  

 forud herfor, såfremt meddelelsen går ud på, at manglerne vil være afhjulpet  

 på et nærmere angivet tidspunkt.
Parterne kan naturligvis hvilket kan være  

 praktisk - også under den oprindeligt afholdte afleveringsforretning, hvor  

 bygherren afviser at modtage arbejdet, straks aftale tidspunktet for en ny  

 afleveringsforretning.
 Bestemmelsen i stk. 1 anvendes også som grundlag for afholdelse af en  

 eventuel ny afleveringsforretning.
 Gennemføres der samtidige afleveringsforretninger for flere entrepriser,  

 og bygherren afviser at modtage en eller flere af disse entrepriser, skal en  

 ny senere afleveringsforretning selvsagt kun afholdes for disse ikke modtagne  

 entrepriser.
Systemet er således, at entrepriser, som er uden væsentlige mangler,  

 betragtes som afleveret, og at entrepriser med væsentlige mangler først  

 betragtes som afleveret, når de væsentlige mangler er afhjulpet, og ny  

 afleveringsforretning er afholdt.
Dette kan medføre, at ansvars- og  

 sikkerhedsperioden ikke udløber samtidig for alle fagentrepriser i et  

 byggeri.
Til § 28, stk. 3 Hvis ikke afleveringsforretning Reglen finder bl.a. anvendelse på den situation, at entreprenøren  

 færdigmelder, men bygherren mener, at arbejdet ikke er færdigt og i  

 konsekvens heraf undlader at indkalde til afleveringsforretning.
For at undgå  

 stk. 3-virkningen, bør bygherren under alle omstændigheder indkalde til  

 afleveringsforretning.
 Bestemmelsen kan tillige anvendes, når bygherren ikke indkalder til  

 afleveringsforretning, fordi bygherren finder, at der ikke er mangler.
 Manglende aflevering er ikke en præklusionsregel - bygherren bevarer sine  

 mangelsbeføjelser, medmindre reglen i § 32, stk. 2, spiller ind.
Til § 28, stk. 4 og 5 Aflevering ved flere entrepriser Som det fremgår af stk. 4, er det hovedreglen, at såfremt arbejdet  

 omfatter flere entrepriser, skal samtlige disse være færdiggjort (dvs.  

 færdigmeldt), før bygherren indkalder til afleveringsforretning. (Den  

 modsatte hovedregel gælder ifølge stk. 5 for visse anlægsarbejder).
 Entreprenørerne skal færdigmelde efter stk. 1, og bygherren må så lade  

 færdigmeldingerne bero, indtil han skal indkalde efter stk. 4.
 Er en entreprenør i forsinkelse, må de øvrige entreprenører altså vente på  

 denne, før de kan kræve aflevering.
 Fagentreprenørerne skal ikke deltage ved afleveringen af samtlige  

 entrepriser - kun ved afleveringen af eget arbejde.
Bestemmelsen i 1. punktum forhindrer ikke nødvendigvis aflevering, selvom  

 enkelte entrepriser ikke er færdiggjort.
Særskilt aflevering kan således  

 ifølge bestemmelsens 2. punktum finde sted i det omfang, disse enkelte  

 entrepriser ikke er en del af helheden, idet det da fremgår af  

 omstændighederne, at særskilt aflevering skal finde sted.
Hermed sigtes til,  

 at aflevering af et byggearbejde eksempelvis ikke skal hindres af, at en  

 gartnerentreprenør afventer årstidsskift, forinden gartnerarbejdet kan  

 afsluttes og afleveres.
Hvor arbejdet består af flere byggeafsnit (ikke entrepriser), vil  

 det jævnligt være aftalt, at disse afleveres hver for sig.
Til § 29, stk. 1 og 2 Afleveringsprotokol Afleveringsprotokollen er vigtig af bevismæssige grunde.
Der er ikke  

 bestemte krav til udformningen af protokollen.
Formularsættet vedrørende  

 aflevering, udarbejdet af Byggeriets Planlægnings System (BPS)  

 (BPS-publikation nr. 50) vil blive søgt revideret, så det passer til AB 92.
 Foruden konstatering af, om aflevering har fundet sted, er det praktisk i  

 protokollen at anføre påberåbte mangler samt eventuel uenighed om retmæssig  

 dokumentation for arbejdets udførelse og om modtagne oplysninger til brug for  

 bygningsdriften.
Eksempelvis kan det være praktisk at anføre a)modtagen dokumentation for arbejdets udførelse og for kontrollen dermed,  

 b)modtagne oplysninger til brug for driften, c)påviste mangler ved arbejdet, d)fastsatte frister for mangelsafhjælpning, jf. § 31, stk. 2, e)påviste mangler i a) og b), og f)entreprenørens mulige bemærkninger til c) og e).
Afleveringsprotokol skal også føres, hvis aflevering afvises som følge af  

 væsentlige mangler.
I så fald noteres den manglende aflevering i protokollen  

 tillige med årsagerne.
 Bestemmelsen i stk. 2 er en ordensforskrift af bevismæssig betydning.
Til § 29 stk. 3 Manglende deltagelse i afleveringsforretning Såfremt entreprenøren ikke er repræsenteret ved afleveringsforretningen,  

 vil bygherrens vurdering af mangler og eventuelle andre forhold indtil videre  

 blive lagt til grund.
Entreprenøren må reagere snarest muligt efter  

 underretningen, idet han ellers ved passivitet vil kunne blive bundet af  

 bygherrens tilkendegivelser i afleveringsprotokollen.
Tilsvarende gælder, såfremt bygherren ikke er repræsenteret under  

 afleveringsforretningen.
Hvis bygherren vil påberåbe sig mangler, der var til  

 stede ved afleveringen - hvad han i dette tilfælde kan, selv om aflevering  

 anses for at have fundet sted - må han reklamere efter § 32, stk. 2, for at  

 kunne gøre de pågældende mangler gældende.
Til §§ 30-36 Mangler § 30  handler om, hvornår der foreligger en mangel i  

 et entrepriseforhold. §§ 31-36 handler om de beføjelser, bygherren har, og om  

 ansvarsperiodens ophør.
 Når bygherren påberåber sig mangler (ved og efter afleveringen), bør han  

 sende en kopi af mangelslisten til garanten.
Til § 30 Svigt og mangel For klarhedens skyld må der sondres mellem begreberne svigt og mangel:
En faktisk afvigelse mellem aftalt og præsteret ydelse benævnes som  

svigt . Der foreligger svigt, når materialer, konstruktioner eller bygningsdele  

 i et bygværk savner egenskaber, som efter aftalen eller dens forudsætninger,  

 efter offentlige forskrifter eller god byggeskik hører med.
Det er også  

 svigt, hvis dele af ydelsen helt mangler.
Svigt omfatter alle sådanne forhold  

 uanset deres årsag.
Svigt, der kan betegnes som ukontraktsmæssig ydelse, og som har juridisk  

 betydning i entrepriseforholdet, idet de giver bygherren  

 misligholdelsesbeføjelser over for entreprenøren, kaldes mangler . Entreprenørens »ansvar for mangler« er altså det samme som, at  

 bygherren har en af disse beføjelser, dvs. krav om afhjælpning, udbedring for  

 entreprenørens regning (»udbedringsgodtgørelse«), afslag eller  

 erstatning.
Hvad er en mangel? Hvornår et svigt er ukontraktsmæssigt og altså udgør en mangel, kan ikke  

 siges generelt.
Afgørende er først og fremmest, om der er afvigelser fra, hvad der direkte  

 er aftalt om kvaliteten af ydelsen (genstanden, konstruktionen eller  

 arbejdsudførelsen), herunder holdbarhed, anvendelighed og udseende.
Aftalen  

 kan endvidere ved fortolkning give indirekte støtte for, hvilke egenskaber  

 der skal være til stede (respektive ikke til stede). Hertil kommer, at  

 omstændigheder i forbindelse med aftalens indgåelse - forudgående  

 forhandlinger og andre momenter, der ledsager aftalen - undertiden kan give  

 svar på spørgsmålet.
 Selvom aftalen ikke fastlægger ydelsen i detaljer, kan bygherren i  

 almindelighed kræve, at ydelsen har den kvalitet, der er sædvanlig for  

 genstande eller arbejder af den pågældende art (til den pågældende brug).  

 Dette udtrykkes i AB bl.a. gennem begreberne »fagmæssigt korrekt«  

 og »sædvanlig god kvalitet« jf. § 10, stk. 1.
Almindelige tekniske normer, sædvaner og kutymer for opførelse af  

 byggerier og anlæg af den pågældende beskaffenhed kan herefter i sådanne  

 tilfælde være afgørende for, om der foreligger en mangel.
Desuden skal  

 ydelsen være i overensstemmelse med forskrifter i byggelovgivningen og andre  

 offentlige forskrifter.
Andet end fysisk arbejde og materialerne m.v. kan være pligtig ydelse i  

 entrepriseforholdet.
Manglende aftalt dokumentation for kvalitetssikring og  

 manglende aftalte oplysninger til brug for driften kan således efter  

 omstændighederne være en mangel.
Entreprenøren har pligt til at præstere mangelfri ydelse.
Før byggeriets  

 eller anlæggets aflevering kan der ikke statueres mangler.
Bygherrens  

 kassationsadgang under udførelsen er ikke nogen mangelsbeføjelse.
 Der foreligger heller ikke en mangel ved arbejdet, hvis dette forringes,  

 ødelægges eller bortkommer efter afleveringen, medmindre forringelsen m.v.  

 kan henføres til entreprenørens forhold.
Entreprenøren hæfter for underentreprenørens arbejde.
Hvis det er  

 bygherren, der vælger underentreprenører, kan hovedentreprenøren eventuelt gå  

 fri for mangelsansvar.
Ensartet ansvar ved og efter aflevering Det mangelsansvar, der indtræder ved afleveringen, er det samme, som  

 gælder, når mangler påvises i tiden efter afleveringen, dvs. at  

 entreprenørens ansvarsgrundlag og bygherrens beføjelser er ens (bortset fra §  

 32, stk. 5, som er speciel for mangler påvist efter afleveringen).
Substansmangler § 30  (og §§ 31-34) vedrører  

 »substansmangler«, dvs. mangler ved selve arbejdsudførelsen og  

 materialerne samt de indgreb i bygværket, der er nødvendige for at kunne  

 udbedre manglen (også hvis indgrebene hører til andre entrepriser).
Derimod drejer § 30 sig ikke om følgeskader - disse behandles i § 35.
Bevis for mangler Bygherren må selv tage stilling til, hvorledes han vil sikre sig bevis  

 for, at der foreligger mangler i byggeriet eller anlægget.
Er bygherren i  

 tvivl, kan han begære udmeldt syn og skøn, jf. § 45, for at få de faktiske  

 forhold konstateret og for at få et fingerpeg om, hvorvidt der foreligger  

 mangler.
Til § 30, stk. 1., 1. punktum Udførelsesmangler Bestemmelsen angår udførelsesmangler.
 Efter bestemmelsen skal entreprenørens udførelse af arbejdet ske:
a)i overensstemmelse med aftalen, b)fagmæssigt korrekt eller c)i overensstemmelse med bygherrens eventuelle anvisninger efter § 15.
 Kravet om udførelse »i overensstemmelse med aftalen« gælder,  

 hvad enten aftalen indebærer større krav til entreprenørens arbejde end  

 »fagmæssigt korrekt«, eller entreprenøren i det konkrete tilfælde  

 kan opfylde aftalen i den pågældende henseende med en ydelse, der er ringere,  

 end hvad der anses for »fagmæssigt korrekt«.
Betydningen af b) - »fagmæssigt korrekt« - er som antydet, at  

 aftalen eller dens fortolkning undertiden ikke giver noget svar på, hvilke  

 krav der stilles til entreprenørens ydelse.
Her gælder derfor som  

 udfyldningsregel eller tilbagefaldsregel - at arbejdet skal udføres  

 »fagmæssigt korrekt«.
Bestemmelsen i stk. 1. henviser endvidere til § 15 om uforudsete forhold.  

 Hvis bygherren efter denne bestemmelse har truffet afgørelser eller givet  

 anvisninger vedrørende entreprisen, er disse et led i entrepriseforholdet, og  

 entreprenørens tilsidesættelse af sådanne anvisninger kan føre til at  

 statuere mangelsansvar.
Dog må entreprenøren sige til, hvis bygherrens  

 afgørelser eller henvisninger efter entreprenørens erfaring ikke vil føre til  

 det rette resultat.
Hvis entreprenøren ikke har opdaget og heller ikke burde  

 have opdaget de forhold, som § 15 drejer sig om, vil der som udgangspunkt  

 ikke foreligge nogen mangel.
Ansvarets indhold Som ved andre former for professionsansvar er entreprenørens ansvar for  

 arbejdsudførelsen et skærpet ansvar.
Lidt summarisk kan det, udtrykkes som et  

 culpaansvar med omvendt bevisbyrde, når der er konstateret svigt ved  

 entreprenørens arbejdsudførelse.
Entreprenøren må med andre ord godtgøre, at  

 svigtet ikke skyldes hans fejl eller forsømmelse.
Hvis det konstateres, at  

 der er svigt ved arbejsudførelsen, vil der således i almindelighed foreligge  

 en mangel.
Dette gælder dog ikke, såfremt entreprenøren beviser, at svigtet  

 ikke skyldes en fejl eller forsømmelse fra hans side, eller at svigtet  

 skyldes forhold, som han ikke bærer risikoen for.
 Fra det netop anførte kan ikke drages den slutning, at entreprenøren  

 kommer til at bære ansvaret for projektfejl i tilfælde, hvor det er  

 uafklaret, om svigtet skyldes en projektfejl eller et svigt ved  

 arbejdsudførelsen.
 Entreprenøren vil normalt ikke slippe for mangelsansvar for f.eks.  

 underlødigt arbejde, blot fordi han er gået med til at udføre det særlig  

 billigt.
Udviklingssvigt En særlig form for svigt er de såkaldte udviklingssvigt.
Herved forstås  

 svigt i en aftalt ydelse - først og fremmest i konstruktioner og bygningsdele  

 - som opstår, uagtet arbejdet er udført fagmæssigt forsvarligt, idet det er  

 udført i overensstemmelse med god byggeskik på udførelsestidspunktet.  

 Udviklingssvigt kan ligeledes forekomme vedrørende materialer og som en  

 kombination af udførelsesmåde og materialevalg.
 Udviklingssvigt er således normalt ikke mangler i AB's forstand, og de vil  

 derfor som regel være omfattet af bygherrerisikoen.
 Garantier vil som udgangspunkt omfatte udviklingssvigt, og entreprenøren  

 vil derfor være ansvarlig, medmindre svigtet ligger uden for garantiens  

 forudsætninger.
Tekniske forsøg (eksperimenter) i et byggeri - ifølge bygherrens  

 anvisninger eller dennes samtykke eller indforståelse - må bedømmes som  

 udviklingsopgaver, hvilket indebærer, at svigt som følge af forsøget er en  

 bygherrerisiko.
Parter i byggeopgaven kan dog komme ud for at skulle hæfte  

 helt eller delvis for udviklingssvigt, f.eks. hvis de ved aftale har taget  

 del i risikoen , hvis de har eksperimenteret uden bygherrens accept, eller  

 hvis forsøget ikke har været udført forsvarligt.
Svigt efter afleveringen Det siger sig selv, at svigt, der først er opstået efter afleveringen,  

 ikke er mangler i ABs forstand (medmindre de er opstået som følge af  

 entreprenørens mangelsafhjælpning). Er der således opstået svigt som følge  

 af, at bygherren, bygningsejeren eller brugerne ikke har overholdt  

 forskrifter eller anvisninger om vedligehold og andre driftforhold, er der  

 ikke tale om mangler, der kan gøres gældende mod entreprenøren.
Til § 30, stk. 1, 2. punktum Mangler ud over selve arbejdet Det fremgår af 2. punktum, at andet end fysisk arbejde og materialer m.v.  

 kan være pligtig ydelse i entrepriseforholdet.
Manglende aftalt dokumentation  

 for aftalt kvalitetssikring kan således være en mangel.
Det samme gælder manglende levering af aftalte oplysninger til brug i  

 driften af produktet.
Jf. tillige § 10, stk. 2, om biydelser,§ 10, stk. 4, om  

 leverandørgarantier samt § 11, stk. 1, sidste punktum, hvorefter  

 tilvejebringelse af aftalt dokumentation og aftalte prøver er et led i  

 entreprenørens ydelse.
Til § 30, stk. 2 Materialemangler Bestemmelsen angår udelukkende materialemangler.
Bestemmelsen tager sigte på materialer, der indgår i en entreprise.
Om  

 ansvaret for materialer, der er rene leverancer.
De anvendte materialer skal primært være som aftalt.
Kravet om  

 »sædvanlig god kvalitet« er derfor - ligesom i stk. 1 - en  

 tilbagefaldsregel for de tilfælde, hvor aftalen ikke afgør, hvilken kvalitet  

 de anvendte materialer skal have.
 Har entreprenøren frit materialevalg, gælder reglen i bestemmelsens nr.  

 1). Entreprenøren vil i de fleste tilfælde rent praktisk være objektivt  

 ansvarlig for materialesvigt, når der bortses fra udviklingssvigtene omtalt  

 foran under afsnittet om stk. 1, 1. punktum.
 Entreprenøren vil dog kunne slippe for mangelsansvaret, såfremt han  

 godtgør, dels at kontraktsmæssige materialer ikke findes eller ikke kan  

 skaffes, dels at denne umulighed skyldes krig, indførselsforbud og lignende.
Det er således entreprenøren, der har bevisbyrden for, at begge  

 betingelser er opfyldt.
Selvom entreprenøren imidlertid kan løfte denne  

 bevisbyrde, vil han dog ikke gå fri for ansvar, såfremt han ved aftalens  

 indgåelse kendte eller burde kende de omstændigheder, der gjorde det umuligt  

 at fremskaffe kontraktmæssige materialer.
 Hvis entreprenøren ikke har frit materialevalg, gælder bestemmelsen i nr.  

 2).
I denne situation, hvor entreprenørens ydelse ifølge bygherrens krav eller  

 anvisning går på et bestemt fabrikat eller lignende, vil materialesvigt ikke  

 nødvendigvis bevirke, at entreprenøren er mangelsansvarlig.
Medmindre  

 entreprenøren ved aftalens indgåelse kendte eller burde kende det pågældende  

 svigt ved materialerne, vil han gå fri for ansvar, såfremt han godtgør, at  

 muligheden for at fremskaffe disse i kontraktsmæssig stand må anses for  

 udelukket.
Dette vil således være tilfældet, såfremt entreprenøren godtgør,  

 at alle materialer af den krævede slags er behæftet med svigt (eller slet  

 ikke kan skaffes). § 30, stk. 2, vedrører ikke den situation, at et materiale  

 er uegnet i en speciel sammenhæng, idet der her kan være tale om en  

 projektfejl.
Hvorledes der skal forholdes, såfremt ikke alle, men kun nogle af de  

 krævede materialer er behæftet med svigt, tager bestemmelsen i nr. 2) ikke  

 definitivt stilling til.
Dette skyldes bl.a., at en afgørelse heraf må bero  

 på, om det er en større eller mindre del af de krævede materialer, der har  

 det eller de pågældende svigt.
 Såfremt der forinden arbejdets aflevering opstår forhold som beskrevet i  

 nr. 1) eller nr. 2), følger det som nævnt af § 30, stk. 2, sidste punktum, at  

 entreprenøren snarest muligt skal underrette bygherren om de opståede eller  

 mulige ændringer som nærmere bestemt i § 15 om uforudsete forhold.
Ugrundet berigelse I denne forbindelse bemærkes, at det følger af almindelige regler om  

 ugrundet berigelse, at såfremt entreprenøren har anvendt andre materialer end  

 aftalt, og anvendelsen af disse materialer har medført en besparelse for  

 entreprenøren, skal det beløb, besparelsen udgør, godskrives bygherren.
Til § 30, stk. 3 Garantier Stk. 3  udtrykker i overensstemmelse med i øvrigt  

 gældende regler, at entreprenøren i alle tilfælde hæfter i det omfang, han  

 har givet garantier og anden form for indeståelse.
Afgiven garanti er  

 indeholdt i begrebet »tilsikret«.
 Reglen, der angår alle slags mangler (udførelse, materialer m.v.), finder  

 også anvendelse i den situation , hvor entreprenøren indestår for, at  

 bestemte egenskaber ved arbejdet ikke er til stede.
Brug af garantier Bygherrerne bør ikke forlange generelle garantier, men garantier bør  

 forbeholdes enkelte elementer i arbejdet, hvor der er særlig grund dertil,  

 eller hvor leverandører yder garanti som et standardtilbud.
Sådanne garantier  

 bør tage sigte på bestemte egenskaber ved produktet, og det bør være angivet,  

 hvilke tidsrum de gælder for.
Det er en forudsætning, at de garanterede egenskaber er relevante for  

 byggeriet, og at det må antages, at entreprenøren kan opfylde garantien, hvis  

 den bliver aktuel.
Eventuelt kan garantien søges dækket af forsikring.
Det er  

 også en forudsætning, at garantien er prismæssig acceptabel.
Til § 30, stk. 4 Mangler før, ved og efter aflevering Bestemmelsen i § 30 omhandler mangler, der er til stede på  

 afleveringstidspunktet.
Om arbejdet lider af mangler, kan i almindelighed  

 tidligst konstateres på dette tidspunkt, men konstateres der ukontraktmæssige  

 forhold undervejs i byggeriet, finder reglerne i § 11, stk. 4, om kassation  

 anvendelse.
Omvendt foreligger der ikke en mangel ved arbejdet, hvis dette  

 forringes, ødelægges eller bortkommer efter afleveringen, medmindre  

 forringelsen m.v. kan henføres til entreprenørens forhold, f.eks. i  

 forbindelse med mangelsudbedring.
Til § 31 Mangler ved aflevering:
Afhjælpning § 31  handler om bygherrens misligholdelsesbeføjelser  

 i tilfælde af mangler påvist ved afleveringen.
Beføjelserne er først og  

 fremmest retten til at kræve afhjælpning.
Bestemmelsen beskæftiger sig  

 derimod ikke med  ansvarsgrundlaget , dvs. hvilke handlinger eller  

 undladelser fra entreprenørens side, der bevirker, at et svigt i  

 entreprenørens ydelse bliver en mangel.
Dette afgøres som nævnt af reglerne i  

 § 30.
 I stk. 1 slås det fast, at entreprenøren som hovedregel har både pligt og  

 ret til at afhjælpe mangler, der er påvist ved afleveringen.
Entreprenørens ret til at foretage afhjælpning bortfalder i tilfældene nævnt i stk. 4.
Entreprenørens afhjælpnings pligt bortfalder i tilfældene nævnt i § 33.
Afhjælpningspligten omfatter også de indgreb i bygningens mangelfrie dele,  

 der er nødvendige for at kunne afhjælpe en mangel ved udførelse eller  

 materialer.
Der er altså ikke tale om følgeskader som nævnt i § 35.
Afhjælpningspligten ifølge stk. 1 vedrører kun entreprenørens eget  

 arbejde.
Men afhjælpningspligten omfatter også de indgreb i arbejdet under  

 andre entrepriser, som er nødvendige for afhjælpningen.
I sådanne tilfælde  

 kan bygherren normalt forlange, at disse indgreb (der skal udføres på den  

 afhjælpende entreprenørs regning) foretages af de entreprenører, der har de  

 pågældende entrepriser eller - hvis dette ikke kan lade sig gøre - af en  

 anden entreprenør, der er kvalificeret til netop dette arbejde.
Herved undgås  

 den bevistvivl, der kunne opstå, hvis en entreprenør skulle befatte sig med  

 en anden entreprenørs arbejde.
 Kravet om skriftlighed i stk. 2 og 3 kan imødekommes i form af et brev  

 herom, indførsel i afleveringsprotokollen eller på anden hensigtsmæssig måde.
Fristen i stk. 2 skal bl.a. fastsættes således, at der i givet fald er tid  

 til at begære syn og skøn afholdt.
Fristen suspenderes, hvis sådan begæring  

 fremkommer.
Udbedring på entreprenørens regning Bygherrens beføjelser ifølge stk. 4 - udbedring for entreprenørens regning  

 og afslag - er subsidiære i den forstand, at de kun kan anvendes, såfremt  

 entreprenøren har misligholdt sin afhjælpningspligt.
 Det pengekrav, som bygherren får mod entreprenøren efter at have udbedret  

 mangler for dennes regning, benævnes udbedringsgodtgørelse.
Bygherren kan ikke lade mangler udbedre for entreprenørens regning,  

 såfremt entreprenøren har afhjulpet manglerne, forinden bygherren har truffet  

 aftale om afhjælpning med anden entreprenør eller selv har påbegyndt  

 afhjælpning.
Entreprenøren skal dog godtgøre bygherrens eventuelle nødvendige  

 udgifter til syn og skøn, foretaget før entreprenørens afhjælpning har fundet  

 sted, når der har været uenighed om, hvorvidt der foreligger en mangel.
Hvis  

 skønstemaet har omfattet flere spørgsmål, kan bygherren ikke kræve  

 godtgørelse for den del af udgifterne til syn og skøn, der kan tilskrives  

 spørgsmål, hvori bygherren ikke har fået medhold.
Afslag Det følger endvidere af de almindelige regler om kontraktsforhold, at  

 bygherren ikke kan kræve afslag i entreprisesummen, såfremt entreprenøren har  

 afhjulpet manglerne, forinden bygherrens krav om afslag er kommet frem til  

 entreprenøren.
Til § 32 Mangler efter aflevering:
Afhjælpning i 5 år § 32  omfatter ikke svigt, der har deres grundlag i  

 forhold efter afleveringen, men naturligvis kun svigt, som eksisterede - omend skjult -  

 på tidspunktet for aflevering, jf. § 30, stk. 4. Svigt, der i det hele er  

 opstået efter afleveringstidspunktet, er bygherrens risiko, medmindre  

 forholdet kan henføres til entreprenørens fejl eller forsømmelse (f.eks.  

 skadesforvoldelse i forbindelse med afhjælpningsforanstaltninger).
 Bestemmelsen i stk. 1 indebærer, at afhjælpingsperioden er på 5 år.
 Som nævnt i bemærkningerne til § 30 er entreprenørens ansvarsgrundlag og  

 bygherrens misligholdelsesbeføjelser (bortset fra§ 32, stk. 5) de samme, hvad  

 enten mangler konstateres og påberåbes ved afleveringen eller først efter  

 dette tidspunkt.
 De mangler, der konstateres efter 1-års eftersynet, skal afhjælpes i  

 overensstemmelse med de øvrige bestemmelser i § 32.
Særlig om visse anlægsarbejder Ved anlægsarbejder, der ikke udføres i tilslutning til byggearbejder, kan  

 ansvaret vare længere end 5 år, jf. § 36, stk. 3. I disse tilfælde er  

 tidsrummet for afhjælpningspligt og -ret 1 år.
Efter udløbet af dette tidsrum  

 kan bygherren alene gøre krav på udbedringsgodtgørelse eller afslag i  

 entreprisesummen (og erstatning for følgeskader i medfør af § 35). Bygherren  

 kan således ikke gøre krav på afhjælpning (medmindre der foreligger særlig  

 aftale om afhjælpning også ud over nævnte tidsrum). De øvrige regler i § 32  

 gælder alle arbejder.
Reklamation Stk. 2  udtrykker en almindelig reklamationsregel ved  

 konstaterbare mangler.
Bygherrens adgang til at påberåbe sig disse ophører,  

 hvis han ikke reagerer »inden rimelig tid« efter, at han har  

 opdaget eller burde have opdaget manglerne.
Reglen svarer til praksis.  

 Tilsidesættelse af denne reklamationsregel kan betyde, at bygherren mister et  

 mangelskrav længe før udløbet af den 5-årige ansvarsperiode. »Groft  

 uforsvarligt forhold« i bestemmelsen svarer til »groft  

 uansvarligt«.
 Fristen ifølge stk. 3, 2. punktum, skal bl.a. fastsættes således, at der i  

 givet fald er tid til at afholde syn og skøn, hvis der er grund dertil.  

 Fristen suspenderes, hvis der begæres syn og skøn.
Entreprenøren bør reagere på bygherrens afhjælpningskrav.
Entreprenøren  

 kan nemlig miste sin afhjælpningsret ikke blot ved afvisning af bygherrens  

 krav, men også ved passivitet.
Udskudt afhjælpning Med reglen i stk. 3, sidste punktum, om entreprenørens adgang til i visse  

 tilfælde at udskyde afhjælpning af mangler, der konstateres under byggeriets  

 første år, til den samlede mangelsafhjælpning, som foretages på grundlag af  

 1-års eftersynet, sigter først og fremmest til mangler, der ikke forværres  

 som følge af udsættelsen og ikke nedsætter brugsværdien af arbejdet.
Udbedring på entreprenørens regning Foretager bygherren uberettiget udbedring efter stk. 4, idet han ikke  

 giver entreprenøren lejlighed til at foretage afhjælpning, vil det under en  

 eventuel senere tvist kunne komme bygherren til skade - bl.a. i økonomisk og  

 bevismæssig henseende.
 Om udbedring efter stk. 4 henvises til bemærkningerne til § 31, stk. 4.
Reglen i stk. 5 kan bruges, ikke blot når entreprenøren ikke er i stand  

 til umiddelbart at foretage en afhjælpning, men også når bygherren har grund  

 til at antage, at entreprenøren ikke afhjælper på rette måde eller uden  

 ufornødent ophold.
Bygherren har her den sædvanlige standpunktrisiko, dvs. at  

 bygherren kan komme ud for entreprenørens afvisning af et krav i forbindelse  

 med udbedring for entreprenørens regning, hvis bygherren anvender  

 bestemmelsen med urette.
Til § 33 Offergrænse Bestemmelsen må benyttes efter konkrete vurderinger af forholdene - i  

 sidste instans ved voldgiftsrettens vurdering.
Ved vurdering af  

 afhjælpningspligten og de dermed forbundne udgifter skal der tages  

 udgangspunkt i, at aftaler skal opfyldes, dvs. at entreprenøren har  

 afhjælpningspligt.
Bortfald af afhjælpningspligten er således en  

 undtagelsesregel.
Det er derfor udtrykkeligt nævnt i bestemmelsen, at der  

 skal tages hensyn til bygherrens interesse i, at aftalen opfyldes.  

 Bygherreinteresserne varetages også ved, at retten til afslag bevares.
 § 33  kan eventuelt bruges, hvis der bliver tale om  

 uforholdsmæssigt bekostelige indgreb i bygværket som led i en  

 mangelsudbedring.
Til § 34 Afslag Afslagsreglen kan ikke erstatte den grundregel, at indgåede aftaler skal  

 holdes, dvs. at mangler skal afhjælpes.
Bestemmelsen kan derfor kun anvendes  

 af bygherren, og den kan ikke fortrænge entreprenørens ret til - rettidigt at  

 foretage afhjælpning.
Bestemmelsen er særlig praktisk i tilfælde, hvor  

 afhjælpningspligten er bortfaldet efter § 33, eller hvor afhjælpning er  

 umulig.
 I stk. 2 og 3 gives nogle retningslinier for afslagets beregning.
I stk. 2 er det nævnt, at beregningsreglen er »et udgangspunkt«,  

 hvilket indebærer, at der er adgang til at anvende andre, mere dækkende  

 beregninger.
Dette kan f.eks. blive aktuelt, hvor manglen består i anvendelse  

 af særlig grimme eller uensartede materialer, som kan nedsætte bygningens  

 værdi, jf. stk. 3.
 Stk. 3  er en særregel, som kommer til anvendelse, hvor  

 afhjælpning er umulig eller forbundet med uforholdsmæssigt store udgifter.
Til § 35 Følgeskader Bestemmelsen angår andet tab for bygherren end mangler ved selve arbejdet.  

 Tabene skal være en følge af mangler ved arbejdet - deraf betegnelsen  

 følgeskader.
 Disse kan give sig udslag dels i de såkaldte indirekte tab, dels i andre  

 tab for bygherren (»direkte tab«).
§ 35  gælder ikke før aflevering.
Med hensyn til  

 ansvar for følgeskader i anledning af ukontraktsmæssig ydelse må henvises til  

 AB-betænkningen s. 84-85, hvor det er anført:
»Parterne er efter dansk rets almindelige regler ansvarlige over for  

 hinanden for udgifter vedrørende arbejdet m.v., som ved fejl og forsømmelse  

 (culpa) fra den ene parts side påføres den anden part - uden hensyn til, om  

 det sker før eller efter afleveringstidspunktet.« Entreprenøren er ikke ansvarlig for bygherrens tab i anledning af den tid,  

 der medgår til mangelsafhjælpning.
Der er altså ikke noget forsinkelsesansvar  

efter afleveringen.
Før afleveringen gælder reglerne om forsinkelsesansvar, og ifølge disse er der også ansvar for indirekte tab ved forsinkelsen.
 Bygherrens rentetab og kurstab i tilfælde, hvor arbejdet afleveres for  

 sent, omfattes ikke af bestemmelsen i § 35, idet entreprenørens eventuelle  

 ansvar som nævnt skal afgøres efter forsinkelsesreglerne.
 Hvis udbedring af en mangel medfører, at der må gøres indgreb i bygningens  

 mangelfrie dele, er der ikke tale om følgeskader, men om en del af  

 mangelsafhjælpningen.
Til § 35, stk. 1 Direkte tab »Andre tab« - eller direkte tab - behandles i stk. 1.
 Bestemmelsen i stk. 1 sigter primært til skade på bygherrens person og  

 øvrige ejendele som følge af mangler ved selve arbejdet.
Det er en forudsætning for entreprenørens ansvar, at han har gjort sig  

 skyldig i fejl eller forsømmelse.
Ansvarsgrundlaget er altså snævrere end ved  

 selve manglerne (»substansmanglerne«) som nævnt under §§ 30-32. Dog  

 hæfter entreprenøren altid i det omfang, han har givet garanti  

 (»tilsikret«).
Ansvar efter andre regler Efter lovgivningen om produktansvar vil entreprenøren i visse tilfælde  

 være erstatningsansvarlig i videre omfang, end tilfældet vil være efter  

 reglerne i AB.
Forud for AB's regler om ansvar for følgeskader går således reglerne i lov  

 om produktansvar for skade, der er forårsaget af et defekt produkt.
Der skal  

 tillige være tale om skade på en genstand, der efter sin art sædvanligvis er  

 beregnet til ikke-erhvervsmæssig benyttelse og hovedsagelig er anvendt i  

 overensstemmelse hermed, jf. § 2 i lov nr. 371 af 7. juni 1989 om  

 produktansvar.
Ud over loven om produktansvar kan der blive tale om  

 produktansvar efter almindelige, ulovbestemte regler.
I øvrigt kan entreprenøren blive erstatningsansvarlig efter dansk rets  

 regler uden for AB, hvis der som følge af entrepriseforholdet opstår  

 erstatningsforpligtende forhold, f.eks. om ophavsrettigheder.
Det samme  

 gælder bygherren i forhold til entreprenøren.
Til § 35, stk. 2 Indirekte tab Det er ikke muligt nærmere at opregne, hvad der forstås ved  

 »indirekte tab«.
Som typiske eksempler kan nævnes lejetab, drifttab  

 og avancetab.
I modsætning til, hvad der gælder for de direkte skader omtalt i stk. 1,  

 hæfter entreprenøren således ikke for de indirekte tab, selvom der fra hans  

 side er udvist fejl eller forsømmelse.
Hvis imidlertid entreprenørens adfærd  

 har været så grov, at der enten foreligger forsæt, eller adfærden nærmer sig  

 et forsætligt forhold, må det dog antages, at retspraksis vil statuere ansvar  

 for bygherrens fulde tab - altså også for det indirekte tab.
Til § 36 Sammenfatning om ansvarsperioden Indholdet af § 36 kan sammenfattes således:
Ved byggearbejder og anlægsarbejder i tilslutning hertil har entreprenøren 5 års ansvar for skjulte mangler, regnet fra  

 afleveringen.
 Bygherren skal blot reklamere over manglerne inden de 5 år og behøver ikke  

 at anlægge retssag for at bevare sit krav.
 I tre nærmere angivne tilfælde varer ansvaret dog længere end 5 år.
Ved andre anlægsarbejder afhænger det af bygherren, om 5-års reglen  

 konkret skal gælde i det enkelte entrepriseforhold.
Hvis anlægsbygherren ikke  

 træffer nogen afgørelse, gælder som hidtil dan rets almindelige regler, dvs.  

 i praksis 20-års reglen.
I så fald er anlægsarbejdet undtaget fra en række  

 andre regler i AB, bl.a. om sikkerhed i 5 år.
1908-loven Entreprenøransvaret forældes principielt på 5 år efter forældelsesloven af  

 1908. Denne forældelsesregel har dog begrænset betydning inden for bygge- og  

 anlægsvirksomhed, fordi loven normalt ikke finder anvendelse på de mangler,  

 som i praksis giver anledning til de fleste problemer, nemlig de skjulte  

 mangler.
Ved byggearbejder og anlægsarbejder i tilslutning hertil er  

 forældelsesloven endvidere delvis sat ud af kraft ved bestemmelsen i § 36,  

 stk. 1, hvorom nærmere nedenfor.
 Dog må nævnes, at selv om bygherren har reklameret rettidigt efter § 36,  

 stk. 1, og også efterfølgende har fastholdt sit krav og fulgt reklamationen  

 op, må bygherren på grundlag af 1908-loven foretage retslige skridt (anlægge  

 voldgiftssag), hvis sagen ikke er afklaret senest inden udløbet af 5 år  

 regnet fra det tidspunkt, da bygherren første gang gjorde sit mangelskrav  

 gældende over for entreprenøren.
Til § 36, stk. 1 5 års mangelansvar I stk. 1 angives hovedreglen om en ansvarsperiode på 5 år regnet fra  

 afleveringen.
Bestemmelsen omfatter byggearbejder og anlægsarbejder i  

 tilslutning hertil.
Bygherren skal ved byggearbejder og de dertil knyttede anlægsarbejder som  

 nævnt blot reklamere over for entreprenøren over manglerne inden de 5 år og  

 behøver således ikke at anlægge retssag for at bevare sit krav.
Se dog foran  

 om, at 1908-lovens regler i et vist omfang kan finde anvendelse.
Ved afhjælpning af mangler løber den 5-årige ansvarsperiode stadig fra  

 entreprisens aflevering, også for afhjælpningsarbejdernes vedkommende.
Der  

 løber altså ikke nogen ny ansvarsperiode for disse arbejder.
Reklamation Reklamationen skal indeholde en så nøje angivelse af manglerne, at  

 entreprenøren kan tage stilling hertil, og således at det efterfølgende kan  

 konstateres, hvilke mangler, der er reklameret over.
 Det fører imidlertid ikke til kravets fortabelse, at den endelige  

 fastsættelse af manglernes omfang og andre detaljer i mangelsopgøret først  

 afklares efter fristens udløb.
 Det skal dog understreges, at bygherren altid bør følge sin reklamation  

 op, idet han ved længere tids passivitet helt kan miste sin ret, selvom han i  

 og for sig har reklameret rettidigt i medfør af § 36, stk. 1. Dette vil især  

 gælde de tilfælde, hvor entreprenøren har afvist bygherrens mangelskrav.
Til § 36, stk. 2 Undtagelser fra 5 års reglen I stk. 2 nr. 1)-3) er anført undtagelserne fra 5-års reglen.
De tre  

 undtagelser gælder kun for de pågældende dele af arbejdet.
For dele, der ikke  

 berøres af en undtagelse, gælder 5-års reglen.
Hvis et undtagelsesforhold  

 klart vedrører arbejdet som helhed, betyder »dele af arbejdet« hele  

 arbejdet.
Når der foreligger forhold som beskrevet i nr. 2) og 3), gælder et  

 20-årigt ansvar.
Ved indeståelse (garanti) ifølge nr. 1) vil ansvarsperioden  

 fremgå af selve indeståelsen.
 Når undtagelserne i stk. 2 finder anvendelse, og bygherrens krav mod  

 entreprenøren for mangler som følge heraf bevares ud over 5-års perioden, har  

 entreprenøren hverken ret eller pligt til at foretage afhjælpning efter det  

 5. år.
Garanti Hvis der foreligger en indeståelse (garanti) i medfør af nr. 1), kan det  

 dog følge af aftalen om indeståelse eller af aftalens forudsætninger, at  

 entreprenøren - eller andre, der har afgivet indeståelsen - har  

 afhjælpningsret og -pligt i hele garantiperioden.
Kvalitetssikring Nr. 2) tager sigte på den situation, at der konstateres svigtende  

 kvalitetssikring, men uden at mangler ved byggeriet nødvendigvis har vist sig  

 (endnu).
 Svigtende kvalitetssikring kan således ikke blot i sig selv være en mangel  

 i entrepriseforholdet, jf. bemærkningerne foran til § 30, stk. 1, 2. punktum,  

 men kan også medføre, at ansvarsperioden forlænges.
Mangelfuldheden kan bestå i manglende udførelse af sikringen eller i  

 manglende dokumentation af denne.
I sidstnævnte tilfælde kan entreprenøren  

 selvfølgelig undgå mangelsansvaret, hvis dokumentationen kan fremskaffes der  

 er jo afhjælpningsret.
Eventuel konstatering af manglende kvalitetssikring må ske ved  

 afleveringen, hvor entreprenørens dokumentation afgives til bygherren.
Når  

 afleveringen er overstået, bør der være vished om ansvarsperiodens længde  

 (bortset fra groft uforsvarligt forhold fra entreprenørens side, jf.  

 nedenfor).
Der må som anført i bestemmelsen være tale om væsentlige svigt i  

 kvalitetssikringen, for at 20-års reglen skal kunne anvendes.
Væsentligheden  

 skal angå sikringen af den enkelte bygningsdel.
Kvalitetssikringen skal være aftalt i entrepriseforholdet.
Dette betyder, at AB ikke behøver at komme nærmere ind på kravene til kvalitetssikring.
Disse vil fremgå dels af de konkrete aftaler (især kvalitetssikringsskik«, og som med tiden udvikler sig.
Groft uforsvarligt forhold Nr. 3) om groft uforsvarligt forhold gælder især tilfælde, hvor  

 entreprenørens ydelse er udført groft uforsvarligt, og tilfælde, hvor  

 entreprenøren har forsøgt at skjule mangelfuld ydelse fra sin side.
Til § 36, stk. 3 Særlig om visse anlægsarbejder Som det fremgår af de indledende bemærkninger til § 36, gælder 5-års  

 reglen ikke for anlægsarbejder ud over dem, der udføres i tilslutning til  

 byggearbejder.
Bygherren kan dog som nævnt have fastsat i udbudsmaterialet,  

 at 5-års reglen skal gælde.
Til § 37 1-års eftersyn Baggrunden for reglen er det »afhjælpningseftersyn«, der uden  

 baggrund i en AB-regel i praksis ofte har fundet sted i forbindelse med  

 frigivelsen af sikkerheden efter AB 72 § 25, stk. 3 - normalt 1 år efter  

 afleveringen.
 1-års eftersynet skal ses i sammenhæng med reglen § 6, stk. 4, hvorefter  

 sikkerheden - bortset fra visse anlægsarbejder - nedskrives til 2 pct. af  

 entreprisesummen 1 år efter afleveringen, dog først når påviste mangler er  

 afhjulpet.
Bygherren afholder udgiften ved selve eftersynet.
Entreprenøren afholder  

 sine egne udgifter ved at deltage.
 Normalt vil bygherren formentlig holde eftersynet samlet for alle  

 entreprenører på et arbejde.
 Efter § 37 skal bygherren indkalde til eftersynet, således at dette kan  

 finde sted senest et år efter afleveringen.
Alene de entreprenører, der er bygherrens aftaleparter, er pligtige at  

 deltage i eftersynet.
Eventuelle underentreprenører har ikke nogen pligt  

 hertil - heller ikke i tilfælde af en (hoved-)entreprenørs konkurs.
Men det  

 kan være aftalt mellem hovedentreprenøren og underentreprenøren, at  

 underentreprenøren deltager.
Reklamation De mangler, der opdages ved eftersynet, skal bygherren reklamere over i  

 medfør af § 32, stk. 2. Sker dette ikke - eller overses mangler, der burde  

 være opdaget - har bygherren tabt sin ret til at påberåbe sig de pågældende  

 mangler.
Til § 38, stk.1 5-års eftersyn 5-års eftersynet gennemføres primært i bygherrens interesse, idet  

 eftersynet giver større mulighed for, at hidtil skjulte mangler opdages inden  

 udløbet af entreprenørers og rådgiveres 5-årige ansvarsperiode.
Se dog  

 nedenfor om § 38, stk. 2, som tilgodeser entreprenørens interesse i  

 afholdelse af eftersynet.
Der kan holdes tilbage af entreprenørens  

 sikkerhedsstillelse (den resterende del, der svarer til 2% af  

 entreprisesummen), indtil påviste mangler er afhjulpet.
 Ved de anlægsarbejder, der er omfattet af § 36, stk. 3 - hvor der ikke er  

 aftalt 5 års mangelsansvar - finder bestemmelsen om 5-års eftersyn ikke  

 anvendelse, jf. § 36, stk. 3, nr. 4), og bemærkningerne hertil.
Bygherren bestemmer, hvor grundigt eftersynet skal være og afholder  

 udgiften.
Entreprenøren må bære sine egne udgifter ved at deltage.
Alene de entreprenører, der er bygherrens aftaleparter, er pligtige at  

 deltage i eftersynet.
Eventuelle underentreprenører har ikke nogen pligt  

 hertil - heller ikke i tilfælde af en (hoved-)entreprenørs konkurs.
Men det  

 kan være aftalt mellem hovedentreprenøren og underentreprenøren, at  

 underentreprenøren deltager.
Reklamation De mangler, der opdages ved eftersynet, skal bygherren reklamere over i  

 medfør af § 32, stk. 2. Sker dette ikke, eller overses mangler, der burde  

 være opdaget ved eftersynet, har bygherren tabt sin ret til at påberåbe sig  

 de pågældende mangler.
Andre mangler kan bygherren påberåbe sig lige indtil  

 udløbet af den 5-årige ansvarsperiode.
Det vil dog nok være ret sjældent, at  

 mangler rent faktisk opdages i det normalt korte tidsrum mellem 5-års  

 eftersynet og 5-års fristens udløb.
 Er mangelsansvaret gjort gældende inden 5-års fristens udløb, beholder  

 bygherren sine misligholdelsesbeføjelser, selvom kravets nøjagtige størrelse  

 først opgøres senere, og selvom afhjælpning først påbegyndes senere.
Byggeskadefondseftersyn I det statsstøttede byggeri gælder særlige regler om 5-års eftersyn,  

 udført af byggeskadefondene.
Der er også særregler for statsligt byggeri.
I  

 disse tilfælde kan § 38 fraviges ved aftale.
Dog skal der gøres opmærksom på, at fondenes eftersyn tager sigte på  

 skader (eller tegn på skader) og ikke på ukontraktsmæssige forhold (mangler),  

 der ikke er skade - f.eks. dårlig funktion eller forkerte materialer.  

 Fondseftersynene omfatter ej heller friarealer.
Bygningsejerne må derfor tage  

 stilling til, om der er behov for supplerende § 38-eftersyn vedrørende disse  

 forhold.
 Byggeskadefondenes 5-års eftersyn falder tidsmæssigt før § 38-eftersynet.  

 Dette giver bygningsejeren mulighed for at forelægge fondenes  

 eftersynsrapport for rådgivere og entreprenører.
 Udføres der § 38-eftersyn, skal entreprenøren indkaldes hertil, modsat  

 hvad der er tilfældet ved fondenes eftersyn.
Til § 38, stk.2 Entreprenørindkaldt 5-års eftersyn Bestemmelsen er indført af hensyn til hovedentreprenører og andre  

 entreprenører, der skal kunne nå at videreføre mangelsansvar til  

 underentreprenører eller leverandører, hvis manglerne ligger i deres ydelser.  

 Hovedentreprenøren er i forhold til sine underentreprenører  

 »bygherre«.
Det forudsættes her, at 5-års ansvarsperioden også er  

 aftalt i underentrepriseforholdene og i forhold til leverandørerne, jf. § 10,  

 stk. 4.
Fristerne i stk. 2 og i § 39 er lagt således, at (hoved-)entreprenøren har  

 tid til at gøre eventuelle krav gældende mod underentreprenørerne og  

 leverandørerne, for så vidt angår de mangler, bygherren påviser ved 5-års  

 eftersynet.
Overser bygherren mangler, tabes retten til at gøre dem gældende.  

 Ved manglende deltagelse i eftersynet kan bygherren ikke senere påberåbe sig  

 mangler, som burde være opdaget ved dette.
 Indkalder hverken bygherre eller (hoved-)entreprenør til eftersynet, kan  

 bygherren gøre mangelskrav gældende til 5-års periodens udløb, forudsat at §  

 32, stk. 2, overholdes.
Til § 39 Frister Stk. 1  sammenholdt med § 38, stk. 2, betyder, at  

 (hoved-)entreprenøren har en frist på mindst 10 arbejdsdage mellem  

 indkaldelse og eftersyn.
Manglende deltagelse Eftersynene skal kunne gennemføres, selvom en part - efter behørig  

 indkaldelse - ikke deltager.
Dette er slået fast i stk. 4. Hvis bygherren  

 eller entreprenøren ikke deltager i eftersynet, vil det kunne få bevismæssig  

 skadevirkning for den pågældende part.
Til §§ 40-44 Ophævelse generelt Afgørelsen af, om en part har adgang til at hæve, vil hvile på et  

 væsentlighedskriterium, der skal sammenholdes med de faktiske forhold.
 Betingelserne vil så at sige altid i sidste ende bero på Voldgiftsrettens  

 skøn over rimeligheden i at give en part hæveret.
Strenge krav, store tab De strenge krav, der stilles, for at ophævelse kan finde sted, skyldes, at  

 det inden for bygge- og anlægsvirksomhed normalt medfører store tab, hvis en  

 aftale ophæves, og en anden entreprenør skal fuldføre arbejdet.
Juridisk bistand Hvis ophævelse er på tale, må det meget tilrådes parterne at søge  

 kvalificeret juridisk bistand.
Til § 40 Bygherrens hæveret Såfremt betingelserne for at hæve aftalen er til stede, kan parterne  

 aftale, at der kun skal hæves for en del af arbejdet.
Det må i øvrigt  

 overlades til retspraksis at afgøre, i hvilket omfang delvis ophævelse kan  

 finde sted.
Det er ikke tilstrækkeligt til ophævelse efter § 40 nr. 1), at der  

 foreligger en væsentlig forsinkelse.
Forsinkelsen skal også indebære en  

 betydelig ulempe for bygherren.
Inden ophævelse finder sted, skal der fastsættes en rimelig frist for  

 entreprenøren til at rette for sig.
Denne frist skal være overskredet, før  

 der kan hæves.
 Foruden manglende sikkerhedsstillelse, som klart vil være omfattet af § 40  

 nr. 2), vil reglen efter omstændighederne kunne omfatte forsinkelse med  

 aftalte leverandørgarantier vedr. funktionskrav.
Til § 41 Entreprenørens hæveret Forsinkelsen skal være væsentlig for entreprenøren, dvs. forsinkelsen skal  

 have en sådan karakter, at det må antages, at entreprenøren ikke ville have  

 indgået aftalen, såfremt han ved aftalens indgåelse havde haft kendskab til,  

 at en forsinkelse af den pågældende art og af det pågældende omfang ville  

 indtræde under arbejdets forløb.
Der kan tænkes tilfælde, hvor bygherrens forsinkelse er væsentlig også i  

 situationer, hvor forsinkelsen ikke er langvarig.
Dette kan således være  

 tilfældet, hvor entreprenørens likviditet belastes i urimelig grad, og hvor  

 entreprenørens interesse ikke kan antages at være tilstrækkeligt tilgodeset  

 gennem bygherrens sikkerhedsstillelse.
 Omvendt må en fyldestgørende sikkerhedsstillelse som udgangspunkt skærpe  

 betingelserne for entreprenørens hæveadgang.
Bygherrens uberettigede vægring ved at betale for eventuelle  

 ekstraarbejder efter § 14 vil kunne begrunde, at entreprenøren standser  

 arbejdet eller hæver aftalen.
Entreprenørens ret til at standse arbejdet  

 fremgår af § 23.
Inden ophævelse finder sted, skal der fastsættes en rimelig frist for  

 bygherren til at rette for sig.
Denne frist skal være overskredet, før  

 entreprenøren kan hæve aftalen.
Til § 42 Ophævelse ved konkurs m.v.
I konkursloven findes bestemmelser, der er til hinder for, at det kan  

 aftales, at der kan ske ophævelse af gensidige kontraktsforhold.
Det nærmere  

 omfang af denne indskrænkning i parternes aftalefrihed fremgår ikke af  

 konkurslovens regler og er heller ikke afklaret i retspraksis.
I § 42 og i §  

 43, stk. 1, er spørgsmålet derfor holdt åbent på den måde, at en parts  

 konkurs, betalingsstandsning, gældsfragåelsesbobehandling m.v. er hævegrund i  

 det omfang, konkurslovens regler tillader dette.
 En parts adgang efter stk. 4 til at hæve entrepriseaftalen omfatter også  

 det tilfælde, at et selskab har pligt til at opløse sig selv efter  

 selskabslovgivningen.
Til § 44 Registreringsforretning »Samtidig med ophævelsen« betyder ikke nødvendigvis, at  

 indkaldelsen skal fremgå af selve ophævelsesskrivelsen eller være vedlagt  

 denne.
Med udtrykket sigtes blot til, at der reelt skal være tale om  

 samtidighed.
 Fristen på mindst 1 arbejdsdag mellem indkaldelsesskrivelsens fremkomst og  

 registreringsforretningens afholdelse medfører, at der skal hengå mindst en  

 hel arbejdsdag, dvs. fra arbejdstids normale påbegyndelse til dens normale  

 afslutning, før registreringsforretning kan afholdes.
Til § 45 Syn og skøn Med »parterne« i stk. 1 menes kontraktparterne i det konkrete  

 AB-forhold.
Er der udover bygherre og entreprenører involveret rådgivere i en  

 eventuel tvist, vil det normalt være aftalt, at denne løses efter ABR 89.  

 Også sådanne tvister afgøres af Voldgiftsretten.
 Bestemmelsen i stk. 6 tager også sigte på ansvar udenfor kontrakt i  

 forbindelse med arbejdets udførelse, f.eks. entreprenørers skader på  

 hinandens arbejder.
 Om foregreben tvisteløsning, se bemærkningerne til § 47.
Til § 46 Prøvelse ved sagkyndig beslutning Alene parterne i en aftale, der vedtager AB - og ikke f.eks. garanten -  

 kan begære sagkyndig beslutning.
 Efter bestemmelserne om entreprenørens og bygherrens sikkerhedsstillelse  

 ifølge § 6 og 7 skal der være adgang til at få efterprøvet krav om udbetaling  

 i henhold til sikkerheden, og denne prøvelse sker ved sagkyndig beslutning  

 som angivet i § 46. Endvidere finder § 46 anvendelse på tvister som nævnt i §  

 22, stk. 14, når bygherren vil holde tilbage eller modregne.
 Den sagkyndige kan ifølge stk. 4 efter omstændighederne træffe afgørelse,  

 selvom modparten ikke har afgivet indlæg inden fristens udløb.
I stk. 5 bestemmes, at den sagkyndige ved udbetalinger i henhold til  

 bygherresikkerhedsstillelsen - ikke ved udbetalinger i henhold til  

 entreprenørens sikkerhedsstillelse - kan henvise entreprenøren til at anlægge  

 voldgiftssag.
Dette betyder, at den sagkyndige afviser sagen.
Der tænkes  

 hermed især på tilfælde, hvor sagen ikke blot drejer sig om at konstatere, om  

 betingelserne for udbetaling i henhold til sikkerheden er opfyldt eller ej,  

 men involverer fortolkning og forståelse af entrepriseaftalen, altså en  

 egentlig juridisk tvist.
 En sagkyndig beslutning er ikke eksegibel og kan således ikke  

 tvangsfuldbyrdes ved fogedretten.
 En sagkyndig beslutning har heller ingen retskraft i tilfælde af en  

 efterfølgende voldgiftssag, men det må antages, at voldgiftsretten normalt  

 vil komme til samme resultat som den sagkyndige, forudsat at de til grund  

 liggende kendsgerninger er de samme.
Virkningen af sagkyndig beslutning Når sikkerhed er stillet på grundlag af AB 92, skal garanten følge den  

 sagkyndige beslutning op med udbetaling, hvis beslutningen går ud på dette.
I  

 modsat fald er der tale om misligholdelse fra garantens side.
Går  

 beslutningen derimod ud på, at der ikke skal ske udbetaling, kan garanten  

 ikke regne med at udbetale på garantirekvirentens regning.
Tilsvarende bindende virkning er ikke knyttet til beslutning om bygherrens  

 berettigelse af at holde betaling tilbage eller foretage modregning i  

 tilfælde af parternes uenighed som nævnt i § 22, stk. 14. Adgangen til at  

 opnå sagkyndig beslutning i disse tilfælde er imidlertid ikke uden betydning.  

 Ved at tvisten mellem parterne indbringes for den sagkyndige, og beslutning  

 træffes af denne, øges for det første muligheden for, at tvisten løses  

 forligsmæssigt.
For det andet formindskes risikoen for uberettiget standsning  

 af arbejdet fra entreprenørens side eller uberettiget ophævelse af aftalen  

 fra den ene eller anden parts side.
Til § 47 Voldgift I stk. 1 er anført »tvister mellem parterne« men det er ikke  

 nærmere angivet, hvem der kan være part i voldgiftssagen.
 Hvis AB (med § 47) er lagt til grund i en aftale - det være sig aftaler om  

 entrepriser, underentrepriser, leverancer eller teknisk rådgivning - er  

 aftalens parter også parter i § 47's forstand.
Voldgiftsrettens afgørelser er endelige.
Der er således ikke nogen ankemulighed.
Voldgiftsrettens kendelser er eksegible og kan fuldbyrdes efter lov om  

 voldgift.
Dette gælder ikke forlig for Voldgiftsretten eller de beslutninger,  

 der træffes efter § 46.
Voldgiftsbehandling kan efter stk. 8 omfatte samtlige parters indbyrdes  

 forhold.
Bestemmelsen tager også sigte på ansvar udenfor kontrakt i  

 forbindelse med arbejdets udførelse, f.eks. entreprenørers skader på  

 hinandens arbejder.
Foregreben tvisteløsning Det kan anbefales, at parterne, før de skrider til sag ved  

 Voldgiftsretten, søger at udjævne deres uoverensstemmelser ved foregreben  

 tvisteløsning.
De nærmere regler for foregreben tvisteløsning kan ses i denne  

 vejlednings bilag 10.
Bygge- og Boligstyrelsen, den 31. januar  

 1994 (Bilag 1) Bilag:
 Lov nr. 216 af 8. juni 1966 om licitation m.v.(* 2)  

 ..........
