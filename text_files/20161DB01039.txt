Betænkning afgivet af Sundheds- og Ældreudvalget den 30. maj 2017 Betænkning over Forslag til folketingsbeslutning om behandlingsret inden for behandling af type 1-diabetes [af Kirsten Normann Andersen (SF) og Jacob Mark (SF)]:
1. Udvalgsarbejdet Beslutningsforslaget blev fremsat den 31. marts 2017 og var til 1. behandling den 17. maj 2017. Beslutningsforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, DF, V, LA, RV og KF) indstiller beslutningsforslaget til forkastelse.
Dansk Folkepartis medlemmer af udvalget er enige med forslagsstillerne i, at det er uacceptabelt, at det er så vanskeligt for de mennesker, som får stillet en diabetesdiagnose og med lægens ord kan have gavn af en insulinpumpe og en glukosesensor at få dette.
Det er samtidig urimeligt, at der skal være så store forskelle, alt efter hvilken region man bor i.
Men da der p.t. verserer en sag i Ankestyrelsen, ønsker DF at afvente Ankestyrelsens afgørelse og tage disse udfordringer med i den diabetesplan, som skal udarbejdes sammen med satspuljepartierne.
 Et mindretal i udvalget (EL, ALT og SF) indstiller beslutningsforslaget til vedtagelse uændret.
Socialistisk Folkepartis medlemmer af udvalget stemmer for beslutningsforslaget, fordi der er borgere og familier, der her og nu er i klemme, fordi regioner og kommuner stadig ikke kan blive enige om, hvem der skal bevilge de nødvendige glukosesensorer og insulinpumper.
SF har erfaret, at der ligger sager i Ankestyrelsen, der skal skabe klarhed om bevillingsansvaret og dermed afgøre, om det er kommunen eller regionen, der skal betale for en bevilget glukosesensor.
Hvis denne afgørelse ikke klarlægger afgrænsningsspørgsmålet, vil SF genfremsætte et lignende forslag i den kommende samling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Klaus Markussen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Christian Rabjerg Madsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
