Moms - præmier  

 for ammekøer samt salg og udlejning af præmierettigheder Indledning Told- og Skattestyrelsen skal på foranledning af  

 en konkret henvendelse udtale sig om den momsmæssige behandling af præmie for  

 ammekøer samt salg og udlejning af præmierettigheder.
Støtteordningen Præmierettigheder er en forudsætning for opnåelse  

 af støtte til producenter af levende ammekøer, kvier og moderfår, jf.  

 Fødevareministeriets bekendtgørelse nr. 181 af 19. marts 2003.  

 Præmierettighederne tildeles efter ansøgning af Direktoratet for  

 FødevareErhverv.  

 I det omfang producenten udnytter sin "beholdning" af rettigheder,  

 modtager han et støttebeløb pr. ammeko eller moderfår.
Præmierettighederne og  

 det heraf følgende potentielle støttebeløb er ikke tidsbegrænset, men kan i  

 et  

 vist omfang fortabes, såfremt producenten ikke udnytter præmierettighederne.
Præmierettighederne kan udlejes helt eller delvist  

 til en anden producent.
Tilsvarende kan præmierettighederne helt eller  

 delvist  

 sælges.
Præmierettighederne kan sælges sammen med eller uden bedriften.
Momsmæssig  

 vurdering - præmier Præmie for ammekøer, kvier og moderfår falder uden  

 for momslovens anvendelsesområde.
Tilsvarende gælder for salg og udlejning af  

 præmierettigheder.
Det støttebeløb (præmie), som producenten af  

 levende ammekøer m.v. får udbetalt fra Direktoratet for FødevareErhverv for  

 at  

 beholde køerne mv. i sin besætning, kan ikke anses for vederlag for en ydelse  

 til direktoratet eller nogen anden konkret forbruger.
Der er tale om et  

 tilskud, der gives i almenhedens interesse.
Tilskuddet kan heller ikke anses  

 for et tilskud, der er direkte forbundet med priserne for producentens  

 leverancer af dyr.
Salg og  

 udlejning af præmierettigheder Når præmien falder uden for momslovens  

 anvendelsesområde, falder også udlejning eller salg af rettigheder til at  

 opnå  

 præmien uden for momslovens anvendelsesområde.
Det bemærkes her, at for køberen af en  

 præmierettighed har købet en direkte og umiddelbar tilknytning til opnåelsen  

 af  

 præmie.
Der er derfor ikke tale om en generalomkostning i købers virksomhed,  

 ligesom salget af præmierettigheder ikke kan anses for at indgå i sælgers  

 momspligtige økonomiske virksomhed.
Der er således tale om en anden situation end i  

 forbindelse med salg af mælkekvoter, som styrelsen har udtalt sig om i  

  

 SKM2002.71.TSS  


.  

 Salg af mælkekvoter indgår som en generalomkostning i købers momspligtige  

 virksomhed og indgår derfor i sælgers økonomiske virksomhed.
Salg af  

 mælkekvoter mod vederlag falder således inden for momslovens  

 anvendelsesområde og er derfor momspligtig.
