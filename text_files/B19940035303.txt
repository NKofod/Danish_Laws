 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 § 1.  Formålet med ordningen er at medvirke til børns  

 fortrolighed med den kristne børnelærdom og folkekirkens gudstjeneste, og  

 dermed at styrke grundlaget for den almindelige konfirmationsforberedelse.
 § 2.  Ordningen kan etableres i et sogn eller  

 pastorat, når en præst og vedkommende menighedsråd er enige derom.
§ 3.  Ordningen er et tilbud til børn i alderen fra 9  

 år og opefter, svarende til folkeskolens 3. eller højere klassetrin.
Den  

 etableres således, at alle deltagere på et hold er fra samme alderstrin/  

 klassetrin.
 Stk. 2.  Børn, der ikke har deltaget i den indledende  

 konfirmationsforberedelse, deltager på lige fod med de øvrige børn i den  

 almindelige konfirmationsforberedelse.
 § 4.  Forberedelsen tilrettelægges således, at børnene  

 ud fra en gudstjenstlig sammenhæng mødes om bibelfortælling, salmer,  

 bibelhistoriske sange, bøn og bekendelse.
 Stk. 2.  Forberedelsen skal foregå under hensyntagen til  

 folkeskolens læseplan for faget kristendomskundskab, således at der ikke  

 overflyttes undervisningssammenhænge fra skolen til kirken.
§ 5.  Indledende konfirmationsforberedelse afvikles  

 inden for et år og kan omfatte indtil 40 timer pr. hold.
Den skal foregå uden  

 for børnenes skoletid og så vidt muligt i de samme lokaler som den  

 almindelige konfirmationsforberedelse.
 § 6.  Præsten har ansvaret for den indledende  

 konfirmationsforberedelse, der tilrettelægges i samråd med forældrene.
 § 7.  I særlige tilfælde kan biskoppen tillade  

 afvigelser fra foranstående bestemmelser.
 § 8.  Anordningen træder i kraft den 1. august 1994.
 Stk. 2.  Anordning nr. 301 af 20. maj 1987 om  

 forsøgsmæssig etablering af en frivillig indledende konfirmationsforberedelse  

 (dåbsoplæring), som ændret ved anordning nr. 747 af 9. november 1990,  

 ophæves.
 Stk. 3.  Anordningen gælder ikke for Færøerne og  

 Grønland.
Givet på Amalienborg, den 9. maj 1994 Under Vor Kongelige Hånd og Segl MARGRETHE R.
