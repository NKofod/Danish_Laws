Betænkning afgivet af Retsudvalget den 9. juni 2005 Betænkning over Forslag til lov om ændring af  

 tinglysningsloven, konkursloven og andre love (Virksomhedspant) [af justitsministeren (Lene Espersen)] 1. Ændringsforslag Justitsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 27. april 2005 og var til 1.  

 behandling den 11. maj 2005. Lovfor-slaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 17. marts 2005 dette udkast til  

 udvalget, jf. alm. del  bilag 84. Den 3. maj 2005 sendte  

 justitsministeren de  

 indkomne høringssvar samt et notat herom til udvalget.
Teknisk gennemgang Justitsministeren og embedsmænd fra Justitsministeriet har den  

 25. maj 2005 foretaget en teknisk gennemgang af lovforslaget over for  

 udvalget.  

 Justitsministeren har efterfølgende tilsendt udvalget sit talepapir til den  

 tekniske gennemgang.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Advokatrådet, Dansk Handel & Service, Guldsmedebranchens Leverandørforening, Lasse Nørremark, Tørring, Revisionsfirmaet Henning Overgaard ApS og HTS  Handel, Transport og Serviceerhvervene.
 Justitsministeren har over for udvalget kommenteret de  

 skriftlige henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
 Advokatrådet.
Dansk Handel & Service, Guldsmedebranchens  

 Leverandørforening, HTS  Handel, Transport og  

 Serviceerhvervene, Håndværksrådet og Kuratorforeningen.
Spørgsmål Udvalget har stillet 19 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til vedtagelse med de stillede  

 ændringsforslag.
 Det er Dansk Folkepartis  

 opfattelse, at indførelse af virksomhedspant vil være gavnlig for dansk  

 erhvervsliv, da det vil give mulighed for at belåne aktiver på en mere enkel  

 og  

 praktisk måde.
Dansk Folkeparti har  

 dog været bekymret for virkningerne for de almindelige kreditorer, herunder  

 vareleverandørerne, der ikke får virksomhedspant.
Dansk Folkeparti har derfor  

 stillet en række spørgsmål til ministeren om, hvordan almindelige kreditorer  

 kan sikre sig betaling, og om de simple kreditorers stilling i konkurs.
Der  

 er  

 endvidere stillet spørgsmål om pantets omfang og om mulighederne for at  

 rekonstruere virksomheder.
 Justitsministeren har i  

 sin besvarelse af spørgsmålene blandt andet redegjort for de forskellige  

 muligheder,  

 som en virksomheds leverandører vil have for at sikre sig betaling, selv om  

 virksomheden har pantsat en del af sine aktiver i et virksomhedspant.
Det er imidlertid centralt  

 for Dansk Folkeparti, at de almindelige kreditorers stilling ikke bliver  

 afgørende forringet som følge af indførelsen af virksomhedspant, og derfor  

 har  

 Dansk Folkeparti stillet spørgsmål om muligheden for at ændre lovforslaget,  

 så  

 virksomhedspant skal vige for udlæg for privates krav, på samme måde som det  

 efter lovforslaget skal vige for udlæg for visse offentlige krav.  

 Justitsministeren  

 har nu stillet et sådant ændringsforslag til lovforslaget.
Dansk Folkeparti  

 lægger  

 afgørende vægt på, at der herved sikres en væsentlig styrkelse af de  

 almindelige kreditorers stilling.
Dansk Folkeparti lægger  

 også vægt på, at justitsministeren har givet tilsagn om senest 3 år efter  

 lovens ikrafttræden at ville fremlægge en redegørelse for Folketinget om  

 lovens  

 generelle virkninger for de almindelige kreditorer og for  

 erhvervsvirksomhedernes finansieringsmuligheder, og at ministeren har  

 tilkendegivet, at hun i lyset af denne evaluering vil tage initiativ til  

 eventuelle lovændringer.
Der henvises til justitsministerens besvarelse af  

 Retsudvalgets spørgsmål nr. 18.
 Dansk Folkeparti kan  

 herefter stemme for lovforslaget med de stillede ændringsforslag.
 Et  

  

 mindretal  

  

 i  

 udvalget (S) vil redegøre for sin stilling til lovforslaget ved 2.  

 behandling.  

 Mindretallet vil stemme for de stillede ændringsforslag.
 Et  

  

 andet mindretal  

  

 i  

 udvalget (RV) vil redegøre for sin stilling til lovforslaget ved 2.  

 behandling.  

 Mindretallet vil stemme for de stillede ændringsforslag.
 Et  

  

 tredje mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af et  

  

 flertal  

  

 (V, S, DF, KF og RV):
Til § 1 1)  

  

 I det under  

  

 nr. 2  

  

 foreslåede  

  

 § 47 c, stk.  

 5,  

  

 udgår ordene »for offentligretlige krav, der er tillagt udpantningsret«.
[Udlægsadgang for privates krav] Til § 2 2)  

  

 I indledningen ændres »§ 2 i lov nr.  

 447 af 9. juni 2004« til: »§ 1 i lov nr. 365 af 24. maj 2005«.
[Konsekvens af ændringsforslag nr. 4] 3)  

  

 Efter nr. 8 indsættes som nyt  

 nummer:
»01.  

  

 I  

  

 § 143, stk. 2,  

  

 indsættes efter »27«: », stk.  

 1 og 2,«.« [Præcisering] 4)  

  

 I  

  

 nr. 12  

  

 ændres  

  

 »stk. 2«  

  

 til:  

  

 »stk. 3«.
[Konsekvens af lov nr. 365 af 24. maj 2005] Bemærkninger Til nr. 1 Den foreslåede ændring indebærer, at tinglyst virksomhedspant  

 skal respektere senere udlæg for ethvert krav, hvis udlægshaveren senest 3  

 hverdage efter udlæggets foretagelse har givet meddelelse til  

 virksomhedspanthaveren om udlægget.
Reglen vil dermed  ud over udlæg  

 for  

 offentligretlige krav, der er tillagt udpantningsret  også gælde for  

 udlæg for  

 privatretlige krav, herunder fra private kreditorer, uanset om kravene er  

 usikrede eller sikrede ved pant.
Udlægget vil få prioritetsstilling forud for virksomhedspantet  

 fra tidspunktet for udlæggets foretagelse, hvis der gives meddelelse til  

 panthaveren senest 3 hverdage efter.
Der henvises nærmere herom til  

 bemærkningerne til lovforslagets § 1, nr. 2 (den foreslåede § 47 c, stk. 5, i  

 tinglysningsloven).
Efter retsplejelovens § 517, stk. 2, kan udlæg for krav, der er  

 sikret ved pant, altid foretages i pantet, og efter praksis vil udlægget have  

 samme prioritetsstilling som panteretten.
Den foreslåede regel indebærer  

 imidlertid en ændring heri, hvis den pågældende panteret har prioritet efter  

 et  

 virksomhedspant.
Den foreslåede regel vil betyde, at hvis udlægshaveren giver  

 meddelelse senest 3 hverdage efter udlæggets foretagelse, vil udlægget få en  

 bedre prioritet end virksomhedspantet, selv om kravet er sikret ved en  

 panteret  

 i det samme aktiv, der har en ringere prioritet end virksomhedspantet.
 En panthaver vil også kunne foretage udlæg i et andet aktiv end  

 det pantsatte og vil også i dette tilfælde kunne benytte den foreslåede regel  

 om, at virksomhedspantet skal vige for et senere udlæg, hvis der gives  

 meddelelse herom inden for 3 hverdage.
 Udlægget og dermed prioritetsstillingen forud for  

 virksomhedspantet kan bortfalde, enten hvis kravet indfries, eller hvis  

 udlægget bortfalder som følge af konkurs, jf. konkurslovens § 71, stk. 1.
Den foreslåede regel regulerer ikke andre rettighedshaveres  

 retsstilling.
Det indebærer, at andre rettighedshavere, f.eks. panthavere,  

 ikke  

 skal respektere en ringere stilling som følge af forslaget.
Der henvises  

 nærmere herom til bemærkningerne til lovforslagets § 1, nr. 2 (den foreslåede  

 §  

 47 c, stk. 5, i tinglysningsloven).
At andre rettighedshavere ikke skal respektere en ringere  

 stilling som følge af forslaget, kan medføre, at et virksomhedspant, der  

 viger  

 for et udlæg, i visse tilfælde må acceptere, at virksomhedspantet også får en  

 ringere prioritetsstilling end f.eks. en efterstående panteret, som ikke skal  

 vige for udlægget.
Det vil f.eks. kunne være tilfældet, hvis der efter et  

 virksomhedspant er tinglyst en individuel panteret i et aktiv, hvorefter en  

 anden kreditor foretager udlæg i aktivet.
Den individuelle panteret skal ikke  

 acceptere en ringere stilling som følge af den foreslåede regel, og derfor må  

 virksomhedspantet  i det omfang det skal vige for udlægget  rykke  

 ned efter  

 den individuelle panteret.
Til nr. 2 Ændringen skyldes vedtagelsen af lov nr. 365 af 24. maj 2005 om  

 ændring af konkursloven og konkursskatteloven. (Revision af reglerne om  

 gældssanering). Der henvises til bemærkningerne til nr. 4 nedenfor.
Til nr. 3 Ændringsforslaget er en præcisering af, at det alene er den  

 eller dem, der hæfter efter § 27, stk. 1 og 2, for boets omkostninger, der  

 kan  

 forlange boet sluttet, såfremt ingen anden i dennes eller deres sted vil  

 indestå for yderligere omkostninger.
Denne regel gælder således ikke for  

 virksomhedspanthavere, der hæfter efter de foreslåede regler i § 27, stk. 3  

 og  

 4.
Til nr. 4 Den foreslåede ændring er af lovteknisk karakter. Ændringen  

 skyldes lov nr. 365 af 24. maj 2005 om ændring af konkursloven og  

 konkursskatteloven. (Revision af reglerne om gældssanering), hvorved blandt  

 andet konkurslovens § 208 affattes i en ny formulering med den følge, at det  

 ikke er § 208, stk. 2, men § 208, stk. 3, der skal ændres.
Lov nr. 365 af 24.  

 maj 2005 træder i kraft den 1. oktober 2005, og det forventes, at nærværende  

 lovforslag først vil træde i kraft efter dette tidspunkt.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 162 Bilagsnr.
Titel 1 Høringssvar og høringsoversigt 2 Udkast til tidsplan 3 Endelig tidsplan som fastlagt på udvalgets møde 12/5-05 4 Henvendelse (kopi fra justitsministeriet) af 10/5-05 fra  

 Henning Overgaard, Almind.
5 Henvendelse af 10/5-05 fra Revisionsfirmaet Henning  

 Overgaard ApS.
6 Meddelelse om teknisk gennemgang af lovforslaget 7 Henvendelse af 17/5-05 fra Lasse Nørremark, Tørring 8 Talepapir til brug ved den tekniske gennemgang 25/5-05 i  

 Retsudvalget, fra justitsministeren 9 Henvendelse af 26/5-05 fra Henning Overgaard ApS 10 Henvendelse af 1/6-05 fra HTS 11 Materiale modtaget i forbindelse med foretræde 2/6-05 af  

 Guldsmedebranchens Leverandørforening 12 Materiale modtaget i forbindelse med foretræde 2/6-05 af  

 Advokatrådet 13 Materiale modtaget i forbindelse med foretræde 2/6-05 af  

 Dansk Handel & Service 14 Ændringsforslag fra justitsministeren 15 1. udkast til betænkning 16 Henvendelse af 8/6-05 fra HTS Oversigt over spørgsmål og svar vedrørende L 162 Spm.nr.
