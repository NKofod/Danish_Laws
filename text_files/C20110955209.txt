Cirkulære om ophævelse af regler om individuel omklassificering af tjenestemænd mv., der er fyldt 60 år Som led i overenskomst- og aftalefornyelserne pr. 1. april 2011 har Finansministeriet og tjenestemændenes centralorganisationer den 9. november 2011 indgået aftale om, at reglerne om individuel omklassificering af tjenestemænd mv., der er fyldt 60 år, ophæves.
Aftalen er optaget som bilag til dette cirkulære.
 Sådanne omklassificeringer vil fra 1. april 2011 have tjenestemandspensionsmæssig virkning fra omklassificeringens ikrafttræden uanset tjenestemandens alder.
 Cirkulæret har virkning fra 1. april 2011.
 Cirkulære nr. 11031 af 22. december 1999 (Fmst. nr. 077-99) om individuel omklassificering af tjenestemænd mv., der er fyldt 60 år, ophæves.
 I cirkulære nr. 9369 af 15. marts 2007 (Perst nr. 032-07) om pensionsforhold for tjenestemandsgrupper o.l. i forbindelse med nye lønsystemer ophæves § 6, stk. 4, i bilag 1.
Moderniseringsstyrelsen, den 9. november 2011 Grete Pihl Aftale om ophævelse af regler om individuel omklassificering af tjenestemænd mv., der er fyldt 60 år I henhold til § 45, stk. 1, i lov om tjenestemænd aftales følgende:
 § 1. Aftale af 22. december 1999 om individuel omklassificering af tjenestemænd mv. der er fyldt 60 år, jf. cirkulære nr. 11031 af 22. december 1999 (Fmst. 077-99), ophæves.
 § 2. I aftale af 19. december 2003 om pensionsforhold for tjenestemandsgrupper o.l. i forbindelse med nye lønsystemer, jf. cirkulære nr. 9369 af 15. marts 2007 (Perst nr. 032-07), ophæves § 6, stk. 4.
 § 3. Aftalen har virkning fra 1. april 2011.
