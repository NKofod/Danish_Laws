Skriftlig fremsættelse (27. oktober 1999) Fødevareministeren (Henrik Dam Kristensen):
 Herved tillader jeg mig for Folketinget at  

 fremsætte:
 Forslag til Lov om støtte til udvikling af  

 landdistrikterne. (Landdistriktsstøtteloven).
(Lovforslag nr.
L 54).
Formålet med dette lovforslag er at bidrage til en  

 bæredygtig udvikling af landdistrikterne, som især fremmer  

 miljømæssige, økonomiske og socio-kulturelle forhold.
I  

 den forbindelse fastlægges med lovforslaget rammerne for en række  

 ordninger om støtte til foranstaltninger under  

 Fødevareministeriets område.
 Baggrunden for lovforslaget er:
ønsket om at samle bestemmelserne og dermed i videst muligt  

 omfang inden for Fødevareministeriets område at skabe en  

 parallel til den nye EU-politik på landdistriktsområdet, ønsket om at forenkle lovgrundlaget for  

 erhvervsstøtteordninger under Fødevareministeriet, ønsket om at give fødevareministeren mulighed for  

 administrativt at kunne tilpasse støtteordninger som følge af  

 ændrede forudsætninger, der kan skyldes strukturelle eller  

 økonomiske ændringer i landdistrikterne, budgetmæssige  

 forhold, ændringer i forordningsgrundlaget, direktiver eller  

 beslutninger, eller en anderledes prioritering inden for de  

 budgetmæssige eller forordningsmæssige rammer, behovet for at foretage de nødvendige tilpasninger som  

 følge af Rådets forordning (EF) nr.1257/1999 af 17. maj 1999 om  

 støtte til udvikling af landdistrikterne fra Den Europæiske  

 Udviklings- og Garantifond for Landbruget (EUGFL) og om ændring og  

 ophævelse af visse forordninger (Landdistriktsforordningen) og behovet  

 for at foretage de nødvendige tilpasninger som følge af  

 Rådets forordning (EF) nr. 1260/1999 af 21. juni 1999 om vedtagelse af  

 generelle bestemmelser for strukturfondene  

 (Strukturfondsforordningen).
Formålet med Landdistriktsforordningen er at  

 tilpasse og forenkle de eksisterende fællesskabstiltag inden for  

 strukturpolitikken på landbrugsområdet med henblik på at  

 skabe grundlaget for en sammenhængende politik for støtte til  

 udvikling af landdistrikterne, som også kan medvirke til landbrugets  

 tilpasning til blandt andet nye markedspolitikker og handelsregler,  

 forbrugernes efterspørgsel og den kommende udvidelse af EU.
I  

 medfør af Landdistriktsforordningen kan der ydes støtte til  

 foranstaltninger vedrørende ordninger for:
investeringer i landbrugsbedrifter, etablering af unge landbrugere, efteruddannelse, førtidspensionering, ugunstigt stillede områder og områder med  

 miljørestriktioner, miljøvenligt landbrug, forbedring af forarbejdningen og afsætningen af  

 landbrugsprodukter, skovbrug og fremme af tilpasningen og udviklingen af landdistrikterne.
 Endvidere er der som led i Dagsorden 2000 udstedt  

 Rådets forordning (EF) nr. 1260/1999 af 21. juni 1999 om vedtagelse af  

 generelle bestemmelser for strukturfondene (Strukturfondsforordningen).  

 Forordningen omhandler bl.a. den fremtidige ordning for  

 Fællesskabsinitativet LEADER.
 Med lovforslaget skabes hjemmel til at gennemføre  

 følgende støtteordninger i Danmark under  

 Fødevareministeriets område:
Tilskud til investeringer i jordbrugsbedrifter Tilskud til efteruddannelse inden for jordbrugserhvervene Tilskud til jordbrugere på mindre øer Tilskud til miljøvenligt jordbrug omfattende  

 miljøvenlige jordbrugsforanstaltninger, økologisk  

 jordbrugsproduktion samt plantning af læhegn Tilskud til forbedring af forarbejdningen og afsætningen af  

 jord- og skovbrugsprodukter Tilskud til fremme af tilpasningen og udviklingen af  

 landdistrikterne Tilskud til LEADER-projekter Lån og tilskud til yngre jordbrugere.
 Det forventes, at lovforslaget vil skabe grundlag for  

 koordineret og sammenhængende indsats til gavn for landdistrikternes  

 udvikling med betydelige synergieffekter.
 Idet jeg i øvrigt henviser til lovforslagets  

 bemærkninger, anbefaler jeg lovforslaget til Folketingets hurtige og  

 velvillige behandling.
