§ 1 Nærværende aftale indgås i henhold til bestemmelsen i § 24 i aftale af 4.  

 juni 1981 om de for statens tjenestemænd gældende arbejdstidsregler, jfr.  

 finansministeriets cirkulære af 16. juni 1981.
§ 2 Aftalen omfatter personale ansat under justitsministeriet, direktoratet  

 for kriminalforsorgen, der deltager i togter med et af kriminalforsorgen  

 chartret skib som henholdsvis fører og bedstemand eller som medhjælper i  

 arbejdet og tilsynet med de ombordværende klienter.
§ 3 Deltagelse i ovennævnte togter kan ikke pålægges personalet, men skal  

 altid ske på frivillig basis.
§ 4 Personale, der efter forudgående aftale med direktoratet for  

 kriminalforsorgen har opnået tilladelse til at forrette tjeneste som  

 fører/bedstemand på et eller flere skibstogter, skal forud for denne  

 tjenestes påbegyndelse godkendes hertil af skibets ejer/reder.
Godkendelse  

 vil ske under hensyntagen til de i lov om skibes bemanding stillede krav om  

 nautisk uddannelse og erfaring.
§ 5 Tjeneste som fører og bedstemand godtgøres under togter med 17 timer for  

 hvert fulde døgn, skibet er i søen, ligger til ankers eller i havn, idet det  

 i denne forbindelse forudsættes, at såvel fører som bedstemand også under  

 ophold ved land, på udflugter etc., ved deres tilstedeværelse har ansvaret  

 for de i togtet deltagende klienter.
 Ved tjeneste ombord under værftsophold, tilrigning samt under forlægninger  

 uden deltagelse af klienter godtgøres den faktisk anvendte tjenestetid.
 Under tjenesten som fører/bedstemand udbetales ikke særlige ydelser.
§ 6 Medarbejdere, der deltager i togter som medhjælp for den faste besætning  

 (fører og bedstemand) tillægges 2 timers frihed for hvert påbegyndt døgn,  

 togtet strækker sig over.
Den således indtjente frihed skal efter aftale med  

 medarbejderens tjenestested afvikles som samlet frihed om muligt umiddelbart  

 efter togtets afslutning.
 Optjente fridage under togterne inddrages ikke ved hjemkomst.
 Såfremt disse medarbejdere under deres daglige tjeneste oppebærer særlige  

 ydelser m.v., bevarer de under deltagelse i togter retten til at få disse  

 ydelser udbetalt for den periode togtet varer i overensstemmelse med reglerne  

 i finansministeriets cirkulære af 2. maj 1978.
§ 7 Under deltagelsen i togter har medarbejderne fri kost og frit ophold  

 ombord og modtager samtidig godtgørelse i henhold til § 6 i aftale mellem  

 finiansministeriet og tjenestemandsorganisationerne om godtgørelse af  

 merudgifter ved tjenesterejser.
§ 8 Aftalen træder i kraft den 1/3 1985 og kan fra begge parters side opsiges  

 med 6 måneders varsel til et kalenderårs udløb.
