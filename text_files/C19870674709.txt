 Hoslagt fremsendes finansministeriets cirkulære af 21. september 1987 om  

 vederlæggelse af censorvirksomhed.
 Cirkulæret har virkning fra 1. april 1987 og træder i stedet for  

 finansministeriets cirkulære af 27. november 1985 om vederlæggelse af  

 censorvirksomhed.
Ændringer i forhold til tidligere bestemmelser er markeret med streger i margenen.
 Opmærksomheden henledes på bestemmelserne i cirkulærets § 1, hvorefter der  

 ikke kan ydes betaling for censur ved mundtlig eksamen uden for universiteter  

 og højere læreanstalter, når den pågældende censor har et fast  

 ansættelsesforhold inden for vedkommende undervisningsområde.
 Ved fastsættelsen af de i § 2, stk. 1, nævnte vederlag er den forberedelse  

 m.v., der medgår til censorvirksomheden, indregnet, således at der ikke  

 herudover kan ydes særskilt betaling for forberedelse.
 Det bemærkes, at normerne ifølge cirkulærets § 4, stk. 1, forudsættes  

 fastsat således, at de angiver det faktiske gennemsnitlige tidsforbrug, og at  

 betalingen pr. censortime kommer til at svare til de i § 2, stk. 1, angivne  

 takster.
Hvis fagministeriet, henholdsvis institutionen, finder, at normændring  

 efter reglerne i § 4, stk. 2, bør finde sted, skal ændringen indberettes til  

 vedkommende forhandlingsberettigede organisation, som inden 5 uger kan  

 fremsætte eventuelle bemærkninger hertil.
Fagministeriet, henholdsvis  

 institutionen, kan således først efter udløbet af 5-ugers fristen træffe  

 beslutning om normændringen.
Samme fremgangsmåde anvendes ved fastsættelse af  

 normer på nye områder.
 Ved tilrettelæggelse af censorvirksomheden skal det tilstræbes, at der så  

 vidt muligt ikke tillægges den enkelte censor et højere timetal end 125  

 censortimer pr. semester/halvår.
 For nye undervisningsområder skal indplacering på de i cirkulærets § 2  

 anførte satser ske efter forelæggelse for finansministeriet.
 Det hidtidige dyrtidstillæg er indregnet i de anførte satser.
 Den samlede regulering af satsernes grundbeløb udgør pr. 1. april 1987  

 11,04 pct. i henhold til cirkulærets § 3.
 Eventuelle tvivlsspørgsmål vedrørende cirkulæret forventes forelagt  

 finansministeriet.
 Yderligere eksemplarer af cirkulæret kan rekvireres afvedkommende  

 ministerier i finansministeriet, Lønnings- og Pensionsdepartementets  

 betjentstue, H.C. andersens Boulevard 43, 1553 København V., tlf. (01) 92 33  

 44, lokal 24202.
P.
M.
V.
E.
B.
J.
Broberg ClRKULÆRE OM VEDERLÆGGELSE AF CENSORVlRKSOMHED Efter stedfundne drøftelser med Akademikernes Centralorganisation,  

 statstjenestemændenes centralorganisationer I og II og Lærernes  

 Centralorganisation fastsættes følgende:
 § 1.  Vederlag efter de i dette cirkulære indeholdte  

 regler ydes for udførelse af virksomhed som beskikket eller særligt tilkaldt  

 censor ved skriftlige eksaminer.
 Stk. 2.  Ved universiteter og højere læreanstalter ydes  

 vederlaget tillige for virksomhed som beskikket eller særlig tilkaldt censor  

 ved mundtlige eksaminer.
 Stk. 3.  Betalingsreglerne bringes endvidere i  

 anvendelse for personer, der varetager virksomhed som beskikket eller særlig  

 tilkaldt censor ved mundtlige eksaminer inden for andre undervisningsområder,  

 medmindre den pågældende inden for vedkommende undervisningsområde har  

 ansættelse som lærer på tjenestemands- eller tjenestemandslignende vilkår, på  

 overenskomstvilkår eller på særlig aftalte vilkår.
 § 2.  Vederlaget ved eksamen udgør følgende grundbeløb  

 pr. censortime:
 Stk. 2.  for nye områder og for områder, hvor en anden  

 censorvederlæggelse har været gældende, vil vederlæggelse være at henføre til  

 en af grupperne A-F efter forelæggelse for finansministeriet til forhandling  

 og aftale med vedkommende organisation.
 § 3.  Censorsatserne i dette cirkulære forhøjes pr. 1.  

 april 1987 med 8,5435pct. og pr. 1. april 1988 med yderligere 2,4857pct.
 Stk. 2.  Pr. 1. april i årene 1987, 1988, 1989 og 1990  

 foretages desuden eventuel ekstraordinær lønregulering af den aktuelle løn i  

 overensstemmelse med den for statens tjenestemænd gældende  

 lønjusteringsaftale.
§ 4.  Såvel ved skriftlig som ved mundtlig eksamen  

 forudsættes der af fagministeriet eller efter dettes bemyndigelse af  

 pågældende undervisningsinstitution normalt fastsat normer for det  

 tidsforbrug, der afsættes til censur af hver enkelt skriftlig eksamensopgave,  

 henholdsvis mundtlig eksamenspræstation.
På grundlag af disse tidsnormer og  

 de i § 2, stk. 1, fastsatte takster beregnes censorernes vederlag.
Der vil  

 således ikke kunne ydes særskilt vederlag for den tid, der medgår til  

 censorernes forberedelse af eksamensstoffet, til forudgående eller  

 efterfølgende censormøder og lign., idet vederlæggelse herfor er inkluderet i  

 det efter foranstående fastsatte vederlag.
 Stk. 2.  Ændring af en gældende norm kan alene ske i det  

 omfang, hvori ændring i arbejdsindsatsen ved censorvirksomheden begrunder  

 det, eller hvori den oprindelige normfastsættelse har vist sig at være  

 foretaget på fejlagtigt grundlag.
 § 5.  Til censorvederlaget ydes en feriegodtgørelse på  

 12 1/2 pct.
 § 6.  Der ydes censorerne godtgørelse for  

 rejseudgifter (befordringsgodtgørelse samt time- og dagpenge) efter de for  

 tjenestemænd gældende regler.
 § 7.  De ovenfor anførte retningslinier for  

 fastsættelse af censorvederlag finder ikke anvendelse på opgaveretning uden  

 for eksamensområdet.
 § 8.  Cirkulæret har virkning fra 1. april 1987.
 Finansministeriets cirkulære af 27. november 1985 om vederlæggelse af  

 censorvirksomhed ophæves samtidig.
København, den 21. september 1987 P.
M.
V.
E.
B.
H.
C.
Jensen Censorvederlag 1. april 1987 Finansministeriets cirkulære af 1987 om vederlæggelse af censorvirksomhed.
