Nr BTL 165 Betænkning over Forslag til lov om ændring af lov om  

 realkreditinstitutter, lov om indeksregulerede realkreditlån og lov om et  

 finansieringsinstitut for landbrug m.v. (Refinansiering af realkreditlån m.v.  

 i landbrugsejendomme)   

 Nr L 165 1988-89, 1. samling Afgivet af Boligudvalget Afgivet: 19890427 Udvalget har behandlet lovforslaget i nogle møder og har herunder stillet spørgsmål til boligministeren og landbrugsministeren, som disse har besvaret skriftligt.
 Udvalget har endvidere modtaget en skriftlig henvendelse fra  

 Realkreditrådet.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af boligministeren stillede ændringsforslag.
 Et flertal (udvalget med undtagelse af Socialdemokratiets og Socialistisk  

 Folkepartis medlemmer) skal på baggrund af oplysninger om, at ca. 800 færre  

 bedrifter kan opnå positiv konsolidering som følge af de ændrede  

 renteforhold, henstille til landbrugsministeren, at der i administrationen af  

 refinansieringsordningen tillades en negativ afvigelse fra balancekravet på  

 indtil 11.000 kr., for at 16.500 bedrifter fortsat skal have mulighed for at  

 opnå refinansiering.
Et mindretal (Socialistisk Folkepartis medlemmer af udvalget) kan ikke  

 tilslutte sig flertallets henstilling om, at der bør tillades en negativ  

 afvigelse fra balancekravet på indtil 11.000 kr.
Refinansieringsforliget er  

 generelt for dårligt og vil ikke efter SF's opfattelse blive bedre af denne  

 ændring.
Det er helt andre tiltag, der skal til for at klare landbrugets  

 problemer.
Brugen af de 10-årige indekslån vil være en del af en fornuftig  

 løsning.
Ændringsforslag Af boligministeren, tiltrådt af udvalget:
Til § 2 1) Nr. 1 affattes således:
 »1. I § 4 indsættes efter stk. 9 som nye stykker:
»Stk. 10. Et 10-årigt lån, der er omfattet af § 2, stk. 2, 2. pkt.,  

 og er ydet i medfør af lov om refinansiering af realkreditlån m.v. i  

 landbrugsejendomme, kan refinansieres med 20-årige realkreditlån.
Ved  

 refinansiering af lån efter 1. pkt. bevares den hidtidige prioritetsstilling  

 for de nye lån.
 Stk. 11. Jordbrugslån, der er omfattet af § 2, stk. 2, 3. pkt., og er ydet  

 i medfør af lov om refinansiering af realkreditlån m.v. i landbrugsejendomme,  

 kan ydes som lån, der amortiseres som et 30-årigt indekslån, men hvor  

 restgælden forfalder efter 10 år.
Stk. 12. Lån efter stk. 11 kan refinansieres med 20-årige realkreditlån.  

 Ved refinansiering af lån efter 1. pkt. bevares den hidtidige  

 prioritetsstilling for de nye lån.« Stk. 10-22 bliver herefter stk. 13-25.' Nye paragraffer 2) Efter § 3 indsættes som nye paragraffer:
»§ 01 I § 5 i lov nr. 247 af 6. juni 1985 om ændring af lov om  

 indeksregulerede realkreditlån m.v. (Finansieringsreform for landbruget)  

 ændres »folketingsåret 1988-89« til: »folketingsåret  

 1989-90«.
§ 02 I § 4 i lov nr. 133 af 19. marts 1986 om ændring af lov om  

 indeksregulerede realkreditlån m.fl. (Finansieringsreform for landbruget  

 m.v.) ændres »folketingsåret 1988-89« til: »folketingsåret  

 1989-90«.' Bemærkninger Til nr. 1 Ændringsforslaget, der fremsættes efter ønske fra landbrugets  

 organisationer, indebærer en udvidelse af den foreslåede adgang til at  

 refinansiere jordbrugslån efter 10 år, idet også seriejordbrugslånet, når det  

 forfalder efter 10 år, kan refinansieres med realkreditlån med op til 20 års  

 løbetid. Ændringsforslaget indebærer endvidere, at et sådant 10-årigt  

 jordbrugslån kan tilbydes med en afdragsprofil svarende til et 30-årigt  

 seriejordbrugslån.
Til 30-årige jordbrugslån kan der efter gældende regler ydes afdragsbidrag  

 i de første 15 år, jordbrugslånet løber, jf. § 13 i lov nr. 372 af 11. juli  

 1988. Efter ændringsforslaget kan der ved ydelse af 10-årige jordbrugslån,  

 der refinansieres efter 10 år, kun ydes afdragsbidrag i de første 10 år og da  

 af samme størrelse som i de første 10 år på et 30-årigt jordbrugslån med  

 afdragsbidrag.
Afdragsbidraget beregnes efter samme regler, som gælder for  

 30-årige jordbrugslån.
 Ændringsforslaget vil således, afhængigt af interessen for at udnytte  

 muligheden for at optage 10-årige jordbrugslån i stedet for 30-årige  

 jordbrugslån, kunne betyde mindre udgifter til afdragsbidrag.
Af hensyn til overskueligheden stilles ændringsforslaget som en ny  

 affattelse af § 2, nr. 1, i lovforslaget.
Ved ændringsforslaget ændres stk.  

 11-12, mens stk. 10 er uforandret i forhold til det fremsatte lovforslag.
Til nr. 2 Ændringsforslaget må ses på baggrund af, at forslag til revision af  

 realkreditlovgivningen først vil blive fremsat i begyndelsen af  

 folketingsåret 1989-90.
