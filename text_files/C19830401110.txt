På finanslov 1983 er der afsat en særlig beløbsramme på 100 mill. kr. til  

 statsstøtte til boligforbedring, jfr. kapitel III i lov nr. 300 af 9. juni  

 1982 om byfornyelse og boligforbedring.
De nærmere bestemmelser for bevilling  

 af statsstøtte er fastlagt i boligstyrelsens cirkulære af 30. maj 1983 om  

 boligforbedring efter byfornyelseslovens kapitel III.
 I forbindelse med administrationen af ovenstående - jfr. afsnit VII i  

 nævnte cirkulære - fastsættes følgende:
 1. Bevilling af statsstøtte til boligforbedring  

 administreres via et administrativt edb-styringssystem, som er etableret i  

 Kommunedata I/S.
 Kommunens reservation af støttemidler sker alene ved indberetning af  

 anmodning herom til systemet.
Edb-systemet fører kontrol med, at der er midler til rådighed inden for de  

 fastsatte bevillingsrammer, og at de særlige bestemmelser om investeringsloft  

 for den enkelte ejendom og kommune er overholdt.
Systemet sørger for, at  

 midlerne tildeles kommunerne i ansøgningsrækkefølge.
Endvidere udskriver  

 systemet en række meddelelser (breve), som umiddelbart kan anvendes i  

 sagsbehandlingen.
 Det er en betingelse for kommunens meddelelse af tilsagn til støtte til  

 ansøgninger om boligforbedringsarbejde, at kommunen har fået udskrevet en  

 bemyndigelse hertil fra edb-systemet.
 Systemet udskriver endvidere en række meddelelser til kommunen ved  

 fristers udløb, garanti for byggelån, garanti for IS-lån m.v., jfr. punkt 2  

 nedenfor.
 Der udskrives løbende samlede totaler til boligministeriet, som muliggør  

 en oversigt over anvendelsen af den samlede beløbsramme.
2. Det administrative edb-styringssystem etableres i  

 kommunedata's regi som et centralt register for samtlige kommuner, herunder  

 København og Frederiksberg kommuner.
Det centrale register placeres på  

 Kommunedata I/S, Odense-centralen.
 Umiddelbart før kommunen træffer beslutning om boligforbedring indberettes  

 anmodning til edb-systemet om bemyndigelse til brug af støttebeløbet.
Såfremt systemet udskriver en sådan bemyndigelse, foretages kommunen  

 sagsbehandling og indhenter projekt m.v. fra ansøgeren.
Et særligt  

 ansøgningsskema er udarbejdet.
Et eksemplar heraf er vedlagt (yderligere  

 eksemplarer kan rekvireres hos Kommunetryk). herefter foretages indberetning  

 til edb-systemet, der udskriver støttetilsagn.
Samtidig med tilsagn udskriver  

 systemet endvidere garanti for byggelån.
Når der er reserveret støttebeløb, som indenfor visse fastsatte marginer  

 overskrider det totale disponible støttebeløb, udskriver edb-systemet en  

 betinget bemyndigelse (¹ventelistemeddelelse'). Heri meddeles, at alle midler  

 er reserverede, og at ansøgningen er optaget på venteliste og kan komme i  

 betragtning i forbindelse med bortfald af allerede meddelte tilsagn.
Når  

 overskridelserne af lofterne når et fastlagt niveau, optages ansøgninger ikke  

 længere på ventelisten, og systemet udskriver meddelelse om afslag.
 Der udskrives bemyndigelse eller betinget bemyndigelse  

 (¹ventelistemeddelelse') i den rækkefølge sagerne indgår i systemet.  

 Rækkefølgen bestemmes af modtagelsesdatoen i Kommunedata I/S.
 Alle sager tildeles af edb-systemet et fortløbende løbenummer, som  

 bestemmer rækkefølgen for reservationer.
Der fastsættes en tidsfrist for udnyttelsen af bemyndigelsen eller  

 tilsagnet.
Inden fristens udløb udskriver systemet i begge tilfælde 2  

 erindringsmeddelelser til kommunen.
Det er  kommunens opgave under  

 projektforløbet at indberette motiverede ansøgninger om fristforlængelse samt  

 at indberette bortfald,  hvis et projekt frafaldes.
 Bortfalder bemyndigelse eller udnyttes reserverede beløb ikke eller kun  

 delvist, tilbageføres de overskydende beløb til det totale disponible  

 støttebeløb.
Når ansøgeren har gennemført arbejdet, indberetter kommunen det godkendte  

 støttebeløb og eventuelt erstatningsbeløb.
Ligger beløbene indenfor den  

 oprindelige bevilling udskrives garanti for IS-lån og en  

 bemyndigelseserklæring, hvorefter kommunen bemyndiger Hypotekbanken til at  

 udbetale rentebidrag.
 Alle meddelelser fra edb-systemet sendes til kommunerne.
Kommunen modtager kopi af alle meddelelser, og ved hver ændring af  

 registerindholdet for en sag modtager kommunen et nyt stamkort.
Det er  

 kommunens opgave at kontrollere oplysningerne på de stamkort, der fremsendes  

 til kommunen og indberette fejlbehæftede oplysninger.
3. Ovennævnte meddelelser udskrevet af systemet er  

 søgt udformet, så kommunens videre arbejde med kommunikation med ansøgeren  

 reduceres mest muligt.
Medmindre kommunen har særlige bemærkninger eller  

 betingelser for ansøgeren, kan de udskrevne meddelelser fra systemet blot  

 underskrives inden de videresendes til ansøgeren, idet de er forsynet med  

 navn og adresse på denne.
Systemet idriftssættes omkring midten af juni 1983. Driften er  

 tilrettelagt med ugentlige edb-kørsler.
De nøjagtige datoer for driften vil  

 fremgå af Kommunedata I/S driftsplan.
 Indberetning foretages af den enkelte kommune på særlige  

 indberetningsbilag, udarbejdet af Kommunedata I/S.
 Indberetningsbilag og brugervejledning for edb-systemet udsendes af  

 Kommunedata I/S.
Alle indberetninger skal sendes til Kommunedata I/S, Odense-centralen.
 4. Staten afholder udgifterne til etablering af  

 systemet, mens kommunerne betaler driften.
 5. Registerforskrifter for de administrative  

 edb-styringssystem er fastlagt i boligministeriets bekendtgørelse af 26. maj  

 1983 som snarest vil blive fremsendt til kommunen.
 Spørgsmål i tilknytning til administrationen i øvrigt af støtteordningen  

 bedes rettet til Boligstyrelsen, telefon (01) 92 61 00 i ekspeditionstiden,  

 10.00 - 12.00 og 13.00 - 15.00.
