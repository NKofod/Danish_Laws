 På visse nærmere fastsatte vilkår har Trafikministeriet (tidligere  

 Ministeren for Offentlige Arbejder) pålagt Luftfartsselskabet Scandinavian  

 Airlines System (SAS) at transportere søfarende m.fl. i danske, norske og  

 svenske handelsflåder på alle luftfartsselskabets flyruter.
 Disse vilkår har nærmere været fastlagt i Søfartsstyrelsens vejledning nr.  

 4 af 21. august 1990 om statsrekvisition af flyrejser til søfarende m.fl.
 Government Request-ordningen eksisterer stadig, men Søfartsstyrelsen  

 deltager i dag ikke længere i administrationen af denne ordning.
 Vejledning nr. 4 af 21. august 1990 er dermed bortfaldet.
 Søfartsstyrelsen må derfor henvise forespørgsler om reglernes indhold,  

 såsom rabattens størrelse og hvilke andre luftfartsselskaber, der er  

 tilsluttet rabatordningen, til det pågældende rederi eller direkte til SAS.
