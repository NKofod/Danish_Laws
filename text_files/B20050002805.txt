Bekendtgørelse  

 om tilskud til visse erhvervsfiskere, der har drevet fiskeri efter laks i  

 Østersøen I medfør af § 11, jf. § 3, nr. 1, og § 5, § 12, § 14, stk.  

 1, § 16, stk. 3, og § 18, stk. 3, i lov om strukturforanstaltninger  

 vedrørende  

 fiskerisektoren, jf. lovbekendtgørelse nr. 316 af 3. maj 2001, samt  

 tekstanmærkning  

 ad 24.26.10 i aktstykke nr. 8, tiltrådt af Finansudvalget den 20. oktober  

 2004,  

 fastsættes efter bemyndigelse:
 § 1.  

  

 Tilskud efter § 2 ydes til ejere af fiskerfartøjer, som har drevet fiskeri  

 efter laks i 2003 og 2004 og i 2003 har landet mindst 100 stk. laks fisket  

 inden for ICESs underområder nr. 24  32.
Stk. 2.  

  

 Tilskud efter §  

 3 ydes til ejere af fiskerfartøjer, som opfylder betingelserne i stk. 1 og  

 derudover  

 har haft et tab på mere end 22.000 kr. ved fiskeri af laks, som ikke må  

 afsættes til human konsum, jf. bekendtgørelse nr. 1145 af 25. november 2004  

 om  

 forbud mod salg til konsum af visse laks, der er fisket eller fanget i  

 Østersøen.
Tabet opgøres som mængden af laks over 4,4 kg (i urenset stand),  

 som  

 er landet af den pågældende i 2004 fra og med den 16. september 2004, ganget  

 med en gennemsnitlig kilopris på 30 kr.
For perioden fra og med den 16.  

 september 2004 til og med den 3. december 2004 medtages også laks over 72 cm  

 uanset vægt.
 Stk. 3.  

  

 Den supplerende  

 engangsgodtgørelse efter § 4 ydes til ejere af fiskerfartøjer og til  

 besætningsmedlemmer  

 på det fartøj, hvortil der ydes tilskud til ophugning m.v. efter § 3.
 § 2.  

  

 Der  

 kan ydes kompensation i form at tilskud til ejere af fiskerfartøjer, som i  

 2004  

 har haft et tab ved fiskeri af laks, som ikke må afsættes til human konsum.  

 Kompensationen fastsættes som anført i stk. 2.
Stk. 2.  

  

 For ejere af  

 fiskerfartøjer, som har haft et tab som opgjort i § 1, stk. 2, 1)  

 	  

 på op til 5.000 kr.  

 udgør kompensationen 5.000 kr., 2)  

 	  

 på op til 10.000 kr.  

 udgør kompensationen 10.000 kr., 3)  

 	  

 på op til 15.000 kr.  

 udgør kompensationen 15.000 kr. og 4)  

 	  

 på over 15.000 kr.  

 udgør kompensationen 22.000 kr.
 § 3.  

  

 Der  

 kan ydes tilskud til ophugning m.v. af et fiskerfartøj til ejere af  

 fiskerfartøjer, som opfylder betingelserne i § 1, stk. 2. Tilskud til  

 ophugning  

 m.v. ydes efter bekendtgørelse om ophugning m.v. af fiskerfartøjer og efter  

 denne bekendtgørelse.
 Stk. 2.  

  

 En ejer af et  

 fiskerfartøj, som ansøger om tilskud til ophugning m.v. af flere fartøjer,  

 kan  

 kun få tilsagn til ophugning af et fartøj efter denne bekendtgørelse.
 § 4.  

  

 Til  

 en erhvervsfisker, som i en periode på mindst 12 måneder indenfor de seneste  

 18  

 måneder forud for denne bekendtgørelses ikrafttræden har været beskæftiget på  

 et fiskerfartøj, hvortil der ydes tilskud til ophugning m.v. efter § 3, kan  

 der  

 ydes en engangsgodtgørelse, som anvendes til uddannelse eller påbegyndelse af  

 erhvervsaktivitet uden for fiskeriet.
 Stk. 2.  

  

 Engangsgodtgørelsen udgør op til 70.000 kr.
 Stk. 3.  

  

 Såfremt den  

 pågældende genoptager erhvervet som fisker inden for 12 måneder efter at  

 engangsgodtgørelsen  

 er udbetalt, skal beløbet tilbagebetales i forhold til den tid der er tilbage  

 af 12 måneders perioden.
 § 5.  

  

 Ansøger  

 skal opfylde betingelserne for at drive erhvervsmæssigt fiskeri i saltvand,  

 som  

 anført i § 11 i lov om fiskeri, jf. lovbekendtgørelse nr. 828 af 31. juli  

 2004.
 § 6.  

  

 Fiskerfartøj skal være optaget i Skibsregistrets Særregister over  

 fiskerfartøjer, eller i Fartøjsfortegnelsen, og være registreret i  

 Fiskeridirektoratets register over fartøjer med tilladelse til at drive  

 erhvervsmæssigt fiskeri i Danmark.
 § 7.  

  

 Ansøgning om tilskud og engangsgodtgørelse skal udfærdiges på et særligt  

 ansøgningsskema, som fås ved henvendelse til Direktoratet for  

 FødevareErhverv.  

 Ansøgning skal være direktoratet i hænde senest den 1. april 2005.
 § 8.  

  

 Direktoratet for FødevareErhverv træffer afgørelse om tilskud og  

 engangsgodtgørelse samt forestår udbetalingen til ansøger.
 § 9.  

  

 Direktoratet for FødevareErhverv og Fiskeridirektoratet forestår efter  

 bemyndigelse kontrol i forbindelse med sagsbehandling, udbetaling af tilskud  

 og  

 den efterfølgende kontrol.
§ 10.  

  

 Direktoratet for FødevareErhverv kan bestemme, at støtte efter  

 bekendtgørelsen  

 bortfalder helt eller delvist, hvis 1)  

 	  

 støttemodtageren har  

 givet urigtige eller vildledende oplysninger eller har fortiet oplysninger af  

 betydning for sagens afgørelse, 2)  

 	  

 støttemodtageren  

 tilsidesætter sin pligt i medfør af regler udstedt efter lovens § 14, stk. 1,  

 eller pligter i medfør af lovens § 14, stk. 4 og § 15, 3)  

 	  

 vilkårene for ydelse  

 af støtte eller tilsagn herom ikke opfyldes, eller 4)  

 	  

 forudsætningerne for  

 støtten eller tilsagn herom i øvrigt efter Direktoratet for FødevareErhvervs  

 skøn er væsentligt forrykket.
Stk. 2.  

  

 Direktoratet kan  

 i de i stk. 1 nævnte tilfælde bestemme, at ydede beløb helt eller delvist  

 skal  

 tilbagebetales med tillæg af renter.
Rentetillægget beregnes fra tidspunktet  

 for meddelelse af tilbagebetalingskravet til tilbagebetaling sker og med den  

 rentesats, der er fastsat i henhold til § 5 i renteloven.
 § 11.  

  

 Klager over afgørelser truffet efter denne bekendtgørelse indgives efter  

 reglerne i bekendtgørelse om Direktoratet for FødevareErhvervs opgaver og  

 beføjelser.
§ 12.  

  

 Efter § 18 i loven straffes den, der til brug for afgørelser, der træffes i  

 henhold til loven eller regler fastsat i medfør af loven, giver urigtige  

 eller  

 vildledende oplysninger eller fortier oplysninger af betydning for  

 afgørelsen,  

 med bøde.
Det samme gælder den, der overtræder vilkår, der er fastsat i en  

 sådan afgørelse.
Stk. 2.  

  

 Den, der i  

 øvrigt undlader at give oplysninger, som den pågældende har pligt til at give  

 i  

 henhold til loven eller regler fastsat i medfør af loven, straffes med bøde,  

 medmindre højere straf er forskyldt efter anden lovgivning.
Det samme gælder  

 den, som afgiver urigtige eller vildledende oplysninger om sådanne forhold.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 Stk. 4.  

  

 Skønnes en overtrædelse  

 ikke at ville medføre højere straf end bøde, kan Direktoratet for  

 FødevareErhverv tilkendegive, at sagen kan afgøres uden retslige forfølgning.  

 Det er en betingelse herfor, at den, der har begået overtrædelsen, erklærer  

 sig  

 skyldig i overtrædelsen og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 5.  

  

 For den i stk. 4  

 nævnte tilkendegivelse, finder bestemmelsen om tiltalerejsning i  

 retsplejelovens  

 § 924, stk. 2, tilsvarende anvendelse på tilkendegivelser fra direktoratet.
 § 13.  

  

 Bekendtgørelsen træder i kraft den 24. januar 2005.
 Stk. 2.  

  

 Bekendtgørelse  

 nr. 389 af 24. maj 2004 om prioritering af ansøgninger om tilskud til  

 ophugning  

 m.v. af fiskerfartøjer ophæves, men finder dog fortsat anvendelse for de  

 tilsagn, der er meddelt inden nærværende bekendtgørelses ikrafttræden.
