I medfør af § 1, stk. 4, i lov om handel med frø, såsæd, læggekartofler og planter, jf. lovbekendtgørelse nr. 798 af 11.
december 1987, § 4 i lov om administration af Det Europæiske Økonomiske Fællesskabs forordninger om markedsordninger for frugt og gartneriprodukter m.v., jf. lovbekendtgørelse nr. 72 af 11. februar 1988, og § 11 i lov nr. 190 af 9. maj 1984 om planteskadegørere, fastsættes:
Plantesundhedskontrol § 1.  Virksomheder, der er registreret i henhold til  

 Landbrugsministeriets bekendtgørelse nr. 781 af 13. december 1989 om planter,  

 skal betale et grundgebyr på 725,00 kr. og et arealgebyr, jf. stk. 3, til  

 dækning af Plantedirektoratets udgifter til kontrol af virksomhedens  

 planteproduktion i perioden 1. oktober 1990-30. september 1991.
 Stk. 2.  Stk. 1 gælder tillige virksomheder, der bliver  

 registreret i perioden 1. oktober 1990-30. september 1991.
 Stk. 3.  Arealgebyret, jf. stk. 1, udgør følgende beløb  

 pr. påbegyndt arealenhed (1,5 ha frilandsareal eller 1000 m2 væksthusareal):
 Stk. 4.  Frilands- og væksthusarealer lægges sammen og  

 rundes op til nærmeste hele arealenhed.
 § 2.  De gebyrer, der er nævnt i § 1, omfatter een  

 inspektion i perioden 1. oktober 1990-30. september 1991. For yderligere  

 inspektioner betales et tillægsgebyr pr. inspektion på 9,5% af arealgebyret.  

 Plantedirektoratet fastsætter antallet og omfanget af inspektioner efter  

 virksomhedens type, produktionens art og omfang samt mistanke om eller  

 konstaterede angreb af planteskadegørere.
§ 3.  Plantedirektoratet opkræver 1. december 1990 de  

 a conto beløb, der er nævnt i § 1 og § 2, på grundlag af de oplysninger,  

 Plantedirektoratet har om virksomhedens produktionsareal.
For nye  

 virksomheder opkræves gebyrerne i forbindelse med registreringen.
 Stk. 2.  Pr. 30. september 1991 udarbejder  

 Plantedirektoratet en årsopgørelse med henblik på en regulering af  

 virksomhedens samlede gebyr på grundlag af det udførte antal inspektioner og  

 det kontrollerede produktionsareal.
Stk. 3.  Ophører en registreret virksomhed med  

 planteproduktion, betales grund- og arealgebyr, jf. § 1, hvis  

 Plantedirektoratet har foretaget inspektion.
Den registrerede virksomhed skal  

 desuden betale inspektionsgebyr for antallet af udførte inspektioner.
Endelig  

 regulering sker i forbindelse med årsopgørelsen, jf. stk. 2.
 § 4.  Udtager Plantedirektoratet prøver af kerne-,  

 elite- eller certificerede planter til undersøgelse for forekomst af  

 planteskadegørere, betaler den registrerede virksomhed udgifterne herved  

 efter særlig regning.
Planteopformeringsstation § 5.  Til dækning af driftsudgifter i 1990 på  

 gartneri- og planteskoleerhvervets planteopformeringsstation i Lunderskov  

 skal registrerede virksomheder betale et gebyr.
Gebyret udgør 18,8% af grund-  

 og arealgebyret, jf. § 1. Det opkræves af Plantedirektoratet og overføres til  

 Planteopformeringsstationen.
 Stk. 2.  Stk. 1, gælder ikke virksomheder, der  

 registreres efter 1. januar 1991.
 Stk. 3.  De opkrævede beløb overføres til  

 Planteopformeringsstationen.
Fremavlsarbejde § 6.  Til dækning af Planteopformeringsstationens  

 udgifter i 1990 til fremavl, rensning og opbevaring hos Statens  

 Planteavlsforsøg af kerneplanter af de kategorier, der fremgår af bilag 1,  

 opkræver Plantedirektoratet følgende gebyrer:
 Stk. 2.  Stk. 1, gælder ikke virksomheder, der  

 registreres efter 1. januar 1991.
 Stk. 3.  De opkrævede beløb overføres til  

 Planteopformeringsstationen.
Udførselskontrol § 7.  Til dækning af Plantedirektoratets udgifter ved  

 gennemførelsen af sundhedskontrol og udstedelse af plantesundhedscertifikat,  

 re-eksportcertifikat og EØF-kontrolattest for afskårne blomster eller  

 plantedele til dekoration, frisk frugt, friske grønsager, træ eller for  

 planter, der udføres som privat flyttegods, betales et gebyr på 150,00 kr.  

 pr. certifikat.
 § 8.  Til dækning af Plantedirektoratets udgifter ved  

 udstedelse af plantesundhedscertifikat eller re-eksportcertifikat for et  

 parti af godkendte planter betales et gebyr på 105,00 kr. pr. certifikat.
§ 9.  De gebyrer, der er nævnt i §§ 7 og 8, betales  

 ved at påklæbe anmeldelsesblanketten eller en kopi af certifikatet et  

 værdimærke.
Værdimærket rekvireres hos Plantedirektoratet mod forudbetaling  

 af gebyrbeløbet.
 § 10.  Til dækning af Statens Skadedyrlaboratoriums  

 udgifter ved udstedelse af plantesundhedscertifikat for korn, malt,  

 kartoffelmel og grønmel, betales et gebyr på 150,00 kr. pr. certifikat og et  

 gebyr på 150,00 kr. pr. prøve, der undersøges, jf. bilag 2.
Særlig indførselskontrol § 11.  For undersøgelse af en sending af frisk frugt,  

 friske grønsager, afskårne blomster eller plantedele til dekoration, der er  

 ledsaget af et mangelfuldt udfyldt eller ikke-læseligt  

 plantesundhedscertifikat, men skønnes at opfylde betingelserne for indførsel,  

 jf. bekendtgørelse om indførsel og udførsel af planter m.m., betales et gebyr  

 på 500,00 kr. pr. undersøgelse.
 Stk. 2.  Er sendingen ikke ledsaget af et  

 plantesundhedscertifikat betales et gebyr på 1.000,00 kr. pr. undersøgelse.
 Betaling m.m.
 § 12.  De gebyrer, der er nævnt i §§ 1-2, 4, 5, 6, 10  

 og 11 forfalder ved påkrav, og betaling skal ske senest 30 dage efter  

 fakturaens dato.
 Stk. 2.  Betales forfaldne gebyrer ikke rettidigt,  

 betales der rente af beløbet fra forfaldsdag.
 Stk. 3.  Renten efter forfaldsdagen fastsættes til en  

 årlig rente svarende til den til enhver tid fastsatte officielle diskonto med  

 et tillæg på 6 pct., jf. lov nr. 25 af 13. december 1984 om ændring af lov om  

 renter ved forsinket betaling, forsikringsaftaleloven m.v.
 Stk. 4.  Gebyrerne er tillagt udpantningsret.
 § 13.  De gebyrer, der er nævnt i §§ 1-2 og 4-11  

 tillægges merværdiafgift.
Ikrafttræden § 14.  Bekendtgørelsen træder i kraft den 24. november  

 1990.
 Stk. 2.  Samtidigt ophæves bekendtgørelse nr. 610 af 19.  

 september 1989 om gebyr for plantesundhedskontrol m.m.
Landbrugsministeriet, den 14. november  

 1990 Laurits Tørnæs / Inga Steen Jensen Bilag 1 Plantekategorier (til § 6) Kategori 1 omfatter:
a.
Småplanter: planter til dyrkning af potteplanter og planter til  

 afskæring.
b.
Potteplanter: grønne og blomstrende planter, der sædvanligvis  

 produceres, forhandles og videredyrkes i potte.
c.
Grønsager under glas: grønssagsplanter, der sædvanligvis dyrkes  

 i væksthus, men også kan anvendes til udplantning på friland.
d.
Udplantningsplanter: et- eller toårige planter, der sædvanligvis  

 udplantes på friland, herunder grønsager.
 Kategori 4 omfatter:
 Planteskoleplanter:
a. træagtige planter og flerårige urteagtige planter, der sædvanligvis  

 dyrkes på friland, herunder frugttræer og -buske, b. træagtige løvplanter, c. nåletræer og forsttræer, d. stauder.
 Kategori 5 omfatter:
a.
Flerårige grønsager, herunder jordbær.
 Kategori 6 omfatter:
 a. spiseløg til videredyrkning.
 Kategori 7 omfatter:
a.
Blomsterløg og -knolde.
Bilag 2 Plantesundhedscertifikat vedr. korn, malt, kartoffelmel, grønmel  

 m.m.
 2. Vægt pr. prøve: 1 kg.
