Klager fandt indklagedes tømrerarbejde mangelfyldt.
Indklagede mødte  

 ikke op under sagen.
Klagers påstand toges herefter til følge, da den fandtes  

 begrundet i sagsfremstillingen VOLDGIFTSNÆVNET FOR BYGGE- OG ANLÆGSVIRKSOMHED K E N D E L S E i Voldgiftssag nr.
C-3785 K mod A ved B Indklagede, A ved B udførte i årene 1983-87 tømrerarbejde for klageren, K,  

 på ejendommen beliggende på nævnte adresse i København.
Parterne havde  

 vedtaget, at AB 72 skulle være gældende.
Arbejdet fandt sted i forbindelse med en sanering af ejendommen og en  

 efterfølgende udbedring af svampe- og rådskader.
Foruden indklagede deltog  

 andre fagentreprenører i arbejderne.
Klageren fandt det udførte arbejde mangelfuldt og indbragte ved  

 klageskrift af 10. marts 1992 sagen for en i henhold til »Regler for  

 behandling af sager ved Voldgiftsretten for Bygge- og Anlægsvirksomhed«  

 nedsat voldgiftsret bestående af arkitekt m.a.a.
Frits Gravesen, direktør,  

 tømrermester Kaj Christiansen og landsdommer Ole Nicolaisen med sidstnævnte  

 som retsformand.
 Der har været mundtlig forhandling i sagen den 24. september 1993.
 Under sagen, der oprindeligt også var anlagt mod dødsboet efter den  

 rådgivende arkitekt samt mod murer- og blikkenslagerentreprenørerne, har  

 klager efter sin endelige påstand kærvet, at indklagede betaler 193.804,61  

 kr. til klageren med tillæg af sædvanlig procesrente fra den 13. maj 1993,  

 hvor et processkrift med den endelige påstand blev modtaget i  

 Voldgiftsnævnet.
 Klageren har anført, at det af indklagede udførte arbejde er mangelfuldt,  

 og at indklagede må være ansvarlig herfor, da arbejdet ikke er  

 håndværksmæssigt forsvarligt.
Under sagen har arkitekt m.a.a.
C været udmeldt som syns- og skønsmand.
I  

 en erklæring af 29. december 1992 har skønsmanden bl.a. påvist forskellige  

 mangler ved indklagedes arbejde i ejendommens tagkonstruktion, herunder  

 særligt, at der ikke er udlagt plastfolie under isolering på skråvægge,  

 skunkvægge og -gulve samt, at mineraluld er udlagt i en tykkelse, der ikke  

 levner plads til ventilation under undertaget.
Ifølge erklæringen bør der  

 udføres nogle nærmere angivne udbedringer, der anslås at ville andrage  

 følgende beløb excl. moms:
Indklagedes advokat D har ved henvendelse fra Voldgiftsnævnet om afgivelse  

 af svarskrift oplyst, at indklagede »ikke ønsker at forsvare/varetage  

 sine interesser på grund af negative økonomiske omstændigheder« og har  

 senest ved skrivelse af 21. juni 1993 meddelt, at indklagede ikke vil give  

 møde under sagen.
Klagers advokat har under den mundtlige forhandling oplyst,  

 at indklagede, som udeblev fra skønsforretningerne, har fået tilsendt et  

 eksemplar af skønsmandens erklæring.
 På klagerens begæring tages herefter i medfør af Reglernes paragraf 24  

 dennes principale påstand, der findes begrundet i sagsfremstillingen og det  

 iøvrigt fremkomne, til følge.
 T H I B E S T E M M E S:
 Indklagede, A ved B, skal til klageren, K betale 193.804,61 kr. med tillæg  

 af sædvanlig procesrente fra den 13. maj 1993 til betaling sker.
 I sagsomkostninger skal indklagede til klageren betale 10.000 kr. samt de  

 syns- og skønsomkostninger, kr. 31.875,00, som i anledning af sagen påhviler  

 klager.
 De omkostninger, der er forbundet med voldgiftsrettens behandling af  

 sagen, kr. 12.500,00, skal i det hele betales af indklagede.
