Nr LSF 174 Forslag til Lov om administration af Det Europæiske Fællesskabs  

 forordninger på fiskeriets område og administration af produktionsafgifter  

 m.v.
Fremsat af landbrugs- og fiskeriministeren (Henrik Dam Kristensen) den 17. januar 1996 Vedtaget ved tredjebehandling den 24. maj 1996 Lov nr. 482 af 12/06/1996 Kapitel 1 Administration af forordninger på fiskeriets område § 1. Landbrugs- og fiskeriministeren bemyndiges til at fastsætte  

 regler og iværksætte foranstaltninger, der er nødvendige for anvendelse her i  

 landet af Fællesskabets forordninger for fisk, fiskeri og fiskerivarer.
 Stk. 2. Landbrugs- og fiskeriministeren kan fastsætte regler om  

 fravigelse af de i stk. 1 omhandlede forordninger, i det omfang disse  

 indeholder adgang hertil.
 Stk. 3. Landbrugs- og fiskeriministeren kan fastsætte regler om  

 begrænsning af fiskeriudøvelsen inden for en grænse på 12 sømil efter  

 bestemmelsen i artikel 100 i akten vedrørende vilkårene for tiltrædelsen af  

 De Europæiske Fællesskaber.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
§ 2. Landbrugs- og fiskeriministeren nedsætter et udvalg bestående  

 af 14 medlemmer.
Af disse udpeger ministeren 2, Danmarks Fiskeriforening 4,  

 producentorganisationerne inden for fiskerisektoren 1, Danmarks  

 Fiskeindustri- og Eksportforening 3, Konsumfiskeindustriens  

 Arbejdsgiverforening 1, Foreningen for Danmarks Fiskemel- og  

 Fiskeolieindustri 1, Arbejderbevægelsens Erhvervsråd 1 og Forbrugerrådet 1  

 medlem.
Ministeren kan udvide udvalget med medlemmer, der udpeges af andre  

 organisationer end de nævnte.
Der kan møde stedfortræder for hvert af  

 medlemmerne.
Formanden udpeges af ministeren blandt ministeriets  

 repræsentanter i udvalget.
 Stk. 2. Landbrugs- og fiskeriministeren kan bestemme, at  

 repræsentanter for institutioner eller erhvervsorganisationer indtræder i  

 udvalget ved behandlingen af sager, der er af særlig interesse for den  

 pågældende institution eller organisation.
 Stk. 3. Udvalgets opgave er i fornødent omfang at rådgive  

 landbrugs- og fiskeriministeren vedrørende stillingtagen til Det Europæiske  

 Fællesskabs fiskeripolitik samt vedrørende udarbejdelsen af de regler, der er  

 nødvendige for at gennemføre Fællesskabets forordninger på fiskeriets område.
 Stk. 4. Landbrugs- og fiskeriministeren fastsætter udvalgets  

 forretningsorden.
 Stk. 5. Udvalgets sekretariatsopgaver varetages af Landbrugs- og  

 Fiskeriministeriet.
 § 3. Landbrugs- og fiskeriministeren kan pålægge fiskere,  

 importører, eksportører, producenter, handlende samt brancheorganisationer at  

 give de oplysninger, der er nødvendige for at opfylde Det Europæiske  

 Fællesskabs regler om medlemsstaternes indberetningspligt på fiskeriområdet.
 § 4. Med henblik på overholdelse af de i § 1 omhandlede  

 forordninger og regler fastsat til gennemførelse heraf finder §§ 38-40 i lov  

 om saltvandsfiskeri vedrørende bl.a. tilsyn, bistand til fiskerikontrollen og  

 fiskeres og aftageres forpligtelser i forbindelse med ulovlig fangst  

 anvendelse.
 Stk. 2. Derudover kan landbrugs- og fiskeriministeren fastsætte  

 regler om kontrol med overholdelse af de i § 4 nævnte forordninger, herunder  

 med de af forordningerne omfattede varer, og med virksomheder, som  

 importerer, fremstiller, forhandler, opbevarer, transporterer, bearbejder  

 eller eksporterer disse varer, eller som udgør et tidligere eller senere led  

 i omsætningskæden vedrørende disse varer og deres bestanddele.
 Stk. 3. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til ethvert  

 sted, hvor de i stk. 2 nævnte varer i erhvervsmæssigt øjemed befinder sig,  

 samt til enhver af de i stk. 2 nævnte virksomheder.
Stk. 4. De kontrollerende myndigheder er berettiget til at  

 foretage eftersyn af varerne og uden erstatning udtage prøver af varerne, i  

 det omfang det er nødvendigt for at undersøge deres beskaffenhed.
Vedkommende  

 myndighed er endvidere berettiget til uden retskendelse at efterse de i stk.  

 2 nævnte virksomheders varebeholdninger, forretningsbøger, øvrigt  

 regnskabsmateriale, ledsagedokumenter, recepter, analysemateriale og  

 korrespondance m.v., herunder også materiale i elektronisk form.  

 Virksomhedernes indehavere og beskæftigede skal yde den fornødne vejledning  

 og hjælp ved foretagelse af ovennævnte eftersyn, og det nævnte materiale skal  

 på begæring udleveres eller indsendes til de kontrollerende myndigheder.
 Stk. 5. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 3 efterse de  

 pågældende virksomheders varebeholdninger samt det i stk. 4, 2. pkt., nævnte  

 materiale, som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 omhandlede  

 forordninger.
 Stk. 6. Landbrugs- og fiskeriministeren kan fastsætte regler om  

 kontrol med de oplysninger, der skal danne grundlag for udbetaling af ydelser  

 eller opkrævning af afgifter i henhold til de i § 1 omhandlede forordninger.
 Stk. 7. Den, som modtager ydelser, eller som skal betale afgifter  

 i henhold til de i § 1 omhandlede forordninger, skal opbevare det i stk. 4,  

 2. pkt., nævnte materiale i mindst 5 år regnet fra udløbet af det år, hvori  

 ydelse er modtaget eller afgift er betalt.
 Stk. 8. Landbrugs- og fiskeriministeren kan fastsætte regler om,  

 at det skal være en betingelse for udbetaling af beløb i henhold til de i § 1  

 omhandlede forordninger, at modtageren angiver en konto i et pengeinstitut,  

 hvorpå beløbet kan indsættes.
 Stk. 9. Landbrugs- og fiskeriministeren kan fastsætte regler om  

 den regnskabsførelse m.v., der skal følges af virksomheder i forbindelse med  

 udbetaling af ydelser eller opkrævning af afgifter i henhold til de i § 1  

 omhandlede forordninger.
Stk. 10. Landbrugs- og fiskeriministeren kan fastsætte regler til  

 gennemførelse af de kontrolforanstaltninger, der følger af de i § 1  

 omhandlede forordninger, herunder regler om installation, drift og  

 vedligeholdelse af udstyr om bord på fiskerfartøjer.
De kontrollerende  

 myndigheder har mod behørig legitimation uden retskendelse adgang til det  

 pågældende fartøj med henblik på at kontrollere det omhandlede udstyr.
 § 5. Landbrugs- og fiskeriministeren kan fastsætte regler om hel  

 eller delvis betaling for særlige tjenesteydelser, som de kontrollerende  

 myndigheder udfører efter anmodning.
Kapitel 2 Administration af produktionsafgifter m.v.
§ 6. Landbrugs- og fiskeriministeren kan efter indstilling fra de  

 i § 8, stk. 1, nævnte bestyrelser og efter indhentet udtalelse fra det i § 2  

 nævnte udvalg fastsætte regler om betaling af afgifter på fisk og  

 fiskerivarer, der landes, opdrættes, tilvirkes eller omsættes her i landet,  

 eller på tilsvarende varer, der indføres til landet, samt om, i hvilket  

 omfang sådanne afgifter skal refunderes for fisk og fiskerivarer, når disse  

 indgår som materiale i industrielt fremstillede varer.
Afgifterne indgår i de  

 særskilte fonde, hvor opkrævning finder sted.
 Stk. 2. Landbrugs- og fiskeriministeren fastsætter regler om  

 indbetalingen af de i stk. 1 nævnte offentlige midler.
§ 7. Fondenes midler anvendes til foranstaltninger og tilskud til  

 fiskepleje, forbedring og tilpasning af fiskeri- og akvakulturstrukturerne,  

 rådgivning, uddannelse, sygdomsforebyggelse, sygdomsbekæmpelse og kontrol  

 samt erhvervsøkonomiske foranstaltninger, herunder afsætningsfremme,  

 forskningsprojekter og forsøg, som er i fiskerierhvervets interesse, samt i  

 øvrigt til foranstaltninger, som landbrugs- og fiskeriministeren godkender.  

 Midlerne anvendes endvidere til dækning af omkostningerne ved kontrol med  

 midlernes korrekte anvendelse.
Midlerne skal anvendes inden for den del af  

 fiskerierhvervet, hvor de er opkrævet.
§ 8. Hver fond ledes af en bestyrelse, der udpeges af landbrugs-  

 og fiskeriministeren efter indhentet udtalelse fra de repræsentative  

 fiskeriorganisationer og salgs- og producentorganisationer,  

 Arbejderbevægelsens Erhvervsråd og Forbrugerrådet.
Fondenes vedtægter skal  

 godkendes af ministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf og  

 lovgivningen i øvrigt.
Landbrugs- og fiskeriministeren kan afsætte et  

 bestyrelsesmedlem, som har medvirket til beslutninger i strid med disse  

 bestemmelser.
 Stk. 3. Landbrugs- og fiskeriministeren kan meddele påbud til  

 bestyrelsen om at bringe forhold, der strider mod bestemmelser i dette  

 kapitel, mod regler fastsat i medfør heraf og mod lovgivningen i øvrigt, i  

 overensstemmelse med bestemmelsen.
Stk. 4. Afgørelser, der træffes af en bestyrelse, kan indbringes  

 for landbrugs- og fiskeriministeren inden 4 uger efter, at afgørelsen er  

 meddelt klageren.
Ministeren kan ændre bestyrelsens afgørelser, uden at der  

 foreligger klage.
 § 9. Budgetter og regnskaber for de enkelte fonde skal godkendes  

 af landbrugs- og fiskeriministeren efter indstilling fra den pågældende  

 bestyrelse og efter indhentet udtalelse fra det i § 2 nævnte udvalg.
Stk. 2. Landbrugs- og fiskeriministeren kan fastsætte regler for  

 fondene om udarbejdelsen af budgetter og regnskaber samt om administration og  

 revision.
Fondenes regnskaber skal revideres af statsautoriserede eller  

 registrerede revisorer.
 § 10. Enhver skal efter anmodning fra landbrugs- og  

 fiskeriministeren meddele de oplysninger, der skønnes nødvendige i  

 forbindelse med opkrævning og anvendelse af de i § 6, stk. 1, nævnte midler.
 Stk. 2. Landbrugs- og fiskeriministeren kan fastsætte regler om  

 kontrol med disse oplysninger.
 Stk. 3. Landbrugs- og fiskeriministeren kan fastsætte regler om  

 den regnskabsførelse m.v., der skal følges af virksomheder i forbindelse med  

 opkrævning og anvendelse af de i § 6, stk. 1, nævnte midler.
Stk. 4. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til enhver  

 virksomhed, der skal betale afgifter efter regler fastsat i medfør af § 6,  

 stk. 1. De kontrollerende myndigheder er berettiget til at efterse de  

 pågældendes varebeholdninger, forretningsbøger, øvrigt regnskabsmateriale,  

 ledsagedokumenter og korrespondance m.v., herunder også materiale i  

 elektronisk form.
Den, der skal betale afgifter, og dennes beskæftigede skal  

 yde den fornødne vejledning og hjælp ved foretagelsen af ovennævnte eftersyn,  

 og det nævnte materiale skal på begæring udleveres eller indsendes til de  

 kontrollerende myndigheder.
 § 11. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtige at  

 erstatte denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, til hvem revisionen er overdraget, erstatningsansvarlige.
 Stk. 3. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller landbrugs- og fiskeriministeren.
 § 12. Landbrugs- og fiskeriministeren meddeler ved hvert finansårs  

 udløb et af Folketinget nedsat udvalg, hvilke midler der er indgået i  

 fondene, og hvorledes midlerne er anvendt.
 § 13. Landbrugs- og fiskeriministeren kan efter indhentet  

 udtalelse fra det i § 2 nævnte udvalg fastsætte regler om betaling af  

 afgifter som betingelse for udstedelse og opretholdelse af tilladelser til  

 deltagelse i bestemte, særligt afgrænsede fiskerier, som kræver særlige  

 biologiske undersøgelser.
Stk. 2. Afgifterne indbetales til Landbrugs- og  

 Fiskeriministeriet.
Landbrugs- og fiskeriministeren kan fastsætte regler om  

 indbetalingen af disse offentlige midler.
 Stk. 3. Midlerne skal anvendes til videnskabeligt arbejde i  

 forbindelse med de pågældende fiskerier.
 Stk. 4. Bestemmelserne i § 10, stk. 1-3, finder tilsvarende  

 anvendelse.
Kapitel 3 Fællesbestemmelser § 14. Beløb, der er fastsat ved forordning, eller som omfattes af  

 regler fastsat i henhold til denne lov, og som ikke betales rettidigt til den  

 afgiftsopkrævende myndighed, tillægges en rente på 1,3 pct. månedligt for  

 hver påbegyndt måned fra forfaldsdagen at regne, medmindre andet er fastsat  

 ved forordning.
Den tillagte rente udgør dog mindst 50 kr.
Stk. 2. Medmindre andet er fastsat ved forordning, tillægges  

 uretmæssigt modtagne beløb, der ikke tilbagebetales inden udløbet af en  

 frist, der fastsættes af den udbetalende myndighed, den i stk. 1 nævnte rente  

 fra fristens udløb.
Det gælder dog kun, såfremt myndigheden samtidig med at  

 kræve tilbagebetaling giver underretning om pligten til at betale rente.
 § 15. Der er udpantningsret for beløb, som betales i henhold til  

 de i § 1 omhandlede forordninger, for det i § 5 nævnte gebyr, for de i § 6 og  

 § 13 omhandlede afgifter, for de i § 14 nævnte rentebeløb og for de efter §  

 19 vedtagne bøder.
§ 16. Landbrugs- og fiskeriministeren kan fastsætte regler,  

 hvorefter visse afgørelser eller dispositioner i henhold til de i § 1  

 omhandlede forordninger kan træffes af bestemte brancheorganisationer,  

 producentorganisationer eller sammenslutninger heraf.
Disse afgørelser kan  

 indbringes for ministeren inden 4 uger, efter at afgørelsen er meddelt  

 klageren.
Afgørelsen skal indeholde oplysning om klageadgang og om fristen  

 herfor.
Ministeren kan ændre afgørelsen, uden at der foreligger klage.
Stk. 2. Landbrugs- og fiskeriministeren kan henlægge sine  

 beføjelser efter loven til en institution under ministeriet eller en anden  

 statslig institution.
Ministeren kan i forbindelse hermed fastsætte regler om  

 adgangen til at klage over denne myndigheds afgørelser, herunder om at klage  

 ikke skal kunne indbringes for anden administrativ myndighed.
Kapitel 4 Straffebestemmelser m.v.
§ 17. Medmindre højere straf er forskyldt efter anden lovgivning,  

 straffes med bøde den, der 1) overtræder § 4, stk. 4, 3. pkt., § 4, stk. 7, og § 10, stk. 4, 3. pkt., 2) til brug for afgørelser, der træffes i henhold til de i § 1 omhandlede  

 forordninger, i henhold til denne lovs kapitel 2 i forbindelse med  

 indbetaling eller udbetaling af de i kapitel 2 omtalte midler, i øvrigt i  

 henhold til denne lov eller de i medfør af loven fastsatte regler afgiver  

 urigtige eller vildledende oplysninger eller fortier oplysninger af betydning  

 for sagens afgørelse eller handler i strid med vilkår, der er fastsat i en  

 sådan afgørelse, eller som forsøger herpå, 3) i øvrigt undlader at afgive oplysninger, der er afkrævet den pågældende  

 i henhold til de i § 1 omhandlede forordninger, i henhold til denne lov eller  

 de i medfør af loven fastsatte regler, eller som afgiver urigtige eller  

 vildledende oplysninger om sådanne forhold, 4) udfører eller indfører varer i strid med de i § 1 omhandlede  

 forordninger, eller som overtræder de kvalitets- og handelsnormer, der er  

 fastsat i disse forordninger, eller som i øvrigt overtræder de i § 1  

 omhandlede forordninger, eller som forsøger herpå, 5) undlader at efterkomme et af landbrugs- og fiskeriministeren meddelt  

 påbud i medfør af § 8, stk. 3, og 6) forsætligt eller groft uagtsomt overtræder sin forpligtelse efter § 8,  

 stk. 2, 1. pkt.
 Stk. 2. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne eller  

 forsøg herpå.
 Stk. 3. Den, der begår et forhold som nævnt i stk. 1, nr. 2, eller  

 i de i medfør af stk. 2 fastsatte regler med forsæt til at unddrage sig eller  

 andre betaling af afgifter i henhold til de i § 1 omhandlede forordninger  

 eller i henhold til regler fastsat i medfør af § 6 eller § 13 eller med  

 forsæt til at opnå uberettiget udbetaling eller refusion af ydelser til sig  

 eller andre i henhold til de i § 1 omhandlede forordninger eller i henhold  

 til § 7 eller regler fastsat i medfør af § 6 eller § 13 straffes med bøde,  

 hæfte eller fængsel indtil 2 år, under skærpende omstændigheder indtil 4 år.
Stk. 4. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller af et kommunalt fællesskab, der er omfattet af § 60 i lov om  

 kommunernes styrelse, kan der pålægges kommunen eller det kommunale  

 fællesskab som sådant bødeansvar.
 § 18. Ransagning i sager om overtrædelse af forhold som nævnt i §  

 17, stk. 1, eller i de i medfør af § 17, stk. 2, fastsatte regler kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.
§ 19. Landbrugs- og fiskeriministeren kan i sager om  

 overtrædelser, der skønnes ikke at medføre højere straf end bøde, i et  

 bødeforelæg tilkendegive den pågældende, at sagen kan afgøres uden retslig  

 forfølgning.
Dette forudsætter dog, at den pågældende erklærer sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
På samme måde kan krav om konfiskation, herunder værdikonfiskation,  

 vedtages uden retslig forfølgning.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejelovens § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 20. § 44 om konfiskation og § 46 om tilbageholdelse af  

 udenlandske fartøjer i lov om saltvandsfiskeri finder anvendelse ved  

 overtrædelse af de i § 1 omhandlede forordninger, bestemmelserne i denne lov  

 eller regler fastsat i medfør af loven.
Kapitel 5 Ikrafttrædelse m.v.
§ 21. Landbrugs- og fiskeriministeren fastsætter tidspunktet for  

 lovens ikrafttræden.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Lov om administration af Det Europæiske Økonomiske  

 Fællesskabs forordninger om etablering af en fælles strukturpolitik for  

 fiskerisektoren og om den fælles markedsordning for fiskerivarer m.v., jf.  

 lovbekendtgørelse nr. 636 af 17. juli 1992, ophæves på et tidspunkt, som  

 fastsættes af landbrugs- og fiskeriministeren.
 Stk. 3. Regler fastsat med hjemmel i den gældende lov om  

 administration af Det Europæiske Økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.v. forbliver i kraft, indtil de afløses af  

 eller ophæves ved regler fastsat med hjemmel i denne eller andre love, og  

 overtrædelse af disse regler eller forsøg herpå kan straffes efter kapitel 4.
 § 22. Loven gælder ikke for Færøerne og Grønland.
Oprindeligt fremsat forslag Kapitel 1 Administration af forordninger på fiskeriets området § 1. Landbrugs- og fiskeriministeren bemyndiges til at fastsætte  

 regler og iværksætte foranstaltninger, der er nødvendige for anvendelse her i  

 landet af fællesskabets forordninger for fisk, fiskeri og fiskerivarer.
 Stk. 2. Landbrugs- og fiskeriministeren kan fastsætte regler om  

 fravigelse af de i stk. 1 omhandlede forordninger, i det omfang disse  

 indeholder adgang hertil.
 Stk. 3. Landbrugs- og fiskeriministeren kan fastsætte regler om  

 begrænsning af fiskeriudøvelsen inden for en grænse på 12 sømil efter  

 bestemmelsen i art. 100 i akten vedrørende vilkårene for tiltrædelsen af De  

 Europæiske Fællesskaber.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
§ 2. Landbrugs- og fiskeriministeren nedsætter et udvalg bestående  

 af 14 medlemmer.
Af disse udpeger ministeren 2, Danmarks Fiskeriforening 4,  

 producentorganisationerne inden for fiskerisektoren 1, Danmarks  

 Fiskeindustri- og Eksportforening 3, Konsumfiskeindustriens  

 Arbejdsgiverforening 1, Foreningen for Danmarks Fiskemel- og  

 Fiskeolieindustri 1, Arbejderbevægelsens Erhvervsråd 1 og Forbrugerrådet 1  

 medlem.
Der kan møde stedfortræder for hvert af medlemmerne.
Formanden  

 udpeges af ministeren blandt ministeriets repræsentanter i udvalget.
 Stk. 2. Landbrugs- og fiskeriministeren kan bestemme, at  

 repræsentanter for institutioner eller erhvervsorganisationer indtræder i  

 udvalget ved behandlingen af sager, der er af særlig interesse for den  

 pågældende institution eller organisation.
 Stk. 3. Udvalgets opgave er i fornødent omfang at rådgive  

 landbrugs- og fiskeriministeren vedrørende stillingtagen til Det Europæiske  

 Fællesskabs fiskeripolitik samt vedrørende udarbejdelsen af de regler, der er  

 nødvendige for at gennemføre fællesskabets forordninger på fiskeriets område.
 Stk. 4. Landbrugs- og fiskeriministeren fastsætter udvalgets  

 forretningsorden.
 Stk. 5. Udvalgets sekretariatsopgaver varetages af Landbrugs- og  

 Fiskeriministeriet.
 § 3. Landbrugs- og fiskeriministeren kan pålægge fiskere,  

 importører, eksportører, producenter, handlende samt brancheorganisationer at  

 give de oplysninger, der er nødvendige for at opfylde Det Europæiske  

 Fællesskabs regler om medlemsstaternes indberetningspligt på fiskeriområdet.
 § 4. Med henblik på overholdelse af de i § 1 omhandlede  

 forordningen og regler fastsat til gennemførelse heraf finder §§ 38-40 i lov  

 om saltvandsfiskeri vedrørende bl.a. tilsyn, bistand til fiskerikontrollen og  

 fiskeres og aftageres forpligtelser i forbindelse med ulovlig fangst  

 anvendelse.
 Stk. 2. Derudover kan landbrugs- og fiskeriministeren fastsætte  

 regler om kontrol med overholdelse af de nævnte forordninger, herunder med de  

 af forordningerne omfattede varer, og med virksomheder, som importerer,  

 fremstiller, forhandler, opbevarer, transporterer, bearbejder eller  

 eksporterer disse varer, eller som udgør et tidligere eller senere led i  

 omsætningskæden vedrørende disse varer og deres bestanddele.
 Stk. 3. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til ethvert  

 sted, hvor de i stk. 2 nævnte varer i erhvervsmæssigt øjemed befinder sig,  

 samt til enhver af de i stk. 2 nævnte virksomheder.
Stk. 4. De kontrollerende myndigheder er berettiget til at  

 foretage eftersyn af varerne og uden erstatning udtage prøver af varerne i  

 det omfang, det er nødvendigt for at undersøge deres beskaffenhed.  

 Vedkommende myndighed er endvidere berettiget til uden retskendelse at  

 efterse de i stk. 2 nævnte virksomheders varebeholdninger, forretningsbøger,  

 øvrigt regnskabsmateriale, ledsagedokumenter, recepter, analysemateriale og  

 korrespondance mv, herunder også materiale i elektronisk form.
Virkomhedernes  

 indehavere og beskæftigede skal yde den fornødne vejledning og hjælp ved  

 foretagelse af ovennævnte eftersyn, og det nævnte materiale skal på begæring  

 udleveres eller indsendes til de kontrollerende myndigheder.
 Stk. 5. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 3 efterse de  

 pågældende virksomheders varebeholdninger samt det i stk. 4, 2. pkt., nævnte  

 materiale, som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 omhandlede  

 forordninger.
 Stk. 6. Landbrugs- og fiskeriministeren kan fastsætte regler om  

 kontrol med de oplysninger, der skal danne grundlag for udbetaling af ydelser  

 eller opkrævning af afgifter i henhold til de i § 1 omhandlede forordninger.
 Stk. 7. Den, som modtager ydelser, eller som skal betale afgifter  

 i henhold til de i § 1 omhandlede forordninger, skal opbevare det i stk. 4,  

 2. pkt., nævnte materiale i mindst 5 år regnet fra udløbet af det år, hvori  

 ydelse er modtaget, eller afgift er betalt.
 Stk. 8. Landbrugs- og fiskeriministeren kan fastsætte regler om,  

 at det skal være en betingelse for udbetaling af beløb i henhold til de i § 1  

 omhandlede forordninger, at modtageren angiver en konto i et pengeinstitut,  

 hvorpå beløbet kan indsættes.
 Stk. 9. Landbrugs- og fiskeriministeren kan fastsætte regler om  

 den regnskabsførelse mv., der skal følges af virksomheder i forbindelse med  

 udbetaling af ydelser eller opkrævning af afgifter i henhold til de i § 1  

 omhandlede forordninger.
Stk. 10. Landbrugs- og fiskeriministeren kan fastsætte regler til  

 gennemførelse af de kontrolforanstaltninger, der følger af de i § 1  

 omhandlede forordninger, herunder regler om installation, drift og  

 vedligeholdelse af udstyr om bord på fiskerfartøjer.
De kontrollerende  

 myndigheder har mod behørig legitimation uden retskendelse adgang til det  

 pågældende fartøj med henblik på at kontrollere det omhandlede udstyr.
 § 5. Landbrugs- og fiskeriministeren kan fastsætte regler om hel  

 eller delvis betaling for særlige tjenesteydelser, som de kontrollerende  

 myndigheder udfører efter anmodning.
Kapitel 2 Administration af produktionsafgifter mv.
§ 6. Landbrugs- og fiskeriministeren kan efter indstilling fra de  

 i § 8, stk. 1, nævnte bestyrelser og efter indhentet udtalelse fra det i § 2  

 nævnte udvalg fastsætte regler om betaling af afgifter for fisk og  

 fiskerivarer, der landes, opdrættes, tilvirkes eller omsættes her i landet  

 eller på tilsvarende varer, der indføres til landet samt om, i hvilket omfang  

 sådanne afgifter skal refunderes for fisk og fiskerivarer, når disse indgår  

 som materiale i industrielt fremstillede varer.
Afgifterne indgår i de  

 særskilte fonde, hvor opkrævning finder sted.
 Stk. 2. Landbrugs- og fiskeriministeren fastsætter regler om  

 indbetalingen af de i stk. 1 nævnte offentlige midler.
§ 7. Fondenes midler anvendes til foranstaltninger og tilskud til  

 fiskepleje, forbedring og tilpasning af fiskeri- og akvakulturstrukturerne,  

 rådgivning, uddannelse, sygdomsforebyggelse, sygdomsbekæmpelse og kontrol,  

 samt erhvervsøkonomiske foranstaltninger, herunder afsætningsfremme,  

 forskningsprojekter og forsøg, som er i fiskerierhvervets interesse samt i  

 øvrigt til foranstaltninger, som landbrugs- og fiskeriministeren godkender.  

 Midlerne anvendes endvidere til dækning af omkostningerne ved kontrol med  

 midlernes korrekte anvendelse.
Midlerne skal anvendes inden for den del af  

 fiskerierhvervet, hvor de er opkrævet.
§ 8. Hver fond ledes af en bestyrelse, der udpeges af landbrugs-  

 og fiskeriministeren efter indhentet udtalelse fra de repræsentative  

 fiskeriorganisationer og salgs- og producentorganisationer,  

 Arbejderbevægelsens Erhvervsråd og Forbrugerrådet.
Fondenes vedtægter skal  

 godkendes af ministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf og  

 lovgivningen i øvrigt.
Landbrugs- og fiskeriministeren kan afsætte et  

 bestyrelsesmedlem, som har medvirket til beslutninger i strid med disse  

 bestemmelser.
 Stk. 3. Landbrugs- og fiskeriministeren kan meddele påbud til  

 bestyrelsen om at bringe forhold, der strider mod bestemmelser i dette  

 kapitel, mod regler fastsat i medfør heraf og mod lovgivningen i øvrigt, i  

 overensstemmelse med bestemmelsen.
Stk. 4. Afgørelser, der træffes af en bestyrelse, kan indbringes  

 for landbrugs- og fiskeriministeren inden 4 uger efter, at afgørelsen er  

 meddelt klageren.
Ministeren kan ændre bestyrelsens afgørelser, uden at der  

 foreligger klage.
 § 9. Budgetter og regnskaber for de enkelte fonde skal godkendes  

 af landbrugs- og fiskeriministeren efter indstilling fra den pågældende  

 bestyrelse og efter indhentet udtalelse fra det i § 2 nævnte udvalg.
Stk. 2. Landbrugs- og fiskeriministeren kan fastsætte regler for  

 fondene om udarbejdelsen af budgetter og regnskaber samt om administration og  

 revision.
Fondenes regnskaber skal revideres af statsautoriserede eller  

 registrerede revisorer.
 § 10. Enhver skal efter anmodning fra landbrugs- og  

 fiskeriministeren meddele de oplysninger, der skønnes nødvendige i  

 forbindelse med opkrævning og anvendelse af de i § 6, stk. 1, nævnte midler.
 Stk. 2. Landbrugs- og fiskeriministeren kan fastsætte regler om  

 kontrol med disse oplysninger.
 Stk. 3. Landbrugs- og fiskeriministeren kan fastsætte regler om  

 den regnskabsførelse mv., der skal følges af virksomheder i forbindelse med  

 opkrævning og anvendelse af de i § 6, stk. 1, nævnte midler.
Stk. 4. De kontrollerende myndigheder har, såfremt det skønnes  

 nødvendigt, mod behøring legitimation uden retskendelse adgang til enhver  

 virksomhed, der skal betale afgifter efter regler fastsat i medfør af § 6,  

 stk. 1. De kontrollerende myndigheder er berettiget til at efterse de  

 pågældendes varebeholdninger, forretningsbøger, øvrigt regnskabsmateriale,  

 ledsagedokumenter og korrespondance mv., herunder også materiale i  

 elektronisk form.
Den, der skal betale afgifter, og dennes beskæftigede, skal  

 yde den fornødne vejledning og hjælp ved foretagelsen af ovennævnte eftersyn,  

 og det nævnte materiale skal på begæring udleveres eller indsendes til de  

 kontrollerende myndigheder.
 § 11. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtige at  

 erstatte denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, til hvem revisionen er overdraget, erstatningsansvarlige.
 Stk. 3. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller landbrugs- og fiskeriministeren.
 § 12. Landbrugs- og fiskeriministeren meddeler ved hvert finansårs  

 udløb Folketingets Landbrugs- og Fiskeriudvalg, hvilke midler der er indgået  

 i fondene, og hvorledes midlerne er anvendt.
 § 13. Landbrugs- og fiskeriministeren kan efter indhentet  

 udtalelse fra det i § 2 nævnte udvalg fastsætte regler om betaling af  

 afgifter som betingelse for udstedelse og opretholdelse af tilladelser til  

 deltagelse i bestemte, særligt afgrænsede fiskerier, som kræver særlige  

 biologiske undersøgelser.
Stk. 2. Afgifterne indbetales til Landbrugs- og  

 Fiskeriministeriet.
Landbrugs- og fiskeriministeren kan fastsætte regler om  

 indbetalingen af disse offentlige midler.
 Stk. 3. Midlerne skal anvendes til videnskabeligt arbejde i  

 forbindelse med de pågældende fiskerier.
 Stk. 4. Bestemmelserne i § 10, stk. 1-3, finder tilsvarende  

 anvendelse.
Kapitel 3 Fællesbestemmelser § 14. Beløb, der er fastsat ved forordning, eller som omfattes af  

 regler fastsat i henhold til denne lov, og som ikke betales rettidigt til den  

 afgiftsopkrævende myndighed, tillægges en rente på 1,3 pct. månedligt for  

 hver påbegyndt måned fra forfaldsdagen at regne, medmindre andet er fastsat  

 ved forordning.
Den tillagte rente udgør dog mindst 50 kr.
Stk. 2. Medmindre andet er fastsat ved forordning, tillægges  

 uretmæssigt modtagne beløb, der ikke tilbagebetales inden udløbet af en  

 frist, der fastsættes af den udbetalende myndighed, den i stk. 1 nævnte rente  

 fra fristens udløb.
Det gælder dog kun, såfremt myndigheden samtidig med at  

 kræve tilbagebetaling giver underretning om pligten til at betale rente.
 § 15. Der er udpantningsret for beløb, som betales i henhold til  

 de i § 1 omhandlede forordninger, for det i § 5 nævnte gebyr, for de i § 6 og  

 § 13 omhandlede afgifter, for de i § 14 nævnte rentebeløb og for de efter §  

 19 vedtagne bøder.
§ 16. Landbrugs- og fiskeriministeren kan fastsætte regler,  

 hvorefter visse afgørelser eller dispositioner i henhold til de i § 1  

 omhandlede forordninger kan træffes af bestemte brancheorganisationer,  

 producentorganisationer eller sammenslutninger heraf.
Disse afgørelser kan  

 indbringes for ministeren inden 4 uger, efter at afgørelsen er meddelt  

 klageren.
Afgørelsen skal indeholde oplysning om klageadgang og om fristen  

 herfor.
Ministeren kan ændre afgørelsen, uden at der foreligger klage.
Stk. 2. Landbrugs- og fiskeriministeren kan henlægge sine  

 beføjelser efter loven til en institution under ministeriet eller en anden  

 statslig institution.
Ministeren kan i forbindelse hermed fastsætte regler om  

 adgangen til at klage over denne myndigheds afgørelser, herunder om at klage  

 ikke skal kunne indbringes for anden administrativ myndighed.
Kapitel 4 Straffebestemmelser mv.
 § 17. Medmindre højere straf er forskyldt efter anden lovgivning,  

 straffes med bøde den, der:
 1) overtræder § 4, stk. 4, 3. pkt, § 4, stk. 7 og § 10, stk. 4, 3. pkt.
2) til brug for afgørelser, der træffes i henhold til de i § 1 omhandlede  

 forordninger, i henhold til denne lovs kapitel 2 i forbindelse med  

 indbetaling eller udbetaling af de i kapitel 2 omtalte midler, i øvrigt i  

 henhold til denne lov eller de i medfør af loven fastsatte regler afgiver  

 urigtige eller vildledende oplysninger eller fortier oplysninger af betydning  

 for sagens afgørelse, eller handler i strid med vilkår, der er fastsat i en  

 sådan afgørelse, eller som forsøger herpå, 3) i øvrigt undlader at afgive oplysninger, der er afkrævet den pågældende  

 i henhold til de i § 1 omhandlede forordninger, i henhold til denne lov,  

 eller de i medfør af loven fastsatte regler, eller som afgiver urigtige eller  

 vildledende oplysninger om sådanne forhold, 4) udfører eller indfører varer i strid med de i § 1 omhandlede  

 forordninger, eller som overtræder de kvalitets- og handelsnormer, der er  

 fastsat i disse forordninger, eller som i øvrigt overtræder de i § 1  

 omhandlede forordninger eller, som forsøger herpå, 5) undlader at efterkomme et af landbrugs- og fiskeriministeren meddelt  

 påbud i medfør af § 8, stk. 3, og 6) forsætligt eller groft uagtsomt overtræder sin forpligtelse efter § 8,  

 stk. 2, 1. pkt.
 Stk. 2. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne eller  

 forsøg herpå.
 Stk. 3. Den, der begår et forhold som nævnt i stk. 1, nr. 2, eller  

 i de i medfør af stk. 2 fastsatte regler med forsæt til at unddrage sig eller  

 andre betaling af afgifter i henhold til de i § 1 omhandlede forordninger  

 eller i henhold til regler fastsat i medfør af § 6 eller § 13 eller med  

 forsæt til at opnå uberettiget udbetaling eller refusion af ydelser til sig  

 eller andre i henhold til de i § 1 omhandlede forordninger eller i henhold  

 til § 7 eller regler fastsat i medfør af § 6 eller § 13 straffes med bøde,  

 hæfte eller fængsel indtil 2 år, under skærpende omstændigheder indtil 4 år.
Stk. 4. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller af et kommunalt fællesskab, der er omfattet af § 60 i lov om  

 kommunernes styrelse, kan der pålægges kommunen eller det kommunale  

 fællesskab som sådant bødeansvar.
 § 18. Ransagning i sager om overtrædelse af forhold som nævnt i §  

 17, stk. 1, eller i de i medfør af § 17, stk. 2, fastsatte regler kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.
§ 19. Landbrugs- og fiskeriministeren kan i sager om  

 overtrædelser, der skønnes ikke at medføre højere straf end bøde, i et  

 bødeforelæg tilkendegive den pågældende, at sagen kan afgøres uden retslig  

 forfølgning.
Dette forudsætter dog, at den pågældende erklærer sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelse angivet  

 bøde.
På samme måde kan krav om konfiskation, herunder værdikonfiskation,  

 vedtages uden retslig forfølgning.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejelovens § 930, jf. § 926 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 20. § 44 om konfiskation og § 46 om tilbageholdelse af  

 udenlandske fartøjer i lov om saltvandsfiskeri finder anvendelse ved  

 overtrædelse af de i § 1 omhandlede forordninger, bestemmelserne i denne lov  

 eller regler fastsat i medfør af loven.
Kapitel 5 Ikrafttrædelse mv.
§ 21. Landbrugs- og fiskeriministeren fastsætter tidspunktet for  

 lovens ikrafttræden.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Lov om administration af Det Europæiske Økonomiske  

 Fællesskabs forordninger om etablering af en fælles strukturpolitik for  

 fiskerisektoren og om den fælles markedsordning for fiskerivarer mv., jf.  

 lovbekendtgørelse nr. 636 af 17. juli 1992, ophæves på et tidspunkt, som  

 fastsættes af landbrugs- og fiskeriministeren.
 Stk. 3. Regler fastsat med hjemmel i den gældende lov om  

 administration af Det Europæiske Økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer mv., forbliver i kraft, indtil de afløses af  

 eller ophæves ved regler fastsat med hjemmel i denne eller andre love, og  

 overtrædelse af disse regler eller forsøg herpå kan straffes efter kapitel 4.
 § 22. Loven gælder ikke for Færøerne og Grønland.
Bemærkninger til lovforslaget Almindelige bemærkninger til lovforslaget Lovforslagets baggrund Lov nr. 562 af 21. december 1972 om administration af Det Europæiske  

 Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer mv. med senere ændringer (herefter kaldet den gældende lov)  

 giver dels adgang til at gennemføre EF's forordninger på fiskeriområdet og  

 dels adgang for landbrugs- og fiskeriministeren til at fastsætte afgifter og  

 oprette fonde til erhvervsfremmende formål.
 Adgangen til at fastsætte afgifter og oprette fonde har ikke været  

 benyttet på fiskeriområdet i de senere år.
I øvrigt har adgangen til at oprette fonde af den pågældende type på  

 fiskeriområdet, også tidligere været forholdsvis lidt benyttet.
På  

 landbrugsområdet er adgangen til at oprette fonde, derimod benyttet i langt  

 højere grad.
 Efter at Landbrugsministeriet og Fiskeriministeriet blev sammenlagt den  

 27. september 1994, er det derfor fundet mest hensigtsmæssigt at søge den  

 gældende lov ændret således, at rammerne for at fastsætte afgifter og oprette  

 fonde kommer til at svare til rammerne i den tilsvarende lov på  

 landbrugsområdet, lov nr. 414 af 13. juni 1990 om administration af Det  

 Europæiske Økonomiske Fællesskabs forordninger om markedsordninger for  

 landbrugsvarer mv. med senere ændringer (herefter kaldet L 414).
 Systematikken i den gældende lov kan være vanskelig at overskue.  

 Systematikken i lovforslaget er derfor søgt tilpasset L 414, således at  

 reglerne om gennemførelse af EF's forordninger som udgangspunkt er indeholdt  

 i lovforslagets kapitel 1, og reglerne om produktionsafgiftsfonde som  

 udgangspunkt er indeholdt i kapitel 2.
 Da næsten samtlige bestemmelser i den gældende lov skal justeres som følge  

 af ændringen af systematikken, er en helt ny lov at foretrække, frem for en  

 ændringslov til den gældende lov.
Lovforslagets titel er forenklet.
Desuden er »Det Europæiske  

 Økonomiske Fællesskab« i titlen og forskellige steder i lovteksten  

 erstattet med »Det Europæiske Fællesskab«, idet Det Europæiske  

 Økonomiske Fællesskab ved Traktaten om Den Europæiske Union har ændret navn  

 til Det Europæiske Fællesskab.
 Som nævnt er lovforslaget opdelt i kapitler, hvoraf et kapitel omhandler  

 produktionsafgifter, herunder hjemmel til at pålægge afgifter på fisk og  

 fiskerivarer, der landes mv. her i landet, og til at afgifterne opkræves af  

 og indgår i særlige fonde.
Der har som nævnt tidligere eksisteret produktionsafgiftsfonde for  

 fiskerier, men disse er alle afviklet.
Skal tilsvarende fonde genetableres,  

 foreslås det, at det sker inden for de samme rammer, der er gældende på  

 landbrugsområdet.
Dette indebærer bl.a. , at fondene forestår opkrævningen af  

 afgifterne, og at afgiftsmidlerne, der fortsat er offentlige midler, indgår  

 direkte i fondene.
 Den gældende lov er vedlagt som bilag 1 og L 414 som bilag 2.
Lovforslagets administrative og økonomiske konsekvenser Selve lovforslaget indebærer ingen administrative og økonomiske  

 konsekvenser, da der ikke for tiden opkræves produktionsafgifter.
Udnyttes bestemmelsen til at opkræve produktionsafgifter, må det forventes  

 at få administrative og økonomiske konsekvenser, først og fremmest i  

 forbindelse med etablering af fonde, men også løbende vil det kræve  

 ressourcer, bl.a. til godkendelse af fondenes regnskaber.
Opgaverne vil blive  

 løst inden for de eksisterende rammer.
Hjemmel til at afholde udgifter i 1996 og optage refusionsindtægter fra EU  

 i forbindelse med forsøget med satellitovervågning i NAFO-området, jf.  

 bemærkningerne til § 4, stk. 10, vil blive forelagt Finansudvalget ved  

 aktstykke.
Eventuelle nettoudgifter vil blive afholdt inden for Landbrugs- og  

 Fiskeriministeriets rammer.
Lovforslagets erhvervsøkonomiske konsekvenser Det vurderes, at lovforslaget ikke har væsentlige erhvervsøkonomiske  

 konsekvenser, idet det er uvist i hvilket omfang erhvervet vil benytte  

 muligheden for at oprette fonde.
Som nævnt har muligheden allerede eksisteret  

 under noget andre administrative rammer.
Høring Lovforslaget er sendt til høring til følgende organisationer:
Danmarks Fiskeriforening SID Dambrugerforeningen Foreningen for fiskefoderfabrikanter Ferskvandsfiskeriforeningen for Danmark Dansk Havbrugerforening De samvirkende danske Andelsfiskesalgsforeninger Danske Fiskeres Producent Organisation Danmarks Fiskeriindustri- og Eksportforening Konsumfiskeindustriens Arbejdsgiverforening Foreningen for Danmarks Fiskemel- og Fiskeolieindustri Sammenslutningen af danske Ørredeksportører Arbejdsbevægelsens Erhvervsråd Forbrugerrådet Skagenfiskernes P.O Notfiskernes P.O Bemærkninger til de enkelte bestemmelser Til § 1 Hensigten med den gældende lov er, at den skal være anvendelig til  

 gennemførelse af eksisterende og fremtidige forordninger på fiskeriområdet.  

 Med hjemmel i den gældende lovs § 1, stk. 1, kan der således fastsættes  

 supplerende regler, herunder straffebestemmelser, i forbindelse med  

 gennemførelsen af forordninger.
 I den gældende lov nævnes, at ministeren kan fastsætte regler og  

 iværksætte foranstaltninger til gennemførelse af forordninger om etablering  

 af en fælles strukturpolitik for fiskerisektoren, om den fælles  

 markedsordning for fiskerivarer samt om regulering af fiskeriet.
Ordvalget i den gældende lov har taget sigte på at gennemføre forordninger  

 på hele fiskeriområdet, herunder også forordninger, der ikke var gennemført,  

 da loven blev vedtaget.
For at tydeliggøre hensigten foreslås i § 1, stk. 1,  

 en bestemmelse om, at der generelt kan udfærdiges supplerende regler til  

 anvendelse af forordninger vedrørende fisk, fiskeri og fiskerivarer.
Dvs § 1,  

 stk. 1, kan som hidtil anvendes til gennemførelse af fællesskabets  

 forordninger på fiskeriområdet.
Dette gælder både vedtagne og fremtidige  

 forordninger.
 Den gældende lov anvendes i øjeblikket som hjemmel til at fastsætte de  

 regler, som kræves for at gennemføre forordningerne på fiskeriets område.  

 Hovedområderne er:
 Rådets forordning (EF) nr. 3699/93 af 21. december 1993 om kriterier og  

 betingelser for EF-strukturinterventioner inden for fiskeri, akvakultur og  

 forarbejdning og afsætning af fiskerivarer og akvakulturprodukter, Rådets  

 forordning (EØF) nr. 3759/92 af 17. december 1992 om den fælles  

 markedsordning for fiskerivarer og akvakulturprodukter og Rådets forordning  

 (EØF) nr. 3760/92 af 20. december 1992 om en fællesskabsordning for fiskeri  

 og akvakultur samt de dertil knyttede forordninger på fiskeriområdet,  

 herunder forordninger om højest tilladte fangstmængder, tekniske  

 bevaringsforanstaltninger og kontrol.
Det skal bemærkes, at den materielle opfølgning på fiskeriområdet ikke  

 alene reguleres med hjemmel i den gældende lov, men også med hjemmel i andre  

 nationale love, herunder lov nr. 221 af 23. maj 1979 om regulering af  

 fiskeriet med senere ændringer.
Denne lov indeholder en række instrumenter  

 til opfyldelse af EF's kvotepolitik, herunder muligheden for at betinge  

 deltagelse i forskellige fiskerier af tilladelse på forskellige vilkår, der  

 knytter sig hertil.
Af andre nationale love kan nævnes lov nr. 222 af 22.  

 april 1987 om støtte til visse strukturforanstaltninger inden for fiskeriet  

 mv. med senere ændringer.
Der henvises i denne forbindelse til det forslag  

 til lov om strukturforanstaltninger vedrørende fiskerisektoren, der ligeledes  

 er fremsat for Folketinget.
Det er en del af den fælles fiskeripolitik, at fællesskabet indgår  

 fiskeriaftaler med lande uden for EU, herunder fiskeriaftaler med Norge,  

 Færøerne og Grønland samt gennemførelse af bevaringsforanstaltninger vedtaget  

 af de regionale fiskeriorganisationer såsom Den Baltiske Fiskerikommission,  

 Kommissionen for det fremtidige multilaterale samarbejde vedrørende fiskeriet  

 i det nordvestlige Atlanterhav (NAFO) m.fl.
Sådanne aftaler kan således bl.a.  

 indebære forordninger, der indeholder kontrolforanstaltninger, fx pligt til  

 at tage observatør om bord på fiskerfartøjer.
Med hjemmel i § 1, stk. 1, kan  

 fastsættes supplerende regler bl.a. for at sikre overholdelse af sådanne  

 kontrolforanstaltninger.
Den gældende lovs § 1, stk. 3, indeholder en bestemmelse om, at ministeren  

 kan fastsætte regler om begrænset udøvelse af fiskeri i kystnære farvande -  

 indtil 12 sømil.
Ifølge art. 100 i tiltrædelsesakten af 1972 ophørte denne  

 ret den 31. december 1982.
 Retten til at fastsætte særlige bestemmelser om begrænset fiskeriudøvelse  

 inden for en grænse af 12 sømil blev imidlertid forlænget i en 10 års periode  

 ved Rådets forordning (EØF) nr. 170/83 af 25. januar 1983 om en  

 fællesskabsordning for bevarelse og forvaltning af fiskeressourcerne, og ved  

 Rådets forordning (EØF) nr. 3760/92 af 20. december 1992 om en  

 fællesskabsordning for fiskeri og akvakultur blev retten forlænget yderligere  

 indtil den 31. december 2002.
 Ifølge lovforslagets § 1, stk. 3, har ministeren derfor fortsat en  

 beføjelse til at fastsætte regler om kystfiskeri inden for en grænse af 12  

 sømil.
I lovforslagets § 1, stk. 3, er udtrykket »det danske  

 fiskeriterritorium« ikke gentaget, idet udtrykket kan forveksles med det  

 danske fiskeriterritorium på 200 sømil.
Fastsættelse af Danmarks Riges  

 fiskeriterritorium henhører ikke under Landbrugs- og Fiskeriministeriet, men  

 derimod under Udenrigsministeriet, jf. lov nr. 597 af 17. december 1976 om  

 Danmarks Riges fiskeriterritorium og bekendtgørelse nr. 829 af 13. oktober  

 1995 om ændring i ministeriernes forretningsområder.
 Bestemmelsen i § 1, stk. 4, er ny og svarer til § 1, stk. 4, i L 414.  

 Bestemmelsen kan få betydning, hvis en forordning hører under en anden  

 ministers ressortområde end landbrugs- og fiskeriministerens, selvom  

 forordningen er vedtaget i Fiskerirådsregie.
Til § 2 Der foreslås en mindre ændring til »§ 2-udvalgets«  

 sammensætning.
 Det foreslås, at udvalget reduceres med 2 medlemmer, idet de 2 medlemmer,  

 som ifølge den gældende lov kan deltage i udvalget efter forslag fra De  

 samvirkende danske Andelsfiskesalgsforeninger og Sammenslutningen af danske  

 Ørredeksportører, igennem lang tid ikke har deltaget i »§  

 2-udvalgets« møder, og idet Fiskeindustrien i forvejen er repræsenteret.
Den 9. juli 1994 blev Dansk Fiskeriforening og Danmarks Havfiskeriforening  

 sammenlagt til Danmarks Fiskeriforening.
Den nye forening udpeger 4 medlemmer  

 til »§ 2-udvalget«.
Før sammenlægningen udpegede hver forening 2  

 medlemmer.
 Derudover har »Foreningen for Danmarks Fiske-Konservesindustri«  

 ændret navn til »Konsumfiskeindustriens Arbejdsgiverforening«.
 Formuleringen vedrørende udvalgets nedsættelse er moderniseret og  

 tilpasset § 2, stk. 2, og stk. 3, i L 414.
Til § 3 De nævnte oplysningspligtige er de samme som dem, der er nævnt i den  

 gældende lovs § 3.
 Det er overflødigt at gentage den nugældende lovs passus om, at ministeren  

 »eller den, han bemyndiger dertil«, idet lovforslagets § 16  

 indeholder hjemmel til at ministeren kan delegere sine beføjelser.
Til § 4 § 4 er stort set en sammenskrivning af § 6a, stk. 1, i den gældende lov og  

 § 4, stk. 1-7, i L 414.
Den gældende lovs § 6a, stk. 1, henviser til kapitel 6 i lov nr. 306 af 4.  

 juni 1986 om saltvandsfiskeri med senere ændringer.
Henvisningen til kapitel  

 6 i saltvandsfiskeriloven foreslås opretholdt i § 4, stk. 1, dog således at  

 det tydeliggøres, at henvisningen til kapitel 6 omfatter samtlige  

 bestemmelser i kapitlet.
Bestemmelserne (dvs §§ 38-40) foreslås således  

 opretholdt som gældende ved kontrollen med overholdelsen af de i § 1  

 omhandlede forordninger og regler fastsat i medfør af § 1.
Saltvandsfiskerilovens § 38, stk. 1 fastsætter, at det påhviler  

 fiskerikontrollen at føre tilsyn med overholdelsen af loven mv.  

 Saltvandsfiskerilovens § 38, stk. 2, fastsætter videre, at politiet yder  

 fiskerikontrollen bistand ved udførelsen af tilsynsopgaver.
Justitsministeren  

 kan efter forhandling med landbrugs- og fiskeriministeren fastsætte de  

 nærmere regler herfor.
 Ifølge saltvandsfiskerilovens § 38, stk. 3, har tilsynsmyndigheden, hvis  

 det skønnes nødvendigt, til enhver tid mod behørig legitimation og uden  

 retskendelse adgang til fiskerfartøjer, fisketransportfartøjer og i øvrigt  

 overalt, hvor fisk, alger krebs- og bløddyr eller dele deraf opbevares,  

 transporteres og behandles mv.
 Den gældende lov henviser, som allerede nævnt, til denne bestemmelse.  

 Indholdet af bestemmelsen er, at fiskerikontrollen som led i sædvanlige  

 kontrolopgaver og rutinemæssige og stikprøvebaserede eftersyn af  

 fiskerfartøjer, transportfartøjer og modtagevirksomheder mv. (jf  

 saltvandsfiskerilovens § 40, stk. 1) skal have umiddelbar og uhindret adgang  

 til at kontrollere overholdelsen af fællesskabsreglerne og de nationale  

 regler, der er udstedt til gennemførelse heraf.
Henvisningen til saltvandsfiskerilovens § 38, stk. 4 indebærer, at  

 fiskerikontrollen kan foretage undersøgelser, udtage prøver eller lade prøver  

 udtage, foretage kontrolvejning, indhente dokumentation og oplysninger, samt  

 meddele påbud og forbud i det omfang og på de områder, hvor det skønnes  

 nødvendigt for tilsynets udøvelse.
Reglen er nødvendig, idet en stor del af  

 kontrollen med overholdelsen af fiskeribestemmelserne foregår ved at  

 sammenligne det indhentede materiale med de oplysninger, som fiskerne samt  

 modtagerne af fisk og opkøbere selv har indberette til Fiskeridirektoratet.  

 Endvidere er bestemmelserne nødvendige med henblik på kvalitetskontrol, samt  

 på kontrollen med overholdelsen af reglerne om tilbagetagelse af fisk fra  

 markedet med henblik på opnåelse af finansiel udligning via EF (FEOGA,  

 garantisektionen).
 Saltvandsfiskerilovens § 38, stk. 5, indeholder hjemmel til, at ministeren  

 fastsætter de nærmere regler til gennemførelse af stk. 1 - 4.
 Saltvandsfiskerilovens § 38, stk. 6, bestemmer, at ministeren kan  

 fastsætte bestemmelser om indretning og drift af fiskerfartøjer,  

 fisketransportfartøjer og virksomheder, hvor det skønnes nødvendigt for  

 tilsynets udøvelse.
Saltvandsfiskerilovens § 39 pålægger den relevante personkreds at være  

 fiskerikontrollen behjælpelig ved udøvelsen af tjenstlige handlinger.
Reglen  

 giver også de pågældende ret til at overvære udøvelsen af de tjenstlige  

 handlinger.
Saltvandsfiskerilovens § 40 bestemmer i stk. 1, at partier af fisk, alger,  

 krebs- eller bløddyr, der er fisket i strid med forskrifter om fiskeriets  

 udøvelse, ikke må opbevares, transporteres eller behandles mv.
Sådanne varer  

 skal straks efter fangsten genudsættes, så vidt muligt i levende tilstand.
 Reglerne indeholdt i saltvandsfiskerilovens § 40 regulerer i øvrigt bl.a.  

 aftagere og modtageres forhold for så vidt angår førstegangsmodtagelsen,  

 opbevaring og behandling og indeholder en bemyndigelse til ministeren til at  

 meddele visse undtagelser under fredningstider, fiskestop mv.
I § 4, stk. 2, foreslås hjemmel til at fastsætte regler om kontrol med  

 overholdelse af de forordninger, som loven vedrører, bl.a. vedrørende  

 virksomheder som er et tidligere eller senere led i omsætningskæden.
En  

 tilsvarende regel findes på landbrugsområdet, jf. § 4, stk. 1, i L 414.
I § 4, stk. 3 foreslås adgang til kontrol af varer og virksomheder mod  

 behørig legitimation og uden retskendelse.
Dette svarer indholdsmæssigt til  

 den tilsvarende regel på landbrugsområdet, og begrunder sig i lignende  

 hensyn.
Reglen supplerer den tidligere nævnte hjemmel i  

 saltvandsfiskerilovens § 38, stk. 3.
Rådets forordning (EØF) nr. 2847/93 af 12. oktober 1993 om indførelse af  

 en kontrolordning under den fælles fiskeripolitik  

 (»Kontrolforordningen«) stiller en række krav til kontrol af  

 fiskere, modtagere og købere af fisk og transportører af fisk og  

 fiskerivarer.
Denne forordning omfatter alle den fælles fiskeripolitiks  

 områder, det vil sige bevaringsforanstaltninger, strukturforanstaltninger og  

 foranstaltninger under den fælles markedsordning.
Det er i henhold til  

 forordningen et ubetinget krav til den nationale fiskerikontrol, at denne  

 skal være effektiv, jf. artikel 30. Fiskerikontrollen må derfor have adgang  

 til på stedet at følge varer og dokumentationsmateriale, idet omsætningen af  

 fisk sker meget hurtigt, og idet bevismateriale risikeres at mistes og  

 formålet forspildes, såfremt der ikke kan reageres umiddelbart.
 Adgangen til at efterse de i § 4, stk. 4, nævnte virksomheders  

 varebeholdninger, forretningsbøger, regnskabsmateriale, ledsagedokumenter,  

 korrespondance mv. er af afgørende kontrolmæssig betydning ikke mindst som  

 grundlag for regnskabskontrolsager, som i praksis kan involverer flere  

 forskellige virksomheder og selskabstyper, og hvor den særlige kontrolhjemmel  

 i lov nr. 285 af 27. april 1994 om førstegangsomsætning af fisk, jf. § 15 til  

 kontrol af de bevillingspligtiges regnskaber og hjemlen til eftersyn i  

 saltvandsfiskerilovens § 38, stk. 3, ikke måtte anses for dækkende.
Det fremgår af § 4, stk. 4, at udtagelse af prøver af varer sker uden  

 erstatning.
Dette svarer til lovteksten i den tilsvarende bestemmelse på  

 landbrugsområdet, og er en fortsættelse af den hidtidige retstilstand på  

 fiskeriets område.
 Det foreslås i § 4, stk. 4, tydeliggjort, at det i bestemmelsen omhandlede  

 materiale ikke kan unddrages eftersyn ved, at materialet overføres til EDB.
 Det foreslås endvidere i § 4, stk. 4, tydeliggjort, at eftersyn af  

 virksomheders varebeholdninger mv. også kan ske uden retskendelse.
 Pålæggelse af pligt for virksomhedsindehaverne til at yde kontrollen den  

 fornødne vejledning og hjælp ved foretagelsen af eftersynet, samt pligten til  

 at udlevere materialet på begæring til kontrollen, svarer til lovteksten i  

 den tilsvarende bestemmelse på landbrugsområdet og til de pligter, der ifølge  

 saltvandsfiskerilovens § 39 gælder for de ansvarlige for partier af fisk.  

 Reglen er central for at effektivisere adgangen til de for kontrollen  

 væsentlige former for dokumentationsmateriale mv.
 Det foreslås i § 4, stk. 5, at Rigsrevisionen er berettiget til at efterse  

 det samme materiale som de kontrollerende myndigheder.
Den gældende lovs § 4, stk. 1, omhandler ministerens ret til at kræve  

 rigtigheden af oplysninger, der er baggrund for udbetaling af ydelser,  

 bekræftet af en revisor.
Denne bestemmelse er ikke gentaget, idet ministeren  

 ifølge lovforslagets § 4, stk. 6, kan fastsætte regler om kontrol med de  

 oplysninger, der skal danne grundlag for udbetaling af tilskud, og der kan  

 således også stilles krav om, at ansøgerens oplysninger bekræftes af en  

 statsautoriseret eller registreret revisor.
 I § 4, stk. 7, foreslås, at det materiale, som de kontrollerende  

 myndigheder har ret til at efterse, skal opbevares i 5 år.
 § 4, stk. 8, er ny og svarer til § 5a i L 414.
§ 4, stk. 10, er ny.
Som tidligere nævnt anvendes den gældende lov til  

 gennemførelse af forordninger på hele fiskeriområdet, herunder EF's fælles  

 kontrolregler, og gennemførelsesforordninger af internationale aftaler. § 4,  

 stk. 10, indeholder udtrykkelig hjemmel til at gennemføre særlige  

 kontrolforanstaltninger, fx. krav om satellitovervågning og elektronisk  

 dataoverførsel, der bl.a. kræver installation om bord og i denne forbindelse  

 vedligeholdelse af udstyret.
På Rådsmødet den 21. december 1995 er vedtaget forordning om gennemførelse  

 af et pilotprojekt vedrørende satellitbaseret positionsbestemmelse i det  

 NAFO-regulerede område.
Det er en del af denne forordning, at medlemsstaterne  

 skal sikre, at der installeres udstyr til satellitovervågning på mindst 35%  

 af de fartøjer, der fører deres flag, og som fisker, eller som agter at fiske  

 i det NAFO-regulerede område.
Under hensyn til den forpligtelse, der nu hviler på Danmark og til, at det  

 er fastlagt i den gældende kontrolforordning (Rådets forordning (EØF) nr.  

 2847/93 af 12. oktober 1993 om indførelse af en kontrolordning under den  

 fælles fiskeripolitik), at Rådet skal beslutte, om, i hvilket omfang og  

 hvornår der for EF-fiskerfartøjer skal indføres et jord- eller  

 satellitbaseret system med løbende registrering af fiskerfartøjernes position  

 samt datatransmission ved hjælp af satellitkommunikation, foreslås  

 udtrykkelig hjemmel til at gennemføre foranstaltninger af denne type for  

 danske fiskere.
Fristen for Rådets beslutning om generel satellitovervågning  

 er fastsat til den 1. juli 1996. Det er i forbindelse med vedtagelse af den  

 nævnte forordning vedrørende fiskeriet i NAFO området tilkendegivet i Rådet,  

 at der ikke ved vedtagelsen af forordningen om NAFO området, er taget nogen  

 stilling, der kan præjudicere beslutninger vedrørende generelle vedtagelse om  

 satellitovervågning.
 Opfyldelse af disse kontrolforpligtelser forudsættes - i lighed med  

 opfyldelse af andre forpligtelser, der muliggør kontrol - at skulle ske på de  

 pågældendes egen regning.
I forbindelse med det nævnte pilotprojekt, der har karakter af et forsøg,  

 kan der dog blive tale om hel eller delvis EF-refusion.
Der henvises til  

 afsnittet om lovforslagets administrative og økonomiske konsekvenser.
 Under hensyn til medlemslandenes forpligtelse til at føre løbende tilsyn  

 med de kontrolbestemmelser, som fællesskabet kræver, nævnes udtrykkeligt i §  

 4, stk. 10, at fiskerikontrollen har adgang uden retskendelse til at foretage  

 den kontrol, der knytter sig til opfyldelsen af forordningerne.
Til § 5 Bestemmelsen er ny og svarer til § 5, stk. 2, i L 414.
 § 5 vedrører mulighed for at pålægge brugerbetaling i særlige situationer.
 Betaling for kontrolforanstaltninger vil kun finde sted i det omfang, det  

 er foreneligt med EU's regler.
Til § 6 I henhold til den gældende lovs § 2a kan ministeren fastsætte bestemmelser  

 om betaling af afgifter for dels fisk og fiskerivarer, der landes, tilvirkes  

 eller omsættes i Danmark, og dels for udstedelse af tilladelser til  

 deltagelse i bestemte fiskerier.
Med de foreslåede regler bliver det muligt at indføre samme administrative  

 ramme som på landbrugsområdet, herunder at fastsætte regler om betaling af  

 afgifter, der opkræves og indgår i fonde.
Fondenes midler skal anvendes til  

 de formål, der er nævnt i § 7. Dette er en forenkling i forhold til den  

 gældende lov på fiskeriområdet, som ikke muliggør, at afgifterne opkræves af  

 og betales direkte til fondene.
 Der opkræves ikke i øjeblikket sådanne afgifter på fiskeriområdet.
Lovforslaget opretholder desuden i § 13 hjemlen i den gældende lov til, at  

 ministeriet opkræver afgift i forbindelse med udstedelse af tilladelse til et  

 bestemt fiskeri.
Disse afgifter skal anvendes til videnskabelige  

 undersøgelser i forbindelse med dette fiskeri.
§ 6 svarer til § 6 i L 414 således, at der kan fastsættes regler om afgift  

 på fisk og fiskerivarer.
Opkrævning af afgifterne, og indbetalingen af  

 afgifterne indgår direkte i fondene.
Ifølge den gældende lovs § 2a og § 2c  

 opkræves afgifterne af ministeren, og indbetalingen sker til ministeriet.  

 Ministeren kan herefter oprette fonde og overdrage afgiftsmidlerne til  

 fondene.
Afgifterne kan som i den gældende lov lægges på fisk og fiskerivarer, der  

 landes, tilvirkes eller omsættes her i landet eller indføres til landet.
Det  

 er præciseret, at dette også omfatter opdræt af fisk.
Desuden er det som i L  

 414 medtaget, at de samme afgifter kan pålægges på tilsvarende varer, der  

 indføres her i landet.
Generelt gælder, at afgifterne udelukkende kan lægges  

 på landinger og varer i det omfang, dette er muligt i henhold til reglerne i  

 Fællesskabsretten.
Til § 7 Bestemmelsen svarer til § 7, stk. 1, i L 414.
De formål, der er angivet for anvendelse af midlerne, svarer til den  

 gældende lovs § 2a, stk. 3, og § 7, stk. 1, i L 414. Udover de i bestemmelsen  

 nævnte formål foreslås det, at midlerne kan anvendes til foranstaltninger,  

 som ministeren godkender.
Sådanne foranstaltninger skal dog have  

 fiskerimæssig interesse.
 Den gældende lovs § 2a, stk. 3, sidste punktum om, at afgiftsmidlernes  

 anvendelse ikke må stride mod fællesskabsretten, er ikke gentaget, da dette  

 gælder uden at være nedfældet ved lov, og bestemmelsen er således overflødig.
Til §§ 8-12 Bestemmelserne vedrører bl.a. bestyrelse, administration, regnskab,  

 revision, tilsyn, og erstatningsansvar og svarer til §§ 8-12 i L 414.
Som omtalt under de almindelige bemærkninger foreslås det, at eventuelle  

 nyoprettede fonde på fiskeriområdet følger de samme retningslinier, som er  

 gældende for fonde på landbrugsområdet.
Bortset fra opkrævningen er  

 principperne i forvejen stort set de samme på landbrugsområdet og på  

 fiskeriområdet.
Som hidtil forestår fondens bestyrelse den daglige administration.  

 Bestyrelsen er ansvarlig for, at fondens midler forvaltes på rette vis.  

 Ministeren fastsætter regler om fondenes administration; herunder kan der  

 fastsættes regler om bortfald af tilsagn om tilskud samt tilbagebetaling af  

 tilskud.
Det er også i overensstemmelse med gældende regler, at bestyrelsens  

 afgørelse kan påklages til ministeren, og at ministeren kan ændre  

 bestyrelsens afgørelser, uden at nogen har klaget over afgørelsen.
Dette kan  

 tænkes ske, hvis bestyrelsen træffer beslutning om en anvendelse af midlerne,  

 der ikke er i overensstemmelse med § 7.
 Da bestyrelsen er nedsat i henhold til lov, udgør den en del af den  

 offentlige forvaltning og er derfor omfattet af forvaltningsloven (lov nr.  

 571 af 19. december 1985 med senere ændringer).
Ifølge lovforslagets § 9, stk. 1, skal budgetter godkendes af ministeren.  

 Der findes ikke en tilsvarende bestemmelse i den gældende lov.
De nu  

 afviklede fondes budgetter skulle dog også godkendes af ministeren, nemlig i  

 henhold til ministeriets instruks for de enkelte fonde.
§ 10, stk. 4, vedrører kontroludøvelse.
Da fondene opkræver offentlige  

 midler, er det af stor betydning, at der kan udøves effektiv kontrol.
 Det foreslås tydeliggjort, at det i bestemmelsen omhandlede materiale ikke  

 kan unddrages eftersyn ved, at materialet overføres til EDB.
Til § 13 § 13 svarer til § 2a, stk. 1, nr. 2, og § 2a, stk. 2, og stk. 4, i den  

 gældende lov.
Dog er det i lovforslaget præciseret, at der er hjemmel til at  

 kræve afgift ikke blot som betingelse for tildeling af tilladelse, men også  

 som betingelse for opretholdelse af tilladelse.
 Bestemmelsen tager som hidtil kun sigte på særligt afgrænsede fiskerier,  

 fx muslingefiskerier, der kræver særlige biologiske undersøgelser i et  

 afgrænset område med henblik på at fastlægge rammerne for nogle få fartøjers  

 fiskerier.
 Der henvises i øvrigt til bemærkningerne til § 6.
Til § 14 Bestemmelsen vedrører morarenter, og svarer til § 20 i L 414. Den  

 tilsvarende bestemmelse findes i den gældende lovs § 5a.
Til § 15 Bestemmelsen vedrører udpantningsret, og svarer til § 21 i L 414. Den  

 tilsvarende bestemmelse findes i den gældende lovs § 5.
Til § 16 § 16 er ny, og svarer til § 22 i L 414 .
I den gældende lov er der flere bestemmelser med delegationsbeføjelse, fx  

 i § 3, hvor ministeren kan delegere sin beføjelse til at pålægge virksomheder  

 mv. at afgive visse oplysninger.
Disse enkeltbestemmelser foreslås erstattet  

 af en bestemmelse, der generelt hjemler mulighed for at delegere til såvel  

 private organisationer som til statslige institutioner.
Til § 17 § 17 er en sammenskrivning af § 6 i den gældende lov og §§ 23-25 og § 27 i  

 L 414 og svarer til den hidtidige retstilstand.
Til § 18 Bestemmelsen vedrører ransagning og svarer til § 28 i L 414. Den gældende  

 lovs § 6, stk. 7, omhandler bl.a. ransagning.
 Bestemmelsen indebærer, at retsplejelovens bestemmelser om ransagning  

 udvides til at omfatte de i bestemmelsen nærmere opregnede overtrædelser, der  

 højst kan medføre bødestraf.
Det skal generelt bemærkes for så vidt angår særlige regler om eftersyn på  

 fiskeriområdet, at de udvidede tilsynsbeføjelser (uden retskendelse) ikke må  

 anvendes af fiskerikontrollen, når der er indgivet anmodning til politiet om  

 tiltalerejsning for overtrædelse af fiskeribestemmelserne, eller hvis en  

 anmodning om tiltalerejsning fra fiskerikontrollens side måtte være  

 umiddelbart forestående, på grund af tilsynsmyndighedens allerede bestyrkede  

 mistanker om konkrete overtrædelser af fiskeribestemmelserne.
Det vil sige  

 overtrædelser af en art, som ikke umiddelbart skønnes at kunne afgøres  

 administrativt ved fx henstilling eller et administrativt bødeforelæg fra  

 fiskerikontrollens side.
 Er der således konkrete begrundede mistanker om overtrædelser af  

 fiskerilovgivningen, der utvivlsomt vil blive søgt strafforfulgt af  

 fiskerikontrollen, skal kontrollen efter reglen i § 18 indhente en sædvanlig  

 ransagningskendelse, hvis der fx skal foretages regnskabskontrol hos en  

 opkøbervirksomhed.
 Er fiskerikontrollens eftersyn imidlertid et led i den sædvanlige  

 rutinemæssige og eventuelt stikprøvebaserede kontroludøvelse, som også vil  

 kunne ske på grundlag af konkrete anmeldelser, som opfølgning på en fysisk  

 landingskontrol eller for at korrigere eller afkræfte eventuelle fundne  

 uoverensstemmelser imellem indberetninger og fangstjournaler mv., benyttes de  

 respektive individuelle hjemler for fiskerikontrollens adgang til eftersyn  

 uden retskendelse.
Til § 19 Bestemmelsen er tilpasset tilsvarende straffebestemmelse på  

 fiskeriområdet, nemlig § 49 i lov nr. 330 af 14. maj 1992 om  

 ferskvandsfiskeri og § 45 i lov nr. 1082 af 22. december 1993 om ændring af  

 lov om saltvandsfiskeri.
Til § 20 Som i den gældende lovs § 6a, stk. 2, suppleres lovforslaget med visse  

 bestemmelser i lov om saltvandsfiskeri.
Disse bestemmelser vedrører  

 retsfølger af en strafbar handling, fx konfiskation.
I øvrigt gælder  

 straffelovens bestemmelser om konfiskation.
Til § 21 Det foreslås, at landbrugs- og fiskeriministeren kan fastsætte  

 ikrafttrædelse af lovens forskellige bestemmelser på forskellige tidspunkter.  

 Det har sammenhæng med, at reglerne om opkrævning af afgifter og fonde skal  

 notificeres over for Kommissionen i henhold til reglerne herom.
Bilag 1 1) § 1, stk. 1, ændret ved lov nr. 221 af 24. maj 1978 2) § 2, stk. 1, ændret ved lov nr. 206 af 28. maj 1975 3) § 2, stk. 3, ændret ved lov nr. 206 af 28. maj 1975 4) § 2a indsat ved lov nr. 206 af 28. maj 1975 og senere ændret ved lov  

 nr. 825 af 18. december 1991.
5) § 2b indsat ved lov nr. 825 af 18. december 1991 6) § 2c indsat ved lov nr. 825 af 18. december 1991 7) § 3 ændret ved lov nr. 825 af 18. december 1991 8) § 4, stk. 1, ændret og stk. 2-6 indsat ved lov nr. 825 af 18. december  

 1991 9) § 5 ændret ved lov nr. 825 af 18. december 1991 10) § 5a indsat ved lov nr. 621 af 19. december 1980 11) § 6, stk. 3, 2. pkt. indsat ved lov nr. 221 af 24. maj 1978 12) § 6, stk. 5, ændret ved lov nr. 206 af 28. maj 1975 13) § 6, stk. 7, ændret ved lov nr. 621 af 19. december 1980 14) § 6a indsat ved lov nr. 221 af 24. maj 1978 15) §§ 46, 44, stk. 1 og § 45 i lov nr. 306 af 4. juni 1986 om  

 saltvandsfiskeri 16) § 10 ophævet ved lov nr. 206 af 28. maj 1975  Bekendtgørelse af lov om administration af Det Europæiske Økonomiske Fællesskabs  

 forordninger om etablering af en fælles strukturpolitik for fiskerisektoren  

 og om den fælles markedsordning for fiskerivarer m.v.
 Herved bekendtgøres lov om administration af Det Europæiske Økonomiske  

 Fællesskabs forordninger om etablering af en fælles strukturpolitk for  

 fiskerisektoren og om den fælles markedsordning for fiskerivarer m.v., jf.  

 lovbekendtgørelse nr. 661 af 25. september 1986, med de senere ændringer, der  

 følger af lov nr. 825 af 18. december 1991.
 § 1. 1) Fiskeriministeren kan fastsætte de bestemmelser og  

 iværksætte de foranstaltninger, der er nødvendige for anvendelse her i landet  

 af Det Europæiske Økonomiske Fællesskabs forordninger om etablering af en  

 fælles strukturpolitik for fiskerisektoren, om den fælles markedsordning for  

 fiskerivarer samt om regulering af fiskeriet.
 Stk. 2. Ministeren kan fastsætte bestemmelser om fravigelse af de  

 i stk. 1 nævnte forordninger, i det omfang disse eller akten vedrørende  

 vilkårene for tiltrædelsen af De Europæiske Fællesskaber indeholder adgang  

 hertil.
 Stk. 3. Ministeren kan fastsætte bestemmelser om udvidelse af det  

 danske fiskeriterritoriums udstrækning indtil 12 sømil i de farvandsområder,  

 hvor denne grænse ikke allerede er fastlagt.
§ 2. 2) Fiskeriministeren nedsætter et udvalg bestående af 2  

 repræsentanter for Fiskeriministeriet og 14 erhvervs- og  

 forbrugerrepræsentanter.
Af disse beskikkes 2 efter forslag fra Dansk  

 Fiskeriforening, 2 efter forslag fra Danmarks Havfiskeriforening, 1 efter  

 forslag fra De samvirkende danske Andelsfiskesalgsforeninger, 1 efter forslag  

 fra producentorganisationerne inden for fiskerisektoren, 3 efter forslag fra  

 Danmarks Fiskeindustri- og Eksportforening, 1 efter forslag fra Foreningen  

 for Danmarks Fiske-Konservesindustri, 1 efter forslag fra Foreningen for  

 Danmarks Fiskemel- og Fiskeolieindustri, 1 efter forslag fra Sammenslutningen  

 af danske Ørredeksportører, 1 efter forslag fra Arbejderbevægelsens  

 Erhvervsråd samt 1 efter forslag fra Forbrugerrådet.
Der beskikkes 1  

 stedfortræder for hvert af udvalgets medlemmer efter forslag fra vedkommende  

 organisationer.
Formanden beskikkes af ministeren blandt Fiskeriministeriets  

 repræsentanter.
 Stk. 2. Fiskeriministeren kan bestemme, at repræsentanter for  

 institutioner eller erhvervsorganisationer indtræder i udvalget ved  

 behandlingen af sager, der er af særlig interesse for den pågældende  

 institution eller organisation.
 Stk. 3. 3) Udvalgets opgave er i fornødent omfang at rådgive  

 fiskeriministeren vedrørende stillingtagen til Det Europæiske Økonomiske  

 Fællesskabs fiskeripolitik samt vedrørende udarbejdelsen af de forskrifter,  

 der er nødvendige for anvendelsen her i landet af Det Europæiske Økonomiske  

 Fællesskabs fiskeripolitik.
 Stk. 4. Fiskeriministeren fastsætter udvalgets forretningsorden.
 Stk. 5. Udvalgets sekretariatsopgaver varetages af  

 Fiskeriministeriet.
§ 2 a. 4) Efter indstilling fra det i § 2 nævnte udvalg kan  

 fiskeriministeren fastsætte bestemmelser om betaling af afgifter for 1) fisk og fiskevarer, der landes, tilvirkes eller omsættes her i landet  

 eller indføres til landet, 2) tildeling af tilladelser til deltagelse i bestemte, særligt afgrænsede  

 fiskerier, som kræver særlige biologiske undersøgelser.
 Stk. 2. Afgifterne indbetales til Fiskeriministeriet.  

 Fiskeriministeren fastsætter nærmere regler om indbetalingen af disse  

 offentlige midler.
Stk. 3. Afgifter opkrævet i medfør af stk. 1, nr. 1, kan efter  

 indstilling fra det i § 2 nævnte udvalg med fiskeriministerens godkendelse  

 anvendes til foranstaltninger og tilskud til fiskepleje, forbedring og  

 tilpasning af fiskeri- og akvakulturstrukturerne samt erhvervsøkonomiske  

 foranstaltninger og forskningsprojekter, som er i fiskerierhvervets  

 interesse.
Afgifterne kan kun anvendes til sådanne foranstaltninger og  

 tilskud, som ikke strider mod Det Europæiske Økonomiske Fællesskabs regler.
 Stk. 4. Afgifter opkrævet i medfør af stk. 1, nr. 2, kan anvendes  

 til videnskabeligt arbejde i forbindelse med de pågældende fiskerier.
 § 2 b. 5) Fiskeriministeren kan fastsætte regler om de  

 oplysninger, der skal afgives af ansøgere, der søger om tilskud af  

 afgiftsmidlerne, og regler om bortfald af tilsagn om tilskud samt  

 tilbagebetaling af tilskud.
 Stk. 2. Finansiering af foranstaltninger og tilskud i henhold til  

 § 2 a, stk. 3 og 4, kan suppleres af midler, der fastsættes på de årlige  

 bevillingslove.
 § 2 c. 6) Fiskeriministeren kan efter indstilling fra det i § 2  

 nævnte udvalg oprette fonde til varetagelse af de formål, der er angivet i §  

 2 a, stk. 3 og 4. Indtægter fra afgifterne i medfør af § 2 a, stk. 1, kan  

 overdrages til fondene.
 Stk. 2. Midler, der overdrages til fondene efter at være opkrævet  

 af fiskeriministeren, er fortsat offentlige midler.
 Stk. 3. Fondenes vedtægter skal godkendes af fiskeriministeren.
 Stk. 4. Hver fond ledes af en bestyrelse, der udpeges af  

 fiskeriministeren efter indhentet udtalelse fra repræsentative  

 fiskeriorganisationer, salgs- og producentorganisationer og fra  

 Arbejderbevægelsens Erhvervsråd og Forbrugerrådet.
Stk. 5. Fiskeriministeren fastsætter efter indstilling fra det i §  

 2 omhandlede udvalg de nærmere regler for fondene om administration,  

 regnskabsaflæggelse og revision.
Fondenes regnskaber skal revideres af  

 statsautoriserede eller registrerede revisorer.
Fondenes regnskaber skal  

 fremsendes til fiskeriministerens godkendelse.
Stk. 6. Bestyrelsen skal påse, at forvaltningen af de afgifter,  

 der er indbetalt efter regler fastsat med hjemmel i loven, sker i  

 overensstemmelse med disse regler og lovgivningen i øvrigt.
Fiskeriministeren  

 kan afsætte et bestyrelsesmedlem, der har medvirket til beslutninger i strid  

 med disse bestemmelser.
 Stk. 7. Afgørelser, der træffes af en bestyrelse, kan indbringes  

 for fiskeriministeren inden 4 uger efter, at afgørelsen er meddelt klageren.  

 Ministeren kan ændre bestyrelsens afgørelser, uden at der foreligger klage.  

 Fiskeriministeren kan meddele påbud til bestyrelsen om at bringe forhold, der  

 strider mod bestemmelsen i loven eller regler fastsat i medfør heraf, i  

 overensstemmelse med bestemmelsen.
 Stk. 8. Fiskeriministeren oplyser ved hvert finansårs udløb  

 Folketingets Landbrugs- og Fiskeriudvalg om, hvilke midler der er indgået i  

 fondene, samt hvorledes midlerne er anvendt, og oplyser om fondenes  

 aktiviteter i øvrigt.
 § 3. 7) Fiskeriministeren eller den, han bemyndiger dertil, kan  

 pålægge fiskere, importører, eksportører, producenter, handlende samt  

 brancheorganisationer at give de oplysninger, der er nødvendige for  

 opfyldelse af medlemsstaternes indberetningspligt efter de i § 1, stk. 1,  

 nævnte forordninger og de oplysninger, der skønnes nødvendige i forbindelse  

 med opkrævning og anvendelse af de i § 2 a, stk. 1, nr. 1 og 2, omhandlede  

 midler.
 § 4. 8) Fiskeriministeren eller den, han bemyndiger dertil, kan  

 kræve rigtigheden af oplysninger, der skal danne grundlag for udbetaling af  

 ydelser efter de i § 1, stk. 1, nævnte forordninger, bekræftet af en  

 statsautoriseret eller registreret revisor.
Stk. 2. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til nedennævnte  

 materiale hos enhver, der skal betale afgift efter regler fastsat med hjemmel  

 i loven.
De kontrollerende myndigheder er berettigede til at efterse de  

 pågældendes varebeholdninger, forretningsbøger, øvrigt regnskabsmateriale,  

 ledsagedokumenter samt korrespondance m.v.
Virksomhedernes indehavere og  

 beskæftigede skal yde den fornødne vejledning og hjælp ved foretagelsen af  

 ovennævnte eftersyn, og det nævnte materiale skal på begæring udleveres eller  

 indsendes til de kontrollerende myndigheder.
Fiskeriministeren kan fastsætte  

 regler om, at omkostningerne ved kontrolforanstaltningerne betales af den  

 afgiftspligtige.
 Stk. 3. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtige at  

 erstatte denne.
Stk. 4. Bestemmelsen i stk. 3 gælder også for revisorer.
Er et  

 revisionsselskab valgt til revisor, er både selskabet og den revisor, hvem  

 revisionen er overdraget, erstatningsansvarlige.
 Stk. 5. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 6. Beslutning om anlæggelse af erstatningssag mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller af fiskeriministeren.
 § 5. 9) Afgifter, der opkræves i henhold til de i § 1, stk. 1,  

 nævnte forordninger og i henhold til § 2 a, stk. 1, nr. 1 og 2, kan inddrives  

 ved udpantning.
 § 5 a. 10) Beløb, der omfattes af forskrifter udstedt i henhold  

 til denne lov, og som ikke betales rettidigt, tillægges rente på 1,3 pct.  

 månedlig for hver påbegyndt måned fra forfaldsdagen at regne.
Stk. 2. Tilbagebetales beløb, der er modtaget uretmæssigt, ikke  

 inden udløbet af en frist, der fastsættes af fiskeriministeren eller den,  

 ministeren bemyndiger dertil, skal der betales den rente, der er nævnt i stk.  

 1, af beløbet fra fristens udløb.
Det gælder dog kun, såfremt der samtidig  

 med, at der kræves tilbagebetaling, gives underretning om pligten til at  

 betale rente.
 Stk. 3. § 5 finder tilsvarende anvendelse på de i stk. 1 og 2  

 nævnte rentebeløb.
 § 6. Den, der til brug for afgørelser i henhold til de i § 1, stk.  

 1, nævnte forordninger eller i henhold til denne lov eller de i medfør af  

 loven givne forskrifter giver urigtige eller vildledende oplysninger eller  

 fortier oplysninger af betydning for sagens afgørelse, straffes med bøde,  

 medmindre højere straf er forskyldt efter borgerlig straffelovs §§ 161-163.  

 Det samme gælder den, der handler i strid med vilkår, der er fastsat i en  

 sådan afgørelse, eller som forsøger herpå.
Stk. 2. Den, der i øvrigt undlader at give oplysninger, der er  

 afkrævet ham i henhold til de i § 1, stk. 1, nævnte forordninger eller i  

 henhold til denne lovs § 3 eller i henhold til de i medfør af loven givne  

 forskrifter, straffes med bøde.
Det samme gælder den, der afgiver urigtige  

 eller vildledende oplysninger om sådanne forhold, medmindre højere straf er  

 forskyldt efter borgerlig straffelovs §§ 161-163.
Stk. 3. 11) Den, der udfører eller indfører varer i strid med  

 fællesskabernes forordninger om en fælles markedsordning for fiskevarer,  

 eller som overtræder de kvalitets- og handelsnormer, der er fastsat i disse  

 forordninger, straffes med bøde.
Med bøde straffes endvidere den, der  

 overtræder Fælleskabernes forordninger om regulering af fiskeriet eller  

 forsøger herpå.
 Stk. 4. I forskrifter, der udstedes i medfør af denne lov, kan der  

 fastsættes straf af bøde for overtrædelse af bestemmelser i forskrifterne  

 eller forsøg derpå.
 Stk. 5. 12) Den, der begår et forhold som nævnt i stk. 1 eller  

 stk. 4 med forsæt til at unddrage sig selv eller andre afgifter i henhold til  

 denne lovs § 2 a eller i henhold til Fællesskabernes forordninger eller med  

 forsæt til at opnå uberettiget udbetaling eller refusion af ydelser i henhold  

 til denne lovs § 2 a eller forordningerne, straffes med bøde, hæfte eller  

 fængsel indtil 2 år, under skærpende omstændigheder indtil 4 år.
 Stk. 6. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Stk. 7. 13) Sager om overtrædelse af stk. 1-4 behandles som  

 politisager.
Retsmidlerne i retsplejelovens kapitler 72 og 73 kan anvendes i  

 samme omfang som i statsadvokatsager.
§ 6 a. 14) Ved tilsynet med overholdelsen af forordninger om  

 regulering af fiskeriet samt bestemmelser, der er fastsat til gennemførelse  

 heraf, anvendes kap.
VI i lov om saltvandsfiskeri.
 Stk. 2. 15) Samme lovs §§ 34, 35, stk. 1, og 36 gælder ligeledes  

 ved overtrædelse af de i stk. 1 nævnte forordninger og bestemmelser.
 § 7. Ved de i § 6, stk. 2, 1. pkt., stk. 3 og stk. 4, omhandlede  

 overtrædelser kan fiskeriministeren tilkendegive den pågældende, at sagen kan  

 afgøres uden retslig forfølgning, såfremt han erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte tilkendegivelse finder  

 retsplejelovens bestemmelser om indholdet af anklageskrifter i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 8. Loven træder i kraft den 1. januar 1973.
 § 9. Loven gælder ikke for Færøerne og Grønland.
 § 10. 16) (Ophævet).
 Lov nr. 206 af 28. maj 1975 indeholder følgende  

 ikrafttrædelsesbestemmelse:
 § 2. Loven træder i kraft ved bekendtgørelsen i Lovtidende.
 Lov nr. 221 af 24. maj 1978 indeholder følgende  

 ikrafttrædelsesbestemmelse:
 § 2. Loven træder i kraft dagen efter bekendtgørelsen i  

 Lovtidende.
 Lov nr. 621 af 19. december 1980 indeholder følgende  

 ikrafttrædelsesbestemmelse:
 § 2. Loven træder i kraft en måned efter bekendtgørelsen i  

 Lovtidende.
 Stk. 2. § 5 a finder også anvendelse på krav, der er forfaldet  

 inden lovens ikrafttræden, dog således at der tidligst skal betales den  

 rente, der er nævnt i § 5 a, stk. 1, fra dagen for lovens ikraftræden.
 Lov nr. 825 af 18. december 1991 indeholder følgende  

 ikrafttrædelsesbestemmelse:
 § 2. Loven træder i kraft efter fiskeriministerens nærmere  

 bestemmelse.
Bilag 2 Bekendtgørelse af lov om administration af Det Europæiske Fællesskabs forordninger om  

 markedsordninger for landbrugsvarer m.v.
 Herved bekendtgøres lov om administration af Det Europæiske Fællesskabs  

 forordninger om markedsordninger for landbrugsvarer m.v., jf. lov nr. 414 af  

 13. juni 1990 med de ændringer, der følger af lov nr. 380 af 6. juni 1991,  

 lov nr. 265 af 6. maj 1993 og lov nr. 290 af 27. april 1994.
Kapitel 1 Administration af markedsordninger m.v.
 § 1. Landbrugsministeren bemyndiges til at fastsætte de regler og  

 iværksætte de øvrige foranstaltninger, der er nødvendige for anvendelse her i  

 landet af Det Europæiske Fællesskab (EF)»s forordninger om:
1) markedsordninger for landbrugsvarer, 2) ordninger for landbrugsvarer omfattet af EF-traktatens bilag II uden at  

 være omfattet af en markedsordning, 3) ordninger for varer, ved hvis fremstilling der er anvendt  

 landbrugsvarer, 4) oplysninger om indkomstforhold og driftsøkonomiske forhold i landbruget  

 og 5) foranstaltninger som følge af anvendelsen af særlige omregningskurser  

 inden for den fælles landbrugspolitik.
 Stk. 2. Ministeren kan fastsætte bestemmelser om fravigelse af  

 regler i forordningerne i det omfang, disse indeholder adgang hertil.
 Stk. 3. Landbrugsvarer i denne lov omfatter også frugt og  

 gartneriprodukter, ligesom landbruget også omfatter frugtavlen og  

 gartneribruget.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
§ 2. Landbrugsministeren nedsætter to udvalg, det ene vedrørende  

 frugt og gartneriprodukter og det andet vedrørende øvrige landbrugsvarer, med  

 den opgave at rådgive med hensyn til stillingtagen til Det Europæiske  

 Fællesskabs landbrugspolitik samt med hensyn til tilrettelæggelse af  

 administrationen heraf.
Hvert af udvalgene består af 16 af  

 landbrugsministeren udnævnte medlemmer.
 Stk. 2. Til udvalget vedrørende frugt og gartneriprodukter udpeger  

 landbrugsministeren 2, industriministeren 1, Dansk Industri 2, Det danske  

 Handelskammer 2, Dansk Erhvervsgartnerforening 4, Landbrugsraadet, De danske  

 Landboforeninger og Dansk Familielandbrug i fællesskab 2, Dansk  

 Erhvervsfrugtavl 1, Arbejderbevægelsens Erhvervsråd 1 og Forbrugerrådet 1  

 medlem.
 Stk. 3. Til udvalget vedrørende øvrige landbrugsvarer udpeger  

 landbrugsministeren 2, industriministeren 1, Dansk Industri 2, Det danske  

 Handelskammer 2, Landbrugsraadet, De danske Landboforeninger og Dansk  

 Familielandbrug i fællesskab 7, Arbejderbevægelsens Erhvervsråd 1 og  

 Forbrugerrådet 1 medlem.
 Stk. 4. Der kan møde stedfortræder for hvert af medlemmerne.  

 Landbrugsministeren udpeger en af Landbrugsministeriets repræsentanter i  

 udvalgene til formand for udvalget og fastsætter udvalgenes forretningsorden.  

 Udvalgenes sekretariatsopgaver varetages af Landbrugsministeriet.
 § 3. Landbrugsministeren kan pålægge importører, eksportører,  

 producenter, handlende og brancheorganisationer at give de oplysninger, der  

 er nødvendige for at opfylde Det Europæiske Fællesskabs regler om  

 medlemsstaternes indberetningspligt på landbrugsområdet.
 § 4. Landbrugsministeren kan fastsætte regler om kontrol med  

 overholdelsen af de i § 1 nævnte forordninger, herunder med de af disse  

 forordninger omfattede varer, og med virksomheder, som importerer,  

 fremstiller, forhandler, opbevarer, transporterer, bearbejder eller  

 eksporterer disse varer, eller som udgør et tidligere eller senere led i  

 omsætningskæden vedrørende disse varer og deres bestanddele.
 Stk. 2. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til ethvert  

 sted, hvor de i stk. 1 nævnte varer i erhvervsmæssigt øjemed befinder sig,  

 samt til enhver af de i stk. 1 nævnte virksomheder.
Stk. 3. De kontrollerende myndigheder er berettiget til at  

 foretage eftersyn af varerne og uden erstatning udtage prøver af varerne i  

 det omfang, det er nødvendigt for at undersøge deres beskaffenhed.  

 Vedkommende myndighed er endvidere berettiget til at efterse de i stk. 1  

 nævnte virksomheders varebeholdninger, forretningsbøger, øvrige  

 regnskabsmateriale, ledsagedokumenter, recepter, analysemateriale samt  

 korrespondance m.v.
Virksomhedernes indehavere og de i virksomhederne  

 beskæftigede personer skal yde den fornødne vejledning og hjælp ved  

 foretagelse af ovennævnte eftersyn, og ovennævnte materiale skal på de  

 kontrollerende myndigheders begæring udleveres eller indsendes til de  

 kontrollerende myndigheder.
 Stk. 4. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 2 efterse de  

 pågældende virksomheders varebeholdninger samt det i stk. 3, 2. pkt., nævnte  

 materiale, som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 nævnte  

 forordninger.
 Stk. 5. Landbrugsministeren kan fastsætte regler om kontrol med de  

 oplysninger, der skal danne grundlag for udbetaling af ydelser eller  

 opkrævning af afgifter i henhold til de i § 1 nævnte forordninger.
 Stk. 6. Den, som modtager ydelser, eller som skal betale afgifter  

 i henhold til de i § 1 nævnte forordninger, skal opbevare det i stk. 3, 2.  

 pkt., nævnte materiale i mindst 5 år regnet fra udløbet af det år, hvori  

 ydelse er modtaget eller afgift er betalt.
 Stk. 7. Landbrugsministeren kan fastsætte regler om den  

 regnskabsførelse m.v., der skal følges af virksomheder i forbindelse med  

 udbetaling af ydelser eller opkrævning af afgifter i henhold til de i § 1  

 nævnte forordninger.
 Stk. 8. Landbrugsministeren kan fastsætte regler om  

 offentliggørelse af kontrol- og analyseresultater.
 § 5. Landbrugsministeren kan fastsætte regler om hel eller delvis  

 betaling af omkostningerne ved kontrollen med overholdelsen af de i § 1  

 nævnte forordninger.
 Stk. 2. Landbrugsministeren kan endvidere fastsætte regler om hel  

 eller delvis betaling for særlige tjenesteydelser, som de kontrollerende  

 myndigheder udfører efter anmodning.
§ 5a.
Landbrugsministeren kan fastsætte regler om, at det skal  

 være en betingelse for udbetaling af støttebeløb i henhold til de i § 1  

 nævnte forordninger, at støttemodtageren angiver en konto i et pengeinstitut,  

 hvorpå støttebeløbet kan indsættes.
Kapitel 2 Administration af produktionsafgifter m.v.
§ 6. Landbrugsministeren kan efter indstilling fra de i § 8, stk.  

 1, nævnte bestyrelser og efter indhentet udtalelse fra de i § 2 nævnte udvalg  

 fastsætte regler om betaling af afgifter af landbrugsvarer, der fremstilles  

 her i landet, og om betaling af de samme afgifter af tilsvarende  

 landbrugsvarer, der indføres her til landet, samt om, i hvilket omfang  

 sådanne afgifter skal refunderes for landbrugsvarer, når disse indgår som  

 materiale i industrielt fremstillede varer.
Afgifterne indgår i en fond for  

 hver sektor, hvor opkrævning finder sted.
 Stk. 2. Den del af den amtskommunale grundskyld, der i henhold til  

 lov om beskatning til kommunerne af faste ejendomme indbetales til  

 statskassen, indgår ligeledes i fonde.
 Stk. 3. Landbrugsministeren fastsætter de nærmere regler om  

 indbetalingen af de i stk. 1 og 2 nævnte offentlige midler.
§ 7. Fondenes midler anvendes til finansiering af foranstaltninger  

 i forbindelse med afsætningsfremme, forskning og forsøg, produktudvikling,  

 rådgivning, uddannelse, sygdomsforebyggelse, sygdomsbekæmpelse og kontrol  

 samt i øvrigt til foranstaltninger, som landbrugsministeren giver tilladelse  

 til.
Midlerne anvendes endvidere til dækning af omkostningerne ved kontrol  

 med midlernes korrekte anvendelse.
De i § 6, stk. 1, nævnte midler skal  

 anvendes inden for de sektorer, hvor de er opkrævet.
Stk. 2. Landbrugsministeren kan bestemme, at en del af de i § 6,  

 stk. 2, nævnte midler kan anvendes til miljøforbedrende investeringer i  

 landbruget.
Ministeren kan endvidere bestemme, at en del af disse midler kan  

 anvendes til betaling af omkostningerne ved kontrollen med overholdelsen af  

 de i § 1 nævnte forordninger.
§ 8. Hver af de i § 6, stk. 1 og 2, nævnte fonde ledes af en  

 bestyrelse, der udpeges af landbrugsministeren efter indhentet udtalelse fra  

 de repræsentative brancheorganisationer henholdsvis de generelle  

 landbrugsorganisationer og fra Arbejderbevægelsens Erhvervsråd og  

 Forbrugerrådet.
Fondenes vedtægter skal godkendes af landbrugsministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf eller  

 lovgivningen i øvrigt.
Landbrugsministeren kan afsætte et bestyrelsesmedlem,  

 som har medvirket til beslutninger i strid med disse bestemmelser.
 Stk. 3. Landbrugsministeren kan meddele påbud til bestyrelsen om  

 at bringe forhold, der strider mod bestemmelser i dette kapitel eller mod  

 regler fastsat i medfør heraf, i overensstemmelse med bestemmelsen.
 Stk. 4. Afgørelser, der træffes af en bestyrelse, kan indbringes  

 for ministeren inden 4 uger, efter at afgørelsen er meddelt klageren.  

 Ministeren kan ændre bestyrelsens afgørelser, uden at der foreligger klage.
§ 9. Budgetter og regnskaber for de enkelte fonde skal godkendes  

 af landbrugsministeren efter indstilling fra den pågældende bestyrelse og  

 efter indhentet udtalelse fra de i § 2 nævnte udvalg.
Ministeren kan dog uden  

 indstilling foretage ændringer i budgetterne for de i § 6, stk. 2, nævnte  

 fonde.
 Stk. 2. Ministeren fastsætter de nærmere regler for fondene om  

 udarbejdelsen af budgetter og regnskaber samt om administration og revision.  

 Fondenes regnskaber skal revideres af statsautoriserede eller registrerede  

 revisorer.
 § 10. Enhver skal efter anmodning fra landbrugsministeren meddele  

 de oplysninger, der skønnes nødvendige i forbindelse med opkrævning og  

 anvendelse af de i § 6 nævnte midler.
 Stk. 2. Landbrugsministeren kan fastsætte regler om kontrol med  

 disse oplysninger.
 Stk. 3. Landbrugsministeren kan fastsætte regler om den  

 regnskabsførelse m.v., der skal følges af virksomheder i forbindelse med  

 opkrævning og anvendelse af de i § 6 nævnte midler.
 Stk. 4. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til enhver  

 virksomhed eller organisation, der skal betale afgifter i henhold til § 6. De  

 kontrollerende myndigheder er berettiget til at efterse de pågældende  

 virksomheders eller organisationers varebeholdninger, forretningsbøger,  

 øvrigt regnskabsmateriale, ledsagedokumenter samt korrespondance m.v.  

 Virksomhedernes indehavere eller organisationerne og de i virksomhederne  

 eller organisationerne beskæftigede personer skal yde den fornødne vejledning  

 og hjælp ved foretagelsen af ovennævnte eftersyn, og ovennævnte materiale  

 skal på de kontrollerende myndigheders begæring udleveres eller indsendes til  

 de kontrollerende myndigheder.
 § 11. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtig at  

 erstatte denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, hvem revisionen er overdraget, erstatningsanvarlige.
 Stk. 3. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller landbrugsministeren.
 § 12. Landbrugsministeren meddeler ved hvert finansårs udløb  

 Folketingets Landbrugs- og Fiskeriudvalg, hvilke midler der er indgået i  

 fondene, og hvorledes midlerne er anvendt.
Kapitel 3 (Ophævet) Kapitel 4 Fællesbestemmelser § 20. Beløb, der er fastsat ved forordning, eller som omfattes af  

 regler fastsat i henhold til denne lov, og som ikke betales rettidigt til den  

 afgiftsopkrævende myndighed, tillægges en rente på 1,3 pct. månedligt for  

 hver påbegyndt måned fra forfaldsdagen at regne, medmindre andet er fastsat  

 ved forordning.
Den tillagte rente udgør dog mindst 50 kr.
Stk. 2. Medmindre andet er fastsat ved forordning, tillægges  

 uretmæssigt modtagne beløb, der ikke tilbagebetales inden udløbet af en  

 frist, der fastsættes af den udbetalende myndighed, den i stk. 1 nævnte rente  

 fra fristens udløb.
Det gælder dog kun, såfremt myndigheden samtidig med at  

 kræve tilbagebetaling giver underretning om pligten til at betale rente.
 § 21. Der er udpantningsret for beløb, som betales i henhold til  

 de i § 1 nævnte forordninger, for de i § 5 nævnte gebyrer, for de i § 6  

 omhandlede afgifter, for de i § 20 nævnte rentebeløb samt for de efter § 29  

 vedtagne bøder.
§ 22. Landbrugsministeren kan fastsætte regler, hvorefter visse  

 afgørelser eller dispositioner i henhold til de i § 1, stk. 1, nr. 1, 2 og 3,  

 omhandlede forordninger kan træffes af bestemte brancheorganisationer eller  

 af bestemte producentsammenslutninger.
Disse afgørelser kan indbringes for  

 ministeren inden 4 uger, efter at afgørelsen er meddelt klageren.
Afgørelsen  

 skal indeholde oplysning om klageadgangen og om fristen herfor.
Ministeren  

 kan ændre afgørelsen, uden at der foreligger klage.
Stk. 2. Landbrugsministeren kan henlægge sine beføjelser efter  

 loven til en institution under ministeriet eller en anden statslig  

 institution.
Ministeren kan i forbindelse hermed fastsætte regler om adgangen  

 til at klage over denne myndigheds afgørelser, herunder om at klage ikke skal  

 kunne indbringes for anden administrativ myndighed.
Kapitel 5 Straffebestemmelser § 23. Den, der til brug for afgørelser, der træffes i henhold til  

 de i § 1 nævnte forordninger, i henhold til denne lovs kapitel 2 i  

 forbindelse med indbetaling eller udbetaling af de i kapitel 2 omtalte  

 midler, i øvrigt i henhold til denne lov eller de i medfør af loven fastsatte  

 regler giver urigtige eller vildledende oplysninger eller fortier oplysninger  

 af betydning for sagens afgørelse, straffes med bøde, medmindre højere straf  

 er forskyldt efter borgerlig straffelov.
Det samme gælder den, der handler i  

 strid med vilkår, der er fastsat i en sådan afgørelse, eller som forsøger  

 herpå.
Stk. 2. Den, der i øvrigt undlader at give oplysninger, der er  

 afkrævet den pågældende i henhold til denne lov eller de i medfør af loven  

 fastsatte regler, straffes med bøde.
Det samme gælder den, som afgiver  

 urigtige eller vildledende oplysninger om sådanne forhold, medmindre højere  

 straf er forskyldt efter borgerlig straffelov.
Stk. 3. Den, der overtræder § 4, stk. 3, sidste pkt., § 4, stk. 6,  

 og § 10, stk. 4, sidste pkt., straffes med bøde.
Det samme gælder den, der  

 overtræder bestemmelser om tavshedspligt i de i § 1, nr. 4, nævnte  

 forordninger, medmindre højere straf er forskyldt efter borgerlig straffelov.
 Stk. 4. Den, der udfører eller indfører varer i strid med et  

 udførsels- eller indførselsforbud, der er indeholdt i eller udstedt i medfør  

 af de i § 1 nævnte forordninger, eller uden at være i besiddelse af en  

 tilladelse, som kræves efter disse forordninger, eller som forsøger herpå,  

 straffes med bøde.
 Stk. 5. Overtrædelse af de kvalitets- og handelsnormer, der er  

 fastsat i de i § 1 nævnte forordninger, straffes med bøde.
 Stk. 6. Den, der undlader at efterkomme et af landbrugsministeren  

 meddelt påbud i medfør af § 8, stk. 3, straffes med bøde.
 Stk. 7. Den, der undlader at afgive oplysninger, som er afkrævet i  

 medfør af § 10, stk. 1, straffes med bøde.
 Stk. 8. Det bestyrelsesmedlem, som forsætligt eller groft uagtsomt  

 overtræder § 8, stk. 2, 1. pkt., straffes med bøde.
 § 24. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne eller  

 forsøg herpå.
 § 25. Den, der begår et forhold som nævnt i § 23, stk. 1, eller §  

 24 med forsæt til at unddrage sig eller andre betaling af afgifter i henhold  

 til de i § 1 nævnte forordninger eller i henhold til denne lovs § 6 eller med  

 forsæt til at opnå uberettiget udbetaling af ydelser til sig eller andre i  

 henhold til de i § 1 omhandlede forordninger eller i henhold til § 7,  

 straffes med bøde, hæfte eller fængsel indtil 2 år, under skærpende  

 omstændigheder indtil 4 år.
§ 26. Der kan pålægges en virksomheds ejer eller bruger  

 bødeansvar, selv om overtrædelsen ikke kan tilregnes denne som forsætlig  

 eller uagtsom.
For bødestraf fastsættes ingen forvandlingsstraf.
 § 27. For overtrædelser, der begås af aktieselskaber,  

 anpartsselskaber eller lignende, kan der pålægges selskabet som sådant  

 bødeansvar.
 Stk. 2. Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 28. Ransagning i sager om overtrædelse af § 23 og § 24 kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.
 § 29. Skønnes en overtrædelse ikke at medføre højere straf end  

 bøde, kan landbrugsministeren tilkendegive, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. For så vidt angår den i stk. 1 omhandlede tilkendegivelse,  

 finder bestemmelserne i retsplejelovens § 930, jf. § 926, tilsvarende  

 anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
Kapitel 6 Ikrafttrædelse m.v.
 § 30. Loven træder i kraft den 1. juli 1990, jf. dog stk. 2.
 Stk. 2. Kapitel 2 træder først i kraft den 1. januar 1991.
 § 31. Lov om administration af Det Europæiske Økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 731 af 13. november 1987, og lov om administration af  

 Det Europæiske Økonomiske Fællesskabs forordninger om markedsordninger for  

 frugt og gartneriprodukter m.v., jf. lovbekendtgørelse nr. 72 af 11. februar  

 1988, ophæves den 1. juli 1990, jf. dog stk. 2.
 Stk. 2. § 4 i de i stk. 1 nævnte love ophæves først den 1. januar  

 1991.
 Stk. 3. Beløb, der inden den 1. januar 1991 er opkrævet i henhold  

 til § 4, stk. 1, eller indbetalt i henhold til § 4, stk. 2, og ikke er  

 anvendt i overensstemmelse med § 4, stk. 3 eller 4, i de i stk. 1 nævnte  

 love, indgår i de i § 6, stk. 1 og 2, nævnte fonde.
 Stk. 4. Regler fastsat med hjemmel i de i stk. 1 nævnte love  

 forbliver i kraft, indtil de afløses af eller ophæves ved regler fastsat med  

 hjemmel i denne eller andre love, og overtrædelse af disse regler eller  

 forsøg herpå kan strafffes efter nærværende lovs kapitel 5.
§ 31a.
Forfaldne beløb, der skal betales i henhold til de i § 1  

 nævnte forordninger, samt misligholdte statslån ydet efter § 19 i lov nr. 596  

 af 22. december 1972 om administration af Det Europæiske Økonomiske  

 Fællesskabs forordninger om markedsordninger for frugt og gartneriprodukter  

 m.v., jf. § 19 i lov nr. 596 af 22. december 1972 med senere ændringer, kan  

 med tillæg af renter og omkostninger inddrives af Kongeriget Danmarks  

 Hypotekbank og Finansforvaltning (Hypotekbanken). Hypotekbanken kan inddrive  

 skyldige beløb ved indeholdelse i løn m.v. hos den pågældende efter reglerne  

 om inddrivelse af personlige skatter i kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
 Stk. 4. Hypotekbankens afgørelser efter stk. 1-3 kan indbringes  

 for finansministeren.
 § 32. Loven gælder ikke for Færøerne og Grønland.
§ 33. (Ophævet) Lov nr. 380 af 6. juni 1991, der vedrører § 31a, indeholder i § 33  

 følgende ikrafttrædelsesbestemmelse:
§ 33 (* 1) Loven træder i kraft ved bekendtgørelsen i Lovtidende og finder også  

 anvendelse på fordringer forfaldne før lovens ikrafttræden.
 Lov nr. 265 af 6. maj 1993, der vedrører §§ 2 og 4, kap. 3, samt §§ 23 og  

 33, indeholder i § 2 følgende ikrafttrædelsesbestemmelse:
§ 2 (* 2) Loven træder i kraft dagen efter bekendtgørelsen i Lovtidende.
 Lov nr. 290 af 27. april 1994, der vedrører lovens titel, §§ 1-5a, 20-22,  

 28-29 samt 31a indeholder i § 2 følgende ikrafttrædelsesbestemmelse:
§ 2 (* 3) Loven træder i kraft dagen efter bekendtgørelsen i Lovtidende.
Efter 2. behandling den 15. maj 1996 Kapitel 1 Administration af forordninger på fiskeriets område § 1. Landbrugs- og fiskeriministeren bemyndiges til at fastsætte  

 regler og iværksætte foranstaltninger, der er nødvendige for anvendelse her i  

 landet af Fællesskabets forordninger for fisk, fiskeri og fiskerivarer.
 Stk. 2. Landbrugs- og fiskeriministeren kan fastsætte regler om  

 fravigelse af de i stk. 1 omhandlede forordninger, i det omfang disse  

 indeholder adgang hertil.
 Stk. 3. Landbrugs- og fiskeriministeren kan fastsætte regler om  

 begrænsning af fiskeriudøvelsen inden for en grænse på 12 sømil efter  

 bestemmelsen i artikel 100 i akten vedrørende vilkårene for tiltrædelsen af  

 De Europæiske Fællesskaber.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
§ 2. Landbrugs- og fiskeriministeren nedsætter et udvalg bestående  

 af 14 medlemmer.
Af disse udpeger ministeren 2, Danmarks Fiskeriforening 4,  

 producentorganisationerne inden for fiskerisektoren 1, Danmarks  

 Fiskeindustri- og Eksportforening 3, Konsumfiskeindustriens  

 Arbejdsgiverforening 1, Foreningen for Danmarks Fiskemel- og  

 Fiskeolieindustri 1, Arbejderbevægelsens Erhvervsråd 1 og Forbrugerrådet 1  

 medlem.
Ministeren kan udvide udvalget med medlemmer, der udpeges af andre  

 organisationer end de nævnte.
Der kan møde stedfortræder for hvert af  

 medlemmerne.
Formanden udpeges af ministeren blandt ministeriets  

 repræsentanter i udvalget.
 Stk. 2. Landbrugs- og fiskeriministeren kan bestemme, at  

 repræsentanter for institutioner eller erhvervsorganisationer indtræder i  

 udvalget ved behandlingen af sager, der er af særlig interesse for den  

 pågældende institution eller organisation.
 Stk. 3. Udvalgets opgave er i fornødent omfang at rådgive  

 landbrugs- og fiskeriministeren vedrørende stillingtagen til Det Europæiske  

 Fællesskabs fiskeripolitik samt vedrørende udarbejdelsen af de regler, der er  

 nødvendige for at gennemføre Fællesskabets forordninger på fiskeriets område.
 Stk. 4. Landbrugs- og fiskeriministeren fastsætter udvalgets  

 forretningsorden.
 Stk. 5. Udvalgets sekretariatsopgaver varetages af Landbrugs- og  

 Fiskeriministeriet.
 § 3. Landbrugs- og fiskeriministeren kan pålægge fiskere,  

 importører, eksportører, producenter, handlende samt brancheorganisationer at  

 give de oplysninger, der er nødvendige for at opfylde Det Europæiske  

 Fællesskabs regler om medlemsstaternes indberetningspligt på fiskeriområdet.
 § 4. Med henblik på overholdelse af de i § 1 omhandlede  

 forordninger og regler fastsat til gennemførelse heraf finder §§ 38-40 i lov  

 om saltvandsfiskeri vedrørende bl.a. tilsyn, bistand til fiskerikontrollen og  

 fiskeres og aftageres forpligtelser i forbindelse med ulovlig fangst  

 anvendelse.
 Stk. 2. Derudover kan landbrugs- og fiskeriministeren fastsætte  

 regler om kontrol med overholdelse af de i § 4 nævnte forordninger, herunder  

 med de af forordningerne omfattede varer, og med virksomheder, som  

 importerer, fremstiller, forhandler, opbevarer, transporterer, bearbejder  

 eller eksporterer disse varer, eller som udgør et tidligere eller senere led  

 i omsætningskæden vedrørende disse varer og deres bestanddele.
 Stk. 3. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til ethvert  

 sted, hvor de i stk. 2 nævnte varer i erhvervsmæssigt øjemed befinder sig,  

 samt til enhver af de i stk. 2 nævnte virksomheder.
Stk. 4. De kontrollerende myndigheder er berettiget til at  

 foretage eftersyn af varerne og uden erstatning udtage prøver af varerne, i  

 det omfang det er nødvendigt for at undersøge deres beskaffenhed.
Vedkommende  

 myndighed er endvidere berettiget til uden retskendelse at efterse de i stk.  

 2 nævnte virksomheders varebeholdninger, forretningsbøger, øvrigt  

 regnskabsmateriale, ledsagedokumenter, recepter, analysemateriale og  

 korrespondance m.v., herunder også materiale i elektronisk form.  

 Virksomhedernes indehavere og beskæftigede skal yde den fornødne vejledning  

 og hjælp ved foretagelse af ovennævnte eftersyn, og det nævnte materiale skal  

 på begæring udleveres eller indsendes til de kontrollerende myndigheder.
 Stk. 5. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 3 efterse de  

 pågældende virksomheders varebeholdninger samt det i stk. 4, 2. pkt., nævnte  

 materiale, som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 omhandlede  

 forordninger.
 Stk. 6. Landbrugs- og fiskeriministeren kan fastsætte regler om  

 kontrol med de oplysninger, der skal danne grundlag for udbetaling af ydelser  

 eller opkrævning af afgifter i henhold til de i § 1 omhandlede forordninger.
 Stk. 7. Den, som modtager ydelser, eller som skal betale afgifter  

 i henhold til de i § 1 omhandlede forordninger, skal opbevare det i stk. 4,  

 2. pkt., nævnte materiale i mindst 5 år regnet fra udløbet af det år, hvori  

 ydelse er modtaget eller afgift er betalt.
 Stk. 8. Landbrugs- og fiskeriministeren kan fastsætte regler om,  

 at det skal være en betingelse for udbetaling af beløb i henhold til de i § 1  

 omhandlede forordninger, at modtageren angiver en konto i et pengeinstitut,  

 hvorpå beløbet kan indsættes.
 Stk. 9. Landbrugs- og fiskeriministeren kan fastsætte regler om  

 den regnskabsførelse m.v., der skal følges af virksomheder i forbindelse med  

 udbetaling af ydelser eller opkrævning af afgifter i henhold til de i § 1  

 omhandlede forordninger.
Stk. 10. Landbrugs- og fiskeriministeren kan fastsætte regler til  

 gennemførelse af de kontrolforanstaltninger, der følger af de i § 1  

 omhandlede forordninger, herunder regler om installation, drift og  

 vedligeholdelse af udstyr om bord på fiskerfartøjer.
De kontrollerende  

 myndigheder har mod behørig legitimation uden retskendelse adgang til det  

 pågældende fartøj med henblik på at kontrollere det omhandlede udstyr.
 § 5. Landbrugs- og fiskeriministeren kan fastsætte regler om hel  

 eller delvis betaling for særlige tjenesteydelser, som de kontrollerende  

 myndigheder udfører efter anmodning.
Kapitel 2 Administration af produktionsafgifter m.v.
§ 6. Landbrugs- og fiskeriministeren kan efter indstilling fra de  

 i § 8, stk. 1, nævnte bestyrelser og efter indhentet udtalelse fra det i § 2  

 nævnte udvalg fastsætte regler om betaling af afgifter på fisk og  

 fiskerivarer, der landes, opdrættes, tilvirkes eller omsættes her i landet,  

 eller på tilsvarende varer, der indføres til landet, samt om, i hvilket  

 omfang sådanne afgifter skal refunderes for fisk og fiskerivarer, når disse  

 indgår som materiale i industrielt fremstillede varer.
Afgifterne indgår i de  

 særskilte fonde, hvor opkrævning finder sted.
 Stk. 2. Landbrugs- og fiskeriministeren fastsætter regler om  

 indbetalingen af de i stk. 1 nævnte offentlige midler.
§ 7. Fondenes midler anvendes til foranstaltninger og tilskud til  

 fiskepleje, forbedring og tilpasning af fiskeri- og akvakulturstrukturerne,  

 rådgivning, uddannelse, sygdomsforebyggelse, sygdomsbekæmpelse og kontrol  

 samt erhvervsøkonomiske foranstaltninger, herunder afsætningsfremme,  

 forskningsprojekter og forsøg, som er i fiskerierhvervets interesse, samt i  

 øvrigt til foranstaltninger, som landbrugs- og fiskeriministeren godkender.  

 Midlerne anvendes endvidere til dækning af omkostningerne ved kontrol med  

 midlernes korrekte anvendelse.
Midlerne skal anvendes inden for den del af  

 fiskerierhvervet, hvor de er opkrævet.
§ 8. Hver fond ledes af en bestyrelse, der udpeges af landbrugs-  

 og fiskeriministeren efter indhentet udtalelse fra de repræsentative  

 fiskeriorganisationer og salgs- og producentorganisationer,  

 Arbejderbevægelsens Erhvervsråd og Forbrugerrådet.
Fondenes vedtægter skal  

 godkendes af ministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf og  

 lovgivningen i øvrigt.
Landbrugs- og fiskeriministeren kan afsætte et  

 bestyrelsesmedlem, som har medvirket til beslutninger i strid med disse  

 bestemmelser.
 Stk. 3. Landbrugs- og fiskeriministeren kan meddele påbud til  

 bestyrelsen om at bringe forhold, der strider mod bestemmelser i dette  

 kapitel, mod regler fastsat i medfør heraf og mod lovgivningen i øvrigt, i  

 overensstemmelse med bestemmelsen.
Stk. 4. Afgørelser, der træffes af en bestyrelse, kan indbringes  

 for landbrugs- og fiskeriministeren inden 4 uger efter, at afgørelsen er  

 meddelt klageren.
Ministeren kan ændre bestyrelsens afgørelser, uden at der  

 foreligger klage.
 § 9. Budgetter og regnskaber for de enkelte fonde skal godkendes  

 af landbrugs- og fiskeriministeren efter indstilling fra den pågældende  

 bestyrelse og efter indhentet udtalelse fra det i § 2 nævnte udvalg.
Stk. 2. Landbrugs- og fiskeriministeren kan fastsætte regler for  

 fondene om udarbejdelsen af budgetter og regnskaber samt om administration og  

 revision.
Fondenes regnskaber skal revideres af statsautoriserede eller  

 registrerede revisorer.
 § 10. Enhver skal efter anmodning fra landbrugs- og  

 fiskeriministeren meddele de oplysninger, der skønnes nødvendige i  

 forbindelse med opkrævning og anvendelse af de i § 6, stk. 1, nævnte midler.
 Stk. 2. Landbrugs- og fiskeriministeren kan fastsætte regler om  

 kontrol med disse oplysninger.
 Stk. 3. Landbrugs- og fiskeriministeren kan fastsætte regler om  

 den regnskabsførelse m.v., der skal følges af virksomheder i forbindelse med  

 opkrævning og anvendelse af de i § 6, stk. 1, nævnte midler.
Stk. 4. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til enhver  

 virksomhed, der skal betale afgifter efter regler fastsat i medfør af § 6,  

 stk. 1. De kontrollerende myndigheder er berettiget til at efterse de  

 pågældendes varebeholdninger, forretningsbøger, øvrigt regnskabsmateriale,  

 ledsagedokumenter og korrespondance m.v., herunder også materiale i  

 elektronisk form.
Den, der skal betale afgifter, og dennes beskæftigede skal  

 yde den fornødne vejledning og hjælp ved foretagelsen af ovennævnte eftersyn,  

 og det nævnte materiale skal på begæring udleveres eller indsendes til de  

 kontrollerende myndigheder.
 § 11. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtige at  

 erstatte denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, til hvem revisionen er overdraget, erstatningsansvarlige.
 Stk. 3. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller landbrugs- og fiskeriministeren.
 § 12. Landbrugs- og fiskeriministeren meddeler ved hvert finansårs  

 udløb et af Folketinget nedsat udvalg, hvilke midler der er indgået i  

 fondene, og hvorledes midlerne er anvendt.
 § 13. Landbrugs- og fiskeriministeren kan efter indhentet  

 udtalelse fra det i § 2 nævnte udvalg fastsætte regler om betaling af  

 afgifter som betingelse for udstedelse og opretholdelse af tilladelser til  

 deltagelse i bestemte, særligt afgrænsede fiskerier, som kræver særlige  

 biologiske undersøgelser.
Stk. 2. Afgifterne indbetales til Landbrugs- og  

 Fiskeriministeriet.
Landbrugs- og fiskeriministeren kan fastsætte regler om  

 indbetalingen af disse offentlige midler.
 Stk. 3. Midlerne skal anvendes til videnskabeligt arbejde i  

 forbindelse med de pågældende fiskerier.
 Stk. 4. Bestemmelserne i § 10, stk. 1-3, finder tilsvarende  

 anvendelse.
Kapitel 3 Fællesbestemmelser § 14. Beløb, der er fastsat ved forordning, eller som omfattes af  

 regler fastsat i henhold til denne lov, og som ikke betales rettidigt til den  

 afgiftsopkrævende myndighed, tillægges en rente på 1,3 pct. månedligt for  

 hver påbegyndt måned fra forfaldsdagen at regne, medmindre andet er fastsat  

 ved forordning.
Den tillagte rente udgør dog mindst 50 kr.
Stk. 2. Medmindre andet er fastsat ved forordning, tillægges  

 uretmæssigt modtagne beløb, der ikke tilbagebetales inden udløbet af en  

 frist, der fastsættes af den udbetalende myndighed, den i stk. 1 nævnte rente  

 fra fristens udløb.
Det gælder dog kun, såfremt myndigheden samtidig med at  

 kræve tilbagebetaling giver underretning om pligten til at betale rente.
 § 15. Der er udpantningsret for beløb, som betales i henhold til  

 de i § 1 omhandlede forordninger, for det i § 5 nævnte gebyr, for de i § 6 og  

 § 13 omhandlede afgifter, for de i § 14 nævnte rentebeløb og for de efter §  

 19 vedtagne bøder.
§ 16. Landbrugs- og fiskeriministeren kan fastsætte regler,  

 hvorefter visse afgørelser eller dispositioner i henhold til de i § 1  

 omhandlede forordninger kan træffes af bestemte brancheorganisationer,  

 producentorganisationer eller sammenslutninger heraf.
Disse afgørelser kan  

 indbringes for ministeren inden 4 uger, efter at afgørelsen er meddelt  

 klageren.
Afgørelsen skal indeholde oplysning om klageadgang og om fristen  

 herfor.
Ministeren kan ændre afgørelsen, uden at der foreligger klage.
Stk. 2. Landbrugs- og fiskeriministeren kan henlægge sine  

 beføjelser efter loven til en institution under ministeriet eller en anden  

 statslig institution.
Ministeren kan i forbindelse hermed fastsætte regler om  

 adgangen til at klage over denne myndigheds afgørelser, herunder om at klage  

 ikke skal kunne indbringes for anden administrativ myndighed.
Kapitel 4 Straffebestemmelser m.v.
§ 17. Medmindre højere straf er forskyldt efter anden lovgivning,  

 straffes med bøde den, der 1) overtræder § 4, stk. 4, 3. pkt., § 4, stk. 7, og § 10, stk. 4, 3. pkt., 2) til brug for afgørelser, der træffes i henhold til de i § 1 omhandlede  

 forordninger, i henhold til denne lovs kapitel 2 i forbindelse med  

 indbetaling eller udbetaling af de i kapitel 2 omtalte midler, i øvrigt i  

 henhold til denne lov eller de i medfør af loven fastsatte regler afgiver  

 urigtige eller vildledende oplysninger eller fortier oplysninger af betydning  

 for sagens afgørelse eller handler i strid med vilkår, der er fastsat i en  

 sådan afgørelse, eller som forsøger herpå, 3) i øvrigt undlader at afgive oplysninger, der er afkrævet den pågældende  

 i henhold til de i § 1 omhandlede forordninger, i henhold til denne lov eller  

 de i medfør af loven fastsatte regler, eller som afgiver urigtige eller  

 vildledende oplysninger om sådanne forhold, 4) udfører eller indfører varer i strid med de i § 1 omhandlede  

 forordninger, eller som overtræder de kvalitets- og handelsnormer, der er  

 fastsat i disse forordninger, eller som i øvrigt overtræder de i § 1  

 omhandlede forordninger, eller som forsøger herpå, 5) undlader at efterkomme et af landbrugs- og fiskeriministeren meddelt  

 påbud i medfør af § 8, stk. 3, og 6) forsætligt eller groft uagtsomt overtræder sin forpligtelse efter § 8,  

 stk. 2, 1. pkt.
 Stk. 2. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne eller  

 forsøg herpå.
 Stk. 3. Den, der begår et forhold som nævnt i stk. 1, nr. 2, eller  

 i de i medfør af stk. 2 fastsatte regler med forsæt til at unddrage sig eller  

 andre betaling af afgifter i henhold til de i § 1 omhandlede forordninger  

 eller i henhold til regler fastsat i medfør af § 6 eller § 13 eller med  

 forsæt til at opnå uberettiget udbetaling eller refusion af ydelser til sig  

 eller andre i henhold til de i § 1 omhandlede forordninger eller i henhold  

 til § 7 eller regler fastsat i medfør af § 6 eller § 13 straffes med bøde,  

 hæfte eller fængsel indtil 2 år, under skærpende omstændigheder indtil 4 år.
Stk. 4. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller af et kommunalt fællesskab, der er omfattet af § 60 i lov om  

 kommunernes styrelse, kan der pålægges kommunen eller det kommunale  

 fællesskab som sådant bødeansvar.
 § 18. Ransagning i sager om overtrædelse af forhold som nævnt i §  

 17, stk. 1, eller i de i medfør af § 17, stk. 2, fastsatte regler kan ske i  

 overensstemmelse med retsplejelovens bestemmelser om ransagning i sager, som  

 efter loven kan medføre frihedsstraf.
§ 19. Landbrugs- og fiskeriministeren kan i sager om  

 overtrædelser, der skønnes ikke at medføre højere straf end bøde, i et  

 bødeforelæg tilkendegive den pågældende, at sagen kan afgøres uden retslig  

 forfølgning.
Dette forudsætter dog, at den pågældende erklærer sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
På samme måde kan krav om konfiskation, herunder værdikonfiskation,  

 vedtages uden retslig forfølgning.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejelovens § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 20. § 44 om konfiskation og § 46 om tilbageholdelse af  

 udenlandske fartøjer i lov om saltvandsfiskeri finder anvendelse ved  

 overtrædelse af de i § 1 omhandlede forordninger, bestemmelserne i denne lov  

 eller regler fastsat i medfør af loven.
Kapitel 5 Ikrafttrædelse m.v.
§ 21. Landbrugs- og fiskeriministeren fastsætter tidspunktet for  

 lovens ikrafttræden.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Lov om administration af Det Europæiske Økonomiske  

 Fællesskabs forordninger om etablering af en fælles strukturpolitik for  

 fiskerisektoren og om den fælles markedsordning for fiskerivarer m.v., jf.  

 lovbekendtgørelse nr. 636 af 17. juli 1992, ophæves på et tidspunkt, som  

 fastsættes af landbrugs- og fiskeriministeren.
 Stk. 3. Regler fastsat med hjemmel i den gældende lov om  

 administration af Det Europæiske Økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.v. forbliver i kraft, indtil de afløses af  

 eller ophæves ved regler fastsat med hjemmel i denne eller andre love, og  

 overtrædelse af disse regler eller forsøg herpå kan straffes efter kapitel 4.
 § 22. Loven gælder ikke for Færøerne og Grønland.
 (* 1) Lov nr. 380 trådte i kraft den 7. juni 1991.
 (* 2) Lov nr. 265 trådte i kraft den 9. maj 1993.
 (* 3) Lov nr. 290 trådte i kraft den 29. april 1994.
