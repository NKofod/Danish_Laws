I medfør af § 25 b, stk. 8, i lov om Arbejdsmarkedets Tillægspension, jf. lovbekendtgørelse nr. 280 af 1. maj 1995, med senere ændringer fastsættes følgende:
Generelle principper § 1.  Posterne i årsregnskabet værdiansættes i  

 overensstemmelse med følgende almindelige principper:
Stk. 2.  De almindelige principper i stk. 1 kan fraviges  

 i undtagelsestilfælde.
Eventuelle fravigelser skal anføres i noterne og  

 behørigt begrundes, ligesom deres indvirkning - herunder så vidt muligt den  

 beløbsmæssige indvirkning - på ATP's aktiver og passiver, dets økonomiske  

 stilling og resultat skal angives.
§ 2.  Fraviges § 1, stk. 1, nr. 2, skal årsregnskabet  

 for det år, hvori ændringen finder sted, udarbejdes efter den nye metode.
Den  

 samlede beløbsmæssige indvirkning på selskabets aktiver og passiver, dets  

 økonomiske stilling og resultat anføres i noterne.
 Stk. 2.  De pågældende poster ændres i overensstemmelse  

 med den nye metode i åbningsbalancen for det år, hvori ændringen finder sted.
Fastforrentede lån og værdipapirer § 3.  Fastforrentede lån og værdipapirer ansættes til  

 anskaffelsesprisen reguleret for den ændring, der ved konstant effektiv rente  

 fremkommer som følge af forkortelsen af restløbetiden.
 Stk. 2.  Aktiver omfattet af stk. 1 nedskrives til en  

 skønnet værdi, hvis det vurderes, at debitor ikke vil kunne opfylde sin  

 betalingspligt.
Konvertible obligationer § 4.  Konvertible obligationer værdiansættes efter  

 reglerne i § 6.
Datterselskaber § 5.  Kapitalandele i dattervirksomheder værdiansættes  

 til disses regnskabsmæssige indre værdi ifølge dattervirksomhedens seneste  

 årsregnskab.
 Stk. 2.  Hvis en dattervirksomheds aktiver og passiver  

 er værdiansat efter metoder, der afviger fra ATP's, skal disse aktiver og  

 passiver værdiansættes påny efter ATP's metoder til brug for ansættelsen til  

 indre værdi efter stk. 1, og for opgørelsen af dattervirksomhedens resultat,  

 medmindre indvirkningen af denne nye værdiansættelse er af uvæsentlig  

 betydning i forhold til formålet i lovens § 25 b, stk. 2.
Andre værdipapirer § 6.  Værdipapirer, der ikke omfattes af §§ 3 eller 5,  

 og som er genstand for offentlig kursnotering, ansættes til den på  

 balancetidspunktet senest noterede officielle kurs, der udtrykker den daglige  

 gennemsnitskurs, hvortil værdipapiret er handlet, eller til  

 anskaffelsesprisen.
Forefindes ikke en officiel kurs, der udtrykker den  

 daglige gennemsnitskurs, anvendes en anden egnet officiel kurs.
 Stk. 2.  Såfremt anskaffelsesværdimetoden anvendes, skal  

 værdipapiret ansættes til en værdi, der svarer til mindst 75 pct. af den  

 senest noterede officielle kurs, der udtrykker den daglige gennemsnitskurs,  

 hvortil værdipapiret er handlet,. Forefindes der ikke en officiel kurs, der  

 udtrykker den daglige gennemsnitskurs, anvendes en anden egnet officiel kurs.
 Stk. 3.  Er værdien af et aktiv lavere end den værdi,  

 hvortil det kan opføres efter stk. 1 eller 2 af årsager, som ikke kan antages  

 at være forbigående, skal det pågældende aktiv nedskrives til den lavere  

 værdi.
 Stk. 4.  Er et aktiv nedskrevet efter stk. 3, skal  

 årsagen hertil oplyses i en note.
 Stk. 5.  Ansættelse til den i stk. 4 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 Stk. 6.  Hvis stk. 2 anvendes, skal bestemmelsen  

 anvendes på alle aktiver i balancen, der er omfattet af denne bestemmelse.  

 Reguleringer efter stk. 2, skal foretages efter et ensartet princip, der  

 systematisk skal finde anvendelse år efter år.
 § 7.  Kapitalandele, der ikke er omfattet af § 5 eller  

 § 6, ansættes til en skønnet markedsværdi med udgangspunkt i det senest  

 foreliggende årsregnskab for den pågældende virksomhed.
 § 8.  Andre værdipapirer samt udlån ansættes til en  

 skønnet markedsværdi.
 Stk. 2.  Variabelt forrentede obligationer ansættes til  

 anskaffelsesprisen.
Andre udlån § 9.  Lån ydet i henhold til lovens § 26, stk. 3,  

 ansættes til restgælden.
 Stk. 2.  Aktiver omfattet af stk. 1 nedskrives til en  

 skønnet værdi, hvis det vurderes, at debitor ikke vil kunne opfylde sin  

 betalingspligt.
Terminsforretninger § 10.  Terminsforretninger, købs- og salgsrettigheder  

 ansættes til den markedsværdi, kontrakterne har på balancetidspunktet.
Fast ejendom § 11.  Grunde og bygninger ansættes til markedsværdi,  

 hvorved forstås den pris, hvortil de skønnes at kunne sælges på  

 balancetidspunktet ved privat aftale mellem en salgsinteresseret ejer og en  

 uafhængig køber, idet det forudsættes, at ejendommen er udbudt til offentligt  

 salg, at handelen kan finde sted under normale markedsvilkår, og at der under  

 hensyn til ejendommens karakter er normal tid til salgsforhandlinger.
 Stk. 2.  Grundes og bygningers markedsværdi efter stk. 1  

 fastlægges efter Finanstilsynets nærmere retningslinier herom.
 § 12.  Grunde og bygninger kan uanset § 11  

 værdiansættes til deres anskaffelsespris eller den efter stk. 4 opgjorte  

 højere værdi.
 Stk. 2.  Anvendes stk. 1 og er værdien opgjort efter §  

 11 lavere end anskaffelsesprisen af årsager, som ikke kan antages at være  

 forbigående, skal grunden eller bygningen nedskrives til denne lavere værdi.
 Stk. 3.  Ansættelse til den i stk. 2 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 Stk. 4.  Såfremt stk. 1 anvendes, kan værdien af grunde  

 og bygninger opskrives til en højere værdi end anskaffelsesprisen, når  

 værdien opgjort efter § 11 er væsentlig højere end anskaffelsesprisen eller  

 den værdi, hvortil grunden eller bygningen er optaget i balancen for det  

 foregående regnskabsår, hvis værdiforøgelsen må antages at være af varig  

 karakter.
Stk. 5.  Hvis stk. 1 anvendes, skal bestemmelsen  

 anvendes på alle ATP's grunde og bygninger.
Opskrivninger efter stk. 4 skal  

 foretages efter et ensartet princip, der systematisk skal finde anvendelse år  

 efter år.
Andet § 13.  Inventar, edb-anlæg, biler mv. ansættes til  

 disses anskaffelsespris formindsket ved afskrivninger, der tilsigter en  

 systematisk afskrivning af aktiverne over deres brugstid.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen.
 § 14.  Poster i balancen i fremmed mønt omregnes til  

 danske kroner efter den ved regnskabsårets slutning noterede valutakurs.
 § 15.  Af- og nedskrivninger samt opskrivninger skal  

 indgå i resultatopgørelsen.
 § 16.  Udgifter til Immaterielle aktiver,  

 herunder udgifter til indretning af lejede lokaler, kan efter tilladelse fra  

 Finanstilsynet opføres som Immaterielle aktiver, der afskrives  

 systematisk over en periode på højst 5 år, hvis de ikke udgiftsføres straks.
§ 17.  Anskaffelser til under kr. 250.000 afskrives  

 straks.
Denne beløbsgrænse udgør pr. 1. januar 1997 og fremefter kr. 500.000.
 § 18.  Bekendtgørelsen træder i kraft den 13. januar  

 1996 og finder anvendelse første gang i forbindelse med udarbejdelse af  

 årsregnskab for 1995.
 Stk. 2.  For regnskabsåret 1995 og 1996 er den i § 6,  

 stk. 2, fastsatte procentgrænse for fastsættelse af værdien af de pågældende  

 værdipapirer henholdsvis 55 og 65 pct.
