(Til rektorerne ved lærerseminarierne) Med henvisning til § 38, stk. 3 i bekendtgørelse nr. 555 af 31. oktober  

 1975 som ændret ved bekendtgørelse nr. 474 af 26. august 1982 og  

 direktoratets cirkulæreskrivelse af 17. januar 1983 fastsættes følgende:
 En studerende, der ved den interne vurdering i obligatorisk speciale får  

 bedømmelsen »ikke bestået«, har ret til at deltage i en ekstern  

 prøve under medvirken af en beskikket censor.
 Den eksterne prøve kan dog tidligst finde sted 2 måneder efter den interne  

 vurdering.
 En skriftlig orientering om undervisningen i obligatorisk speciale  

 fremsendes fra holdets hovedlærer til censor sammen med den studerendes  

 opgave senest 2 uger før prøven finder sted.
Opnår den studerende ved den eksterne prøve vurderingen »ikke  

 bestået«, henvises den studerende til at deltage i undervisningen på den  

 efterfølgende årgang i det obligatoriske speciale.
Herefter vil den  

 studerende kunne deltage i fremlæggelsen ved den interne vurdering, næste  

 gang denne afholdes.
Hvis den studerende for anden gang opnår vurderingen »ikke  

 bestået«, kan der afholdes endnu en ekstern prøve.
Opnår den studerende  

 da bedømmelsen »ikke bestået«, gives der ikke yderligere  

 prøvemuligheder, medmindre der efter direktoratets vurdering foreligger  

 ganske særlige omstændigheder.
 Undervisningsministeriet, den 6.  

 november 1984.
 P.d.v.
