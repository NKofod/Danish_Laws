 Ligningsrådet har i medfør af § 13 i lov nr. 824 af 19. december 1989 om  

 skattemyndighedernes organisation og opgaver m.v. (skattestyrelsesloven)  

 godkendt følgende retningslinier for advokaters, revisorers og tilsvarende  

 liberale erhvervs indtægtsføring af honorarer.
1. Honorarer skal indtægtsføres løbende, når der er erhvervet  

 endelig ret til beløbet.
Dette er tilfældet, når en sag er moden til  

 afregning.
Acontohonorarer, der kan udskrives f.eks. efter aftale med klienten eller  

 efter branchekutyme, skal indtægtsføres løbende, uanset at der ikke er vundet  

 endelig ret til beløbet.
Afholdte driftsudgifter fratrækkes løbende, jf.  

 statsskattelovens § 6 a.
2. I stedet for indtægtsføring efter pkt. 1 kan advokater,  

 revisorer og udøvere af tilsvarende liberale erhverv vælge at aktivere de  

 direkte omkostninger, der relaterer sig til regnskabsperiodens uafsluttede  

 opgaver.
Totalhonoraret indtægtsføres i det år, hvor opgaven er afsluttet, og  

 endelig ret er vundet til beløbet.
Samtidig udgiftsføres tidligere aktiverede  

 igangværende arbejder vedrørende den pågældende opgave.
3. Det opgørelsesprincip, som bruges for 1996, skal anvendes i de  

 efterfølgende år.
Er der i en virksomhed flere indehavere, skal samtlige  

 indehavere anvende samme princip.
 4. Cirkulæret har virkning fra og med indkomståret 1996.
