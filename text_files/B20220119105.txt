Bekendtgørelse om lister over smitsomme sygdomme til lov om hold af dyr og anmeldepligt af sygdommene I medfør af § 25, § 29 § 67 og § 70, stk. 3, i lov om hold af dyr, jf. lovbekendtgørelse nr. 9 af 6. januar 2022, og § 11, stk. 1, i lov om dyrlæger, jf. lovbekendtgørelse nr. 1523 af 26. oktober 2020, fastsættes efter bemyndigelse i henhold til § 7, nr. 1 og 2, og § 10, stk. 1, nr. 1, 3 og 5, i bekendtgørelse nr. 1721 af 30. november 2020 om Fødevarestyrelsens opgaver og beføjelser:
 § 1. Bekendtgørelsen fastsætter lister over overførbare dyresygdomme til Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (dyresundhedsloven) samt til lov om hold af dyr.
Stk. 2. Bekendtgørelsen finder anvendelse på de personer, som har dyr i sin varetægt, samt dyrlæger og ansatte på diagnostiske laboratorier.
Disse personer har pligt til at anmelde dyresygdomme, der er opført på liste 1 eller 2 i bilag 1.
 Stk. 3. Anmeldepligten gælder for de listeopførte dyresygdomme uanset hvilken dyreart, herunder vildtlevende dyr, der er mistænkt for sygdommen eller uanset hvor sygdommen konstateres.
 Stk. 4. Dyresygdomme der er opført på liste 3 eller 4 i bilag 1 kan bekæmpes.
 § 2. De personer, som har dyr i sin varetægt, skal underrette en dyrlæge ved mistanke om en anmeldepligtig dyresygdom, eller ved abnorm dødelighed og andre tegn på alvorlig sygdom, herunder ved markante fald i produktionen af ukendte årsager, med henblik på yderligere undersøgelser, herunder prøveudtagning til laboratorieundersøgelse, når situationen kræver det.
 § 3. Dyrlæger og ansatte på diagnostiske laboratorier skal ved mistanke om en sygdom, der er opført på liste 1, straks anmelde mistanken til Fødevarestyrelsen.
 Stk. 2. En dyrlæge skal ved mistanke om en sygdom, der er opført på liste 1, blive på husdyrbruget, indtil Fødevarestyrelsen ankommer, medmindre der foreligger anden aftale med Fødevarestyrelsen.
 Stk. 3. Dyrlægen må ikke i 48 timer efter det seneste besøg på et husdyrbrug med mistanke om en sygdom, der er opført på liste 1, have direkte eller indirekte kontakt med dyr, der kan smittes af den mistænkte sygdom, medmindre mistanken i mellemtiden er afkræftet eller andet er aftalt med Fødevarestyrelsen.
 Stk. 4. Følgende sygdomme er undtaget fra kravet i stk. 2 og 3:
 1) Paratuberkulose.
 2) Porcin reproduktions- og respirationssygdom.
 3) Infektion med equin arteritis-virus.
 4) Kontagiøs equin metritis.
 5) Mycoplasmose hos fugle (Mycoplasma gallisepticum og M. melagridis).
 6) Koi herpes virus.
 Stk. 5. Dyrlæger og ansatte på diagnostiske laboratorier skal underrette Fødevarestyrelsen ved påvisning af en af de sygdomme der er opført på liste 1.
 § 4. Dyrlæger skal, medmindre andet er aftalt med Fødevarestyrelsen, ved mistanke om forekomst af en sygdom, der er opført på liste 2, udtage og indsende materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
 Stk. 2. Dyrlæger og ansatte på diagnostiske laboratorier skal underrette Fødevarestyrelsen ved påvisning af en af de sygdomme der er opført på liste 2.
 § 5. Med bøde straffes den, der:
1) undlader at kontakte Fødevarestyrelsen efter § 3, stk. 1, og § 4, stk. 2, 2) overtræder § 2, § 3, stk. 2, og § 4, stk. 1, eller 3) uden aftale med Fødevarestyrelsen udøver arbejde efter § 3, stk. 3.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft den 27. august 2022.
 Stk. 2. Bekendtgørelse nr. 1007 af 27. juni 2022 om lister over smitsomme sygdomme til lov om hold af dyr og anmeldepligt af sygdommene ophæves.
Fødevarestyrelsen, den 24. august 2022 P.D.V.  Charlotte Vilstrup / Jacob Neumann Freisleben Bilag 1 Liste 1 Anmeldelse Listen omfatter sygdomme, hvor en dyrlæge skal tilkaldes, og hvor dyrlægen straks skal anmelde mistanken til Fødevarestyrelsen.
Sygdomme hos flere dyrearter Ebolavirussygdom infektion med Aujeszkys sygdom-virus infektion med bluetonguevirus (serotype 1-24) infektion med Brucella abortus, B. melitensis, B. suis infektion med Mycobacterium tuberculosis-kompleks (M. bovis, M. caprae, M. tuberculosis) infektion med rabiesvirus infektion med Rift Valley-feber-virus japansk hjernebetændelse miltbrand mund- og klovesyge Nipah-virus-hjernebetændelse paratuberkulose Q-feber Surra (Trypanosoma evansi) transmissibel spongiform encephalopati (TSE), herunder bovin spongiform encephalopati (BSE) vesikulær stomatitis vestnilfeber Infektion med abekoppevirus Sygdomme hos hjortedyr chronic wasting disease (CWD) infektion med epizootisk hæmoragi-virus Sygdomme hos kvæg m.v.
bovin genital campylobakteriose bovin virusdiarré enzootisk kvægleukose infektion med kvægpestvirus infektion med lumpy skin disease-virus infektion med Mycoplasma mycoides subsp. mycoides SC (oksens ondartede lungesyge) infektiøs bovin rhinotracheitis/infektiøs pustuløs vulvovaginitis trichomoniasis Sygdomme hos svin afrikansk svinepest infektion med porcin reproduktions- og respirationssygdom-virus klassisk svinepest smitsomt blæreudslæt hos svin Sygdomme hos får og geder epididymitis hos får (Brucella ovis) fåre- og gedekopper infektion med fåre- og gedepestvirus ondartet lungesyge hos geder scrapie (klassisk og atypisk) Sygdomme hos heste afrikansk hestepest equin infektiøs anæmi hesteencephalomyelitis (østlig og vestlig) infektion med Burkholderia mallei (snive) Dourine (ondartet beskelersyge) infektion med equin arteritis-virus kontagiøs equin metritis venezuelansk hesteencephalomyelitis Sygdomme hos fjerkræ og andre fugle højpatogen aviær influenza infektion med lavpatogen aviær influenza-virus infektion med Newcastle disease-virus infektion med paramyxovirus 1(PMV-1) hos duer infektion med Salmonella Pullorum, S.
Gallinarum, S. arizonae Mycoplasmose hos fugle (Mycoplasma gallisepticum og M. melagridis) ornitose Sygdomme hos pelsdyr og kaniner infektion med SARS-CoV-2 (COVID-19) hos mink og ildere i en besætning, der har pligt til at lade sig registrere i Det Centrale Husdyrbrugsregister transmissibel minkencephalopati (TME) Sygdomme hos akvakulturdyr epizootisk hæmatopoietisk nekrose epizootisk ulcerativt syndrom (EUS) forårsviræmi hos karper infektion med Bonamia exitiosa infektion med Bonamia ostreae infektion med HPR-deleteret infektiøs lakseanæmi-virus infektion med HPR0 infektiøs lakseanæmi-virus infektion med Marteilia refringens infektion med Microcytos mackini infektion med Perkinsus marinus infektion med Perkinsus olseni infektion med Salmonid alphavirus (SAV) infektion med Taura-syndrom-virus infektion med white spot syndrome-virus infektion med yellow head disease-virus infektiøs hæmatopoietisk nekrose koi-herpesvirus-sygdom Oncorhynchus masou virus viral hæmoragisk septikæmi Sygdomme hos padder infektion med Batrachochytrium salamandrivorans Liste 2 Anmeldelse Listen omfatter sygdomme, hvor en dyrlæge skal tilkaldes, og hvor der ved konstatering skal ske anmeldelse til Fødevarestyrelsen.
Sygdomme hos flere dyrearter infektion med SARS-CoV-2 (COVID-19) undtagen mink og ildere i en besætning, der har pligt til at lade sig registrere i Det Centrale Husdyrbrugsregister infestering med Echinococcus granulosus infestering med Echinococcus multilocularis leptospirose hos kvæg eller svin salmonellose trikinose tularæmi Sygdomme hos svin cysticerkose hos svin overførbar gastroenteritis porcin epidemisk diarré (PED) smitsom svinelammelse Sygdomme hos får og geder caprin arthritis/encephalitis maedi-visna Sygdomme hos fjerkræ og andre fugle fjerkrækolera infektiøs laryngotracheitis (ILT) Sygdomme hos pelsdyr og kaniner plasmacytose viral hæmoragisk sygdom hos kaniner Sygdomme hos akvakulturdyr bakteriel nyresyge infektiøs pankreasnekrose (IPN) lakselus (Lepeophtheirus salmonis) Sygdomme hos padder infektion med Batrachochytrium dendrobatidis infektion med ranavirus Liste 3 Bekæmpelse Listen omfatter sygdomme af væsentlig samfundsøkonomisk betydning.
Sygdomme hos flere dyrearter infektion med bluetongue-virus (serotype 1-24) infektion med Brucella abortus, B. melitensis, B. suis infektion med Mycobacterium tuberculosis-kompleks (M.bovis, M. caprae, M. tuberculosis) infektion med rabiesvirus hos andre dyr end flagermus infektion med Rift Valley-feber-virus japansk hjernebetændelse miltbrand mund- og klovesyge Q-feber transmissibel spongiform encephalopati (TSE), herunder bovin spongiform encephalopati (BSE) vesikulær stomatitis vestnilfeber Sygdomme hos hjortedyr chronic wasting disease (CWD) infektion med epizootisk hæmoragi-virus Sygdomme hos kvæg infektion med kvægpestvirus infektion med lumpy skin disease-virus infektion med Mycoplassma mycoides subsp. mycoides SC (oksens ondartede lungesyge) Sygdomme hos svin afrikansk svinepest klassisk svinepest Nipah-virus-hjernebetændelse smitsomt blæreudslæt hos svin Sygdomme hos får og geder fåre- og gedekopper infektion med fåre- og gedepestvirus ondartet lungesyge hos geder scrapie (klassisk og atypisk) Sygdomme hos heste afrikansk hestepest infektion med Burkholderia mallei (snive) Sygdomme hos fjerkræ og andre fugle højpatogen aviær influenza infektion med lavpatogen aviær influenza-virus infektion med Newcastle disease-virus Sygdomme hos pelsdyr infektion med SARS-CoV-2 (COVID-19) hos mink og ildere i en besætning, der har pligt til at lade sig registrere i Det Centrale Husdyrbrugsregister Sygdomme hos akvakulturdyr epizootisk hæmatopoietisk nekrose infektion med Microcytos mackini infektion med Perkinsus marinus infektion med Perkinsus olseni infektion med Taura-syndrom-virus infektion med yellow head disease-virus Liste 4 Bekæmpelse Listen omfatter sygdomme af produktionsmæssig betydning.
