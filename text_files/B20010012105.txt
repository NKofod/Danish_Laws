Bekendtgørelse om årsregnskab  

 for  

 Arbejdsmarkedets Erhvervssygdomssikring I medfør af § 57 E, stk. 2, i lov om sikring mod  

 følger af arbejdsskade, jf. lovbekendtgørelse nr. 943 af 16.  

 oktober 2000, fastsættes:
Kapitel 1 Anvendelsesområde og definitioner § 1. Arbejdsmarkedets Erhvervssygdomssikring skal  

 udarbejde årsregnskab efter reglerne i denne  

 bekendtgørelse.
 Stk. 2. Arbejdsmarkedets Erhvervssygdomssikring benævnes  

 i det følgende AES.
 § 2. I denne bekendtgørelse forstås  

 ved:
 1)	Kapitalandele: andele i aktieselskaber (aktier), andele i  

 anpartsselskaber (anparter) samt andele i andre virksomheders  

 egenkapital.
2)	Associerede virksomheder: virksomheder, der ikke er  

 dattervirksomheder, men i hvilke AES og AES's eventuelle dattervirksomheder  

 hver for sig eller samlet besidder kapitalandele og udøver en  

 betydelig indflydelse på den driftsmæssige og finansielle  

 ledelse.
AES formodes at udøve betydelig indflydelse på en  

 virksomhed, hvis AES og dets eventuelle dattervirksomheder besidder 20 pct.  

 eller mere af stemmerettighederne i virksomheden.
 3)	Dattervirksomheder: virksomheder, hvori AES:
a)	besidder flertallet af stemmerettighederne, b)	besidder kapitalandele og har ret til at udnævne eller  

 afsætte et flertal af medlemmerne i virksomhedens bestyrelse, direktion  

 eller tilsvarende ledelsesorgan, c)	besidder kapitalandele og har ret til at udøve en bestemmende  

 indflydelse over virksomheden på grundlag af vedtægter eller  

 aftale med denne i øvrigt, d)	besidder kapitalandele og på grundlag af aftale med andre, der  

 besidder kapitalandele, råder over flertallet af stemmerettighederne i  

 virksomheden, eller e)	besidder kapitalandele og udøver en bestemmende  

 indflydelse.
Kapitel 2 Bestemmelser om opstilling af balance og  

 resultatopgørelse § 3. Balance og resultatopgørelse skal  

 opstilles i skematisk form i overensstemmelse bilag 1 og 2.
 Stk. 2. Opstilling af balance og resultatopgørelse  

 må kun ændres fra det ene år til det andet, hvis  

 særlige forhold tilsiger dette. Ændringen skal anføres i  

 noterne og behørigt begrundes.
 § 4. De i skemaerne i bilag 1 og 2 angivne poster  

 skal anføres særskilt og i den angivne rækkefølge.  

 Under forudsætning af at opstillingsskemaernes struktur opretholdes,  

 kan der foretages en mere detaljeret opdeling, og der kan tilføjes nye  

 poster, når disses indhold ikke er dækket af en eksisterende  

 post.
 Stk. 2. Poster, der kun indeholder ubetydelige beløb,  

 kan sammendrages med andre poster.
§ 5. Ved hver post i balance og  

 resultatopgørelse anføres de tilsvarende beløb for det  

 foregående regnskabsår.
Hvis beløbene ikke er  

 sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal  

 angives og behørigt begrundes i noterne.
 Stk. 2. Poster i balance og resultatopgørelse, som ikke  

 indeholder noget beløb, skal kun medtages, hvis det foregående  

 årsregnskab indeholder en sådan post.
 § 6. Modregning mellem aktiv- og passivposter  

 eller mellem udgifts- og indtægtsposter er ikke tilladt, medmindre  

 andet fremgår af denne bekendtgørelse.
 § 7. Hvis et aktiv eller passiv henhører  

 under flere poster i opstillingsskemaet, skal dets forbindelse med andre  

 poster angives enten under den post, hvor det er opført, eller i  

 noterne, hvis denne angivelse er nødvendig for forståelsen af  

 årsregnskabet.
Kapitel 3 Særlige bestemmelser for enkelte poster i  

 resultatopgørelsen § 8. Under underpost 1.1. Bruttobidrag  

 opføres de bidrag, AES i regnskabsåret har modtaget eller har  

 fået til gode, når den periode bidragene dækker er  

 påbegyndt før regnskabsårets afslutning.
Bruttobidrag  

 opføres med fradrag af ristornerede bidragsbeløb og afgifter  

 til offentlige myndigheder opkrævet sammen med bidragene.
 Stk. 2. Under underpost 1.2. Afgivne  

 forsikringspræmier opføres beløb AES i  

 regnskabsåret har betalt til eller er blevet genforsikringsselskaber  

 skyldige for genforsikringsdækning.
 Stk. 3. Under underpost 1.3. Ændring i  

 bruttobidragshensættelser opføres forskellen mellem  

 bruttobidragshensættelserne ved regnskabsårets begyndelse og ved  

 regnskabsårets slutning, jf. § 14.
 Stk. 4. Under underpost 1.4. Ændring i  

 genforsikringsandel af bidragshensættelser opføres  

 forskellen mellem den andel af bruttobidragshensættelserne, der kan  

 henføres til genforsikringsdækning ved regnskabsårets  

 begyndelse og ved regnskabsårets slutning.
 Stk. 5. Den andel af forskelsbeløbene efter stk. 3  

 og 4, der kan henføres til valutaomregningsforskelle og til forskelle  

 i diskonteringsrente opføres ikke under posterne 1.3. og 1.4., men  

 under post 7.5 Kursgevinster og -tab m.v.
 Stk. 6. Under hovedposten 1. Bidragsindtægter f.e.r.  

 opføres resultatet af underposterne 1.1.-1.4.
§ 9. Under post 2. Teknisk rente f.e.r.  

 opføres et beregnet renteafkast af årets gennemsnitlige  

 hensættelser f.e.r.
Som rente anvendes gennemsnittet af den af  

 Københavns Fondsbørs ved udgangen af hver måned i  

 regnskabsåret offentliggjorte effektive gennemsnitsobligationsrente  

 før beskatning af samtlige obligationer med en restløbetid  

 på under 3 år.
Et tilsvarende beløb fradrages under post  

8. Overført til teknisk rente.
 Stk. 2. Den del af forøgelsen af hensættelserne,  

 der kan henføres til diskonteringen og eventuelt indexeringen,  

 fradrages i beløbet under post 2. Teknisk rente f.e.r.
 Stk. 3. Årets rente af genforsikringsdepoter skal  

 indgå i beløbet under post 2. Teknisk rente f.e.r.
 Stk. 4. Post 2. Teknisk rente f.e.r. forklares og  

 specificeres på de beløb, der fremkommer efter stk. 1, 2 og  

 3 i en note.
§ 10. Under underpost 3.1. Udbetalte  

 bruttoerstatninger opføres beløb, der i regnskabsåret  

 er udbetalt til sikrede.
Beløbet skal indbefatte interne og eksterne  

 udgifter til vurdering af den enkelte skade samt udgifter til  

 begrænsning af de enkelte indtrufne skader.
 Stk. 2. Under underpost 3.2. Modtaget  

 genforsikringsdækning opføres beløb, AES i  

 regnskabsåret har modtaget fra genforsikrere til dækning af  

 indtrufne skader i overensstemmelse med genforsikringskontrakter.
 Stk. 3. Under underpost 3.3. Ændring i  

 bruttoerstatningshensættelser opføres forskellen mellem  

 bruttoerstatningshensættelserne ved regnskabsårets slutning og  

 ved regnskabsårets begyndelse, jf. § 15, samt den tilsvarende  

 ændring i hensættelser for løbende ydelser.
 Stk. 4. Under underpost 3.4. Ændring i  

 genforsikringsandel af erstatningshensættelser opføres  

 forskellen mellem den andel af bruttoerstatningshensættelserne, der kan  

 henføres til genforsikringsdækningen ved regnskabsårets  

 slutning og ved regnskabsårets begyndelse.
 Stk. 5. Den andel af forskelsbeløbene efter stk. 3  

 og 4, der kan henføres til valutaomregningsforskelle, opføres  

 ikke under posterne 3.3. og 3.4., men under post 7.5. Kursgevinster og  

 -tab m.v.
 Stk. 6. Den andel af forskelsbeløbene efter stk. 3 og  

 4, der kan henføres til diskonteringen, opføres ikke under  

 posterne 3.3. og 3.4., men fradrages i post 2. Teknisk rente f.e.r. ,  

 jf. § 9, stk. 2. Forskelle, der kan henføres til  

 ændringer i den anvendte diskonteringsrente indgår i post 7.5  

 Kursgevinster og -tab m.v.
 Stk. 7. Under hovedposten 3. Erstatningsudgifter f.e.r.  

 opføres resultatet af underposterne 3.1.-3.4.
 § 11. Under hovedpost 5.  

 Administrationsomkostninger opføres de omkostninger, som er  

 forbundet med at administrere AES-ordningen, herunder den hertil svarende  

 andel af personaleomkostninger, husleje, udgifter til kontorartikler og  

 kontorhold samt afskrivninger på aktiver opført under aktivpost  

 10.
 § 12. Under underposterne 6.1. Indtægter  

 af dattervirksomheder og 6.2. Indtægter af associerede  

 virksomheder opføres den til kapitalandelene svarende andel af  

 dattervirksomhedernes og de associerede virksomheders resultater, uanset om  

 de har form af udbytte eller af værdiregulering af  

 kapitalandelene.
Stk. 2. Under underpost 6.3. Indtægter af grunde  

 og bygninger opføres overskud eller underskud ved drift af grunde og  

 bygninger inklusive en beregnet lejeindtægt af grunde og bygninger, som  

 AES ejer og benytter i sin drift.
Beløbet opføres efter fradrag  

 af udgifter til ejendomsadministration, men før fradrag af  

 prioritetsrenter, der opføres under post 6.4 Renter og udbytter  

 m.v.
Regulering af grunde og bygningers værdi opføres under  

 post 6.5 Kursgevinster og -tab m.v.
 Stk. 3. Under underpost 6.4. Renter og udbytter m.v.  

 opføres følgende, der specificeres i en note:
1)	renter af værdipapirer, udlån og indlån, 2)	urealiserede ændringer som følge af  

 restløbetidsforkortelsen i kursværdien af fastforrentede  

 lån og værdipapirer, 3)	kursgevinster ved afdrag på og ved indfrielse af lån og  

 værdipapirer samt kursgevinster ved salg af udtrukne obligationer, 4)	indeksregulering af indeksobligationer, 5)	udbytte af andre kapitalandele end kapitalinteresser i  

 dattervirksomheder og 6)	renteudgifter.
 Stk. 4. Under underpost 6.5. Kursgevinster og -tab m.v.  

 opføres værdireguleringer samt salgsgevinster og -tab for  

 investeringsaktiver i det omfang, disse ikke er indeholdt i posterne 6.1, 6.2  

 eller 6.4. Beløbet specificeres i en note på  

 følgende:
1)	børsnoterede obligationer, 2)	andre lån og værdipapirer, 3)	børsnoterede aktier, 4)	andre kapitalandele, 5)	ejendomme, 6)	valutakursregulering og 7)	hensættelser.
 Stk. 5. Under underpost 6.6 Omkostninger vedrørende  

 investeringsvirksomhed opføres de omkostninger, der kan  

 henføres til handel med og administration af AES' investeringsaktiver,  

 jf. dog stk. 2.
Kapitel 4 Særlige bestemmelser for enkelte poster i  

 balancen § 13. Under aktivposterne 2.2. Udlån til  

 dattervirksomheder og 2.4. Udlån til associerede  

 virksomheder opføres ansvarlig lånekapital og andre  

 langfristede lån til de pågældende virksomheder.  

 Øvrige tilgodehavender hos de pågældende virksomheder  

 opføres under aktivpost 7 eller aktivpost 8 eller under en anden post,  

 hvorunder tilgodehavendet efter sin art henhører.
Indgår der  

 blandt aktiverne placeringer i dattervirksomheder eller associerede  

 virksomheder, som ikke er opført under posterne 2, 7 eller 8, skal  

 dette oplyses i en note med beløbsangivelse.
 § 14. Under passivpost 2.1.  

 Bruttobidragshensættelser opføres den del af bruttobidrag, jf.  

 § 7, stk. 1, der svarer til den ikke forløbne del af de  

 perioder, de modtagne bidrag dækker.
§ 15. Under passivpost 2.1.  

 Bruttoerstatningshensættelser opføres beløb til  

 dækning af senere betalinger for skadesbegivenheder indtruffet i  

 regnskabsåret eller tidligere.
Hensættelserne skal indbefatte  

 forventede omkostninger til begrænsning af de enkelte indtrufne skader  

 samt omkostninger til vurdering og bedømmelse af den enkelte  

 skade.
 § 16. Under post 3.1. Bruttohensættelser  

 for løbende ydelser opføres det samlede beløb, der  

 er hensat til fordel for sikrede, der er tilkendt løbende  

 ydelser.
§ 16 a.
Uanset §§ 15, 16, 35 og 37 skal AES s  

 forpligtelser til at yde erstatninger i sager om pludselige  

 løfteskader og erhvervssygdomme, der er anmeldt før 1. januar  

 1999 og er omfattet af § 5, stk. 3, § 6, stk. 3, eller  

 § 48 i lov om sikring mod følger af arbejdsskade  

 (fordelingsskader anmeldt før 1. januar 1999) ikke indregnes i  

 balancen, jf. § 40 a.
 § 17. Genforsikringsandelene af  

 hensættelserne, passivposterne 1.2., 2.2. og 3.2., skal indeholde de  

 beløb, som i henhold til de af AES indgåede  

 genforsikringskontrakter kan forventes modtaget fra genforsikrere.
 § 18. Hensættelser må ikke anvendes  

 til regulering af aktivernes værdi og må endvidere ikke overstige  

 det beløb, som er nødvendigt.
§ 19. Passivpost III.
Genforsikringsdepoter  

 anvendes til skyldige beløb, som AES har tilbageholdt eller modtaget  

 fra genforsikrere i henhold til genforsikringskontrakter.
Under posten  

 må ikke opføres aktiver, som ejes af genforsikrere og er lagt  

 til sikkerhed for AES's krav.
§ 20. Udgifter, der er afholdt før  

 balancetidspunktet, men som vedrører de efterfølgende år,  

 skal opføres under periodeafgrænsningsposterne i aktiverne.  

 Indtægter, som er indgået før balancetidspunktet, men som  

 vedrører de efterfølgende år, skal opføres under  

 periodeafgrænsningsposterne i passiverne.
Dette gælder dog ikke  

 for indgåede bidrag, medmindre sikringsperioden først  

 påbegyndes efter regnskabsårets afslutning.
Stk. 2. Udgifter, dog ikke erstatningsudgifter, som  

 vedrører regnskabsåret, men som først vil blive betalt i  

 de efterfølgende år, skal opføres under gæld.  

 Indtægter, der vedrører regnskabsåret, men som  

 først betales efter balancetidspunktet, skal opføres under  

 tilgodehavender.
Påløbne, uforfaldne renter samt optjent,  

 uforfalden lejeindtægt opføres dog under aktivpost 8.  

 Tilgodehavende renter samt optjent leje.
 Stk. 3. Hvis de udgifter eller indtægter, der er  

 nævnt i stk. 1 og 3, er af væsentlig betydning, skal de  

 forklares i noterne.
Kapitel 5 Bestemmelser om femårsoversigten § 21. I femårsoversigten angives i skematisk  

 form hovedtal samt nøgletal for regnskabsåret samt tilsvarende  

 tal for de forudgående 4 regnskabsår.
 Stk. 2. Femårsoversigten skal mindst indeholde  

 følgende hovedtal:
 1)	Bidragsindtægter f.e.r.
 2)	Erstatningsudgifter f.e.r.
 3)	Administrationsomkostninger f.e.r., i alt.
 4)	Teknisk resultat.
 5)	Resultat af investeringsvirksomhed, i alt, efter overførsel  

 af teknisk rente.
 6)	Årets resultat.
 7)	Afløbsresultat f.e.r., jf. § 49.
 8)	Hensættelser f.e.r., i alt.
 9)	Aktiver, i alt.
 Stk. 3. Femårsoversigten skal endvidere indeholde mindst  

 følgende nøgletal:
 1)	Erstatningsprocent (forholdet mellem erstatningsudgifter f.e.r. og  

 bidragsindtægter f.e.r.).
 2)	Omkostningsprocent (forholdet mellem administrationsomkostninger  

 f.e.r. og bidragsindtægter f.e.r.).
Stk. 4. Hvis tallene i femårsoversigten ikke er  

 sammenlignelige, skal der så vidt muligt foretages en tilpasning af  

 tallene.
Manglende sammenlignelighed eller foretaget tilpasning skal angives  

 og behørigt begrundes.
Kapitel 6 Bestemmelser om værdiansættelse § 22. Posterne i årsregnskabet  

 værdiansættes i overensstemmelse med følgende almindelige  

 principper:
 1)	AES formodes at fortsætte sin virksomhed.
 2)	Værdiansættelsesmetoderne må ikke ændres fra  

 det ene regnskabsår til det næste.
 3)	Værdiansættelsen skal i alle tilfælde ske under  

 udvisning af behørig forsigtighed og især  

 således:
a)	at kun den fortjeneste, der er konstateret på  

 balancetidspunktet, medtages, medmindre andet fremgår af denne  

 bekendtgørelse, b)	at der tages hensyn til alle forudsigelige risici og eventuelle tab,  

 som er opstået i løbet af det regnskabsår,  

 årsregnskabet vedrører, eller i et tidligere regnskabsår,  

 selv om disse risici eller tab først bliver kendt mellem  

 balancetidspunktet og det tidspunkt, på hvilket årsregnskabet  

 udarbejdes, og c)	at der tages hensyn til enhver værdiforringelse, hvad enten  

 årsregnskabet udviser tab eller fortjeneste.
 4)	Der skal tages hensyn til indtægter og udgifter  

 vedrørende det år, som regnskabet omfatter, uanset  

 betalingstidspunktet.
 5)	Aktiv- og passivposternes bestanddele skal værdiansættes  

 hver for sig.
 6)	Åbningsbalancen for hvert år skal svare til balancen for  

 det foregående år.
Stk. 2. De almindelige principper i stk. 1 kan fraviges i  

 undtagelsestilfælde.
Eventuelle fravigelser skal anføres i  

 noterne og behørigt begrundes, ligesom deres indvirkning - herunder  

 så vidt muligt den beløbsmæssige indvirkning - på  

 aktiver og passiver, den økonomiske stilling og resultatet skal  

 angives.
§ 23. Fraviges § 22, stk. 1, nr. 2, skal  

 årsregnskabet for det år, hvori ændringen finder sted,  

 udarbejdes efter den nye metode.
Den samlede beløbsmæssige  

 indvirkning på selskabets aktiver og passiver, den økonomiske  

 stilling og resultatet anføres i noterne.
 Stk. 2. De pågældende poster ændres i  

 overensstemmelse med den nye metode i åbningsbalancen for det år,  

 hvori ændringen finder sted.
§ 24. Værdipapirer, der er genstand for  

 offentlig kursnotering, ansættes til den på balancetidspunktet  

 senest noterede officielle kurs, der udtrykker den daglige gennemsnitskurs,  

 hvortil værdipapiret er handlet.
Forefindes ikke en officiel kurs, der  

 udtrykker den daglige gennemsnitskurs, anvendes en anden egnet officiel  

 kurs.
 § 25. Kapitalandele i dattervirksomheder og  

 associerede virksomheder værdiansættes til disses  

 regnskabsmæssige indre værdi.
 Stk. 2. Hvis en dattervirksomheds aktiver og passiver er  

 værdiansat efter metoder, der afviger fra moderselskabets, skal disse  

 aktiver og passiver værdiansættes på ny efter  

 moderselskabets metoder til brug for ansættelsen til indre værdi  

 efter stk. 1 og for opgørelsen af dattervirksomhedens resultater,  

 medmindre resultatet af denne nye værdiansættelse er  

 uvæsentlig i forhold til formålet i § 57 E i lov om sikring  

 mod følger af arbejdsskade.
 § 26. Kapitalandele, der ikke er omfattet af  

 §§ 24 eller 25 ansættes til en skønnet markedsværdi  

 med udgangspunkt i det senest foreliggende årsregnskab for den  

 pågældende virksomhed.
 § 27. Andre værdipapirer samt udlån  

 ansættes til en skønnet markedsværdi.
 § 28. Terminsforretninger, købe- og  

 salgsretter ansættes til den markedsværdi kontrakterne har  

 på balancetidspunktet.
 § 29. Grunde og bygninger ansættes til  

 markedsværdi, hvorved forstås den pris, hvortil de skønnes  

 at kunne sælges på balancetidspunktet ved privat aftale mellem en  

 salgsinteresseret ejer og en uafhængig køber, idet det  

 forudsættes, at ejendommen er udbudt til offentligt salg, at handelen  

 kan finde sted under normale markedsvilkår, og at der under hensyn til  

 ejendommens karakter er normal tid til salgsforhandlinger.
 Stk. 2. Grunde og bygningers markedsværdi efter  

 stk. 1 fastlægges efter Finanstilsynets nærmere  

 retningslinjer herom.
 § 30. Aktiver opført under aktivpost 5.  

 Inventar, edb-anlæg, biler m.v. ansættes til disses  

 anskaffelsespris formindsket ved afskrivninger, der tilsigter en systematisk  

 afskrivning af aktiverne over deres brugstid.
 Stk. 2. Anskaffelsesprisen fås ved til købsprisen  

 at lægge de omkostninger, der er foranlediget af anskaffelsen.
 § 31. Er værdien af et aktiv lavere end den  

 værdi, hvortil det kan opføres efter §§ 24-30 af  

 årsager, som ikke kan antages at være forbigående, skal det  

 pågældende aktiv nedskrives til den lavere værdi.
 Stk. 2. Er et aktiv nedskrevet efter stk. 1 skal  

 årsagen hertil oplyses i en note.
 Stk. 3. Ansættelse til den i stk. 1 nævnte  

 lavere værdi kan ikke opretholdes, når begrundelsen for  

 nedskrivningen ikke længere består.
 § 32. Poster i balancen i fremmed mønt  

 omregnes til danske kroner efter den ved regnskabsårets slutning  

 noterede valutakurs.
 § 33. Af- og nedskrivninger samt opskrivninger  

 skal indgå i resultatopgørelsen.
§ 34. Et eventuelt forskelsbeløb (goodwill)  

 på erhvervelsestidspunktet mellem anskaffelsesprisen og den  

 værdi, de erhvervede aktiver eller passiver kan ansættes til  

 efter reglerne i denne bekendtgørelse, kan efter tilladelse fra  

 Finanstilsynet opføres som aktiv under post I.
Immaterielle  

 aktiver.
Finanstilsynet foreskriver samtidig afskrivningsperioden.
Stk. 2. Udgifter til andre immaterielle aktiver, herunder  

 udgifter til indretning af lejede lokaler, skal afskrives systematisk over en  

 periode på højst 5 år, hvis de ikke udgiftsføres  

 straks.
Anvendelse af en længere afskrivningsperiode kræver  

 Finanstilsynets tilladelse.
 § 35. Hensættelser skal opgøres  

 således, at de under hensyntagen til, hvad der med rimelighed kan  

 forudses, er tilstrækkelige til at dække samtlige AES's  

 forpligtelser.
 § 36. Bruttobidragshensættelserne  

 opgøres som summen af den for hver enkelt forsikring beregnede andel  

 af bruttobidraget, jf. § 8, stk. 1, der svarer til den del af den  

 sikrede periode, der forløber efter regnskabsårets slutning (pro  

 rata temporis). Gennemsnitsberegninger kan dog anvendes, når der er  

 grund til at antage, at de tilnærmelsesvis fører til samme  

 resultat.
§ 37. Bruttoerstatningshensættelserne  

 opgøres ved en sag for sag-vurdering af anmeldte skader og/eller ved  

 statistiske metoder.
Beløbet skal være af en størrelse  

 så det er tilstrækkeligt til at dække samtlige fremtidige  

 betalinger, herunder de omkostningsstigninger (inflation), der må  

 forventes frem til betalingstidspunkterne, til såvel anmeldte som  

 uanmeldte skader indtruffet inden regnskabsårets udgang.
 § 38. Genforsikringsandelene af de  

 sikringsmæssige hensættelser opgøres på grundlag af  

 AES's genforsikringskontrakter efter samme metoder som finder anvendelse for  

 bruttohensættelser.
Kapitel 7 Andre bestemmelser om årsregnskabets indhold,  

 herunder om indholdet af noterne.
 § 39. Ud over de oplysninger, der kræves i  

 andre bestemmelser, skal årsregnskabet give de særlige  

 oplysninger, der er nævnt i §§ 40-51. Oplysninger, der er knyttet  

 til regnskabsposter, gives i form af en note til den pågældende  

 regnskabspost.
§ 40. Årsregnskabet skal indeholde et  

 særskilt afsnit benævnt »Anvendt regnskabspraksis«, hvori der som  

 minimum skal gives oplysning om de værdiansættelsesmetoder, der  

 anvendes for de forskellige poster i årsregnskabet, samt om ved af-,  

 ned- og opskrivninger benyttede beregningsmetoder.
Hvis beløbet i en  

 post er fremkommet ved omregning fra fremmed valuta, skal omregningsmetoden  

 anføres.
Stk. 2. Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det  

 foregående regnskabsår, skal dette oplyses med angivelse af  

 ændringens betydning for årsregnskabets enkelte poster og  

 sammenligneligheden med det tilsvarende beløb for det foregående  

 regnskabsår, jf. § 5, stk. 1.
§ 40 a.
I årsberetningen skal der  

 redegøres for, at forpligtelserne til at erstatte fordelingsskader  

 anmeldt før 1. januar 1999 ikke er indregnet i balancen, jf. § 16  

 a.
I forbindelse hermed skal der udarbejdes en opstilling, der viser  

 størrelse af disse forpligtelser ved begyndelsen af  

 regnskabsåret og ved udgangen af regnskabsåret opdelt på  

 beløb til dækning af fremtidige betalinger til sikrede, der er  

 tilkendt løbende ydelser, og beløb til andre forventede  

 erstatningsudbetalinger.
Opgørelsen foretages efter samme principper  

 som dem, der finder anvendelse ved opgørelsen af de  

 hensættelser, der indgår i balancen. Ændringen fra  

 begyndelsen af regnskabsåret til udgangen af regnskabsåret i  

 størrelsen af forpligtelserne skal forklares med  

 beløbsangivelse, herunder med angivelse af de beløb, der er  

 betalt i løbet af regnskabsåret, og som indgår i  

 resultatopgørelsen.
§ 41. Navn og hjemsted for dattervirksomheder og  

 associerede virksomheder skal oplyses med angivelse af den  

 pågældende virksomheds aktivitet.
For hver virksomhed skal  

 angives, hvor stor en andel der ejes, samt størrelsen af virksomhedens  

 egenkapital og resultat ifølge det senest foreliggende  

 årsregnskab.
Oplysningerne kan gives i form af et koncerndiagram.
 Stk. 2. De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 Stk. 3. Når en dattervirksomhed er moderselskab i en  

 koncern, finder oplysningskravet i stk. 1 ikke anvendelse på  

 dattervirksomhedens dattervirksomheder og associerede virksomheder.
§ 42. Navn og hjemsted for andre virksomheder,  

 hvori AES direkte eller indirekte besidder mere end 5 pct. af  

 selskabskapitalen eller stemmerettighederne, skal oplyses.
For hver  

 virksomhed skal angives, hvor stor en andel der ejes, samt størrelsen  

 af virksomhedens egenkapital ifølge det senest foreliggende  

 årsregnskab.
 Stk. 2. De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 § 43. Der skal oplyses om karakteren, omfanget  

 samt den anvendte prisfastsættelsesmetode i forbindelse med  

 transaktioner og aftaler af større betydning mellem AES og de  

 virksomheder, som er direkte eller indirekte forbundne med AES, dvs. dets  

 dattervirksomheder og associerede virksomheder.
 § 44. For hver gældspost i balancen skal der  

 gives oplysning om den del, der forfalder mere end 5 år efter  

 balancetidspunktet.
Stk. 2. Hvis AES har stillet pant eller anden sikkerhed i  

 aktiver, skal dette oplyses med angivelse af omfanget af pantsætningen  

 og de pantsatte aktivers bogførte værdi, specificeret for de  

 enkelte poster.
Den samlede sikkerhedsstillelse for dattervirksomheder og den  

 samlede sikkerhedsstillelse for øvrige virksomheder inden for  

 koncernen skal opføres særskilt.
Stk. 3. Der skal gives oplysning om den samlede  

 størrelse af henholdsvis pensions-, kautions- og garantiforpligtelser  

 og andre økonomiske forpligtelser, som ikke er opført i  

 balancen, for så vidt angivelsen heraf er af betydning for  

 bedømmelsen af den økonomiske stilling.
Dette gælder dog  

 ikke forpligtelser i henhold til AES's sikringsaftaler.
Har AES indgået  

 leje- eller leasingkontrakter af væsentlig betydning for AES's drift,  

 skal forpligtelserne i henhold til kontrakterne særskilt angives.
§ 45. For hver af aktivposterne I.
Immaterielle  

 aktiver, 1. Grunde og bygninger, 2.1. Kapitalandele i tilknyttede  

 virksomheder og 2.3. Kapitalandele i associerede virksomheder skal  

 oplyses:
 1)	Anskaffelses- eller kostprisen ved det foregående  

 regnskabsårs slutning.
 2)	Nyanskaffelser, herunder forbedringer i årets løb.
 3)	Afgang i årets løb, angivet til anskaffelses- eller  

 kostpriser.
 4)	Eventuelle overførsler i årets løb til andre  

 poster.
 5)	Årets opskrivninger.
 6)	De samlede opskrivninger indtil balancetidspunktet.
 7)	Årets af- og nedskrivninger.
 8)	Korrektioner af tidligere års af- og nedskrivninger, herunder  

 af- og nedskrivninger på aktiver, der er afhændet eller  

 udgået af driften.
 9)	De samlede af- og nedskrivninger indtil balancetidspunktet, herunder  

 de, der er anført under nr. 7 og 8.
 10)	Balanceværdi ved årets udgang.
§ 46. For grunde og bygninger oplyses det  

 vægtede gennemsnit af de afkastprocenter, der er lagt til grund ved  

 fastsættelsen af de enkelte ejendommes markedsværdi.
Herudover  

 oplyses den højeste og den laveste af de afkastprocenter, der er lagt  

 til grund.
 Stk. 2. De afkastprocenter, der er oplyst i medfør af  

 stk. 1, oplyses tilsvarende for det foregående  

 regnskabsår.
Stk. 3. For grunde og bygninger oplyses ejendomsværdi  

 ifølge den senest foretagne offentlige vurdering.
Hvis AES besidder  

 grunde og bygninger, for hvilke der ikke foreligger en offentlig vurdering,  

 oplyses balanceværdien af disse grunde og bygninger særskilt  

 tillige med værdien af væsentlige forbedringer, som ikke er  

 medtaget ved den offentlige vurdering.
§ 47. Den andel af aktivpost 1. Grunde og  

 bygninger , der vedrører ejendomme, som AES benytter i sin drift,  

 skal oplyses.
Benyttes en ejendom delvis af AES, opgøres den benyttede  

 andel forholdsmæssigt af ejendommens værdi svarende til den  

 benyttede del.
 § 48. For hver underpost til aktivpost 3. Andre  

 finansielle investeringsaktiver oplyses det afkast opgjort i pct.  

 på årsbasis, som AES har indtjent i regnskabsåret.
 § 49. Forskellen (afløbsresultatet) mellem  

 på den ene side summen af de i regnskabsåret udbetalte  

 erstatninger og den del af erstatningshensættelserne og  

 hensættelser for løbende ydelser i balancen, der vedrører  

 skader indtruffet i tidligere regnskabsår, og på den anden side  

 erstatningshensættelserne og hensættelser for løbende  

 ydelser i balancen ved regnskabsårets begyndelse, skal oplyses  

 reguleret for valutaomregningsforskelle og diskonteringseffekter i  

 overensstemmelse med § 10, stk. 5 og 6. Afløbsresultatet  

 oplyses såvel på bruttobasis som for egen regning med angivelse  

 af de tilsvarende beløb fra det foregående  

 regnskabsår.
 Stk. 2. Er afløbsresultatet af usædvanlig  

 størrelse, skal årsagen hertil forklares.
 § 50. Der skal gives oplysning om det  

 gennemsnitlige antal heltidsbeskæftigede i regnskabsåret.  

 Personaleudgifterne skal oplyses og specificeres på henholdsvis  

 løn, pension, andre udgifter til social sikring og afgifter beregnet  

 på grundlag af personaleantallet eller lønsummen.
Stk. 2. Det samlede beløb til lønninger og  

 vederlag m.v. til bestyrelse og direktion for deres funktion i AES skal  

 oplyses fordelt på hver kategori.
Det samme gælder forpligtelser  

 til at yde pension til de nævnte.
§ 51. Der skal gives oplysning om det samlede  

 honorar for det forløbne regnskabsår til de  

 revisionsvirksomheder, der udfører den lovpligtige revision, samt til  

 revisionsvirksomhedernes dattervirksomheder.
Endvidere skal oplyses, hvor  

 stor en del af disse honorarer, der angår andre ydelser end  

 revision.
Kapitel 8 Ikrafttrædelsesbestemmelser § 52. Bekendtgørelsen træder i kraft  

 den 15. marts 2001 og finder første gang anvendelse på  

 årsregnskabet for 2000.
 Stk. 2. Bekendtgørelse nr. 998 af 14. december 1999 om  

 årsregnskab for Arbejdsmarkedets Erhvervssygdomssikring  

 ophæves.
Finanstilsynet, den 26. februar 2001 Henrik Bjerre-Nielsen /Flemming Petersen Bilag 1 SKEMA FOR RESULTATOPGØRELSE Bidragsindtægter 1.1. Bruttobidrag 1.2. Afgivne genforsikringspræmier 1.3. Ændring i bruttobidragshensættelser 1.4. Ændring i genforsikringsandel af bidragshensættelser 1. Bidragsindtægter f.e.r.
 2. Teknisk rente f.e.r.
Erstatningsudgifter 3.1. Udbetalte bruttoerstatninger 3.2. Modtaget genforsikringsdækning 3.3. Ændring i bruttoerstatningshensættelser 3.4. Ændring i genforsikringsandel af  

 erstatningshensættelser 3. Erstatningsudgifter f.e.r.
 4. Ændring i andre sikringsmæssige hensættelser  

 f.e.r.
Administrationsomkostninger 5.1. Administrationsomkostninger 5.2. Provisioner og gevinstandele fra genforsikringsselskaber 5. Administrationsomkostninger f.e.r., i alt I.
TEKNISK RESULTAT Indtægter af investeringsaktiver 6.1. Indtægter af dattervirksomheder 6.2. Indtægter af associerede virksomheder 6.3. Indtægter af grunde og bygninger 6.4. Renter og udbytter m.v.
 6.5. Kursgevinster og -tab m.v.
6.6. Omkostninger vedrørende investeringsvirksomhed 6. Indtægter af investeringsaktiver, i alt 7. Overført til teknisk rente 8. Andre ordinære indtægter 9. Andre ordinære udgifter II.
RESULTAT AF INVESTERINGSVIRKSOMHED III. ÅRETS RESULTAT (OVERFØRES TIL NÆSTE ÅR) Bilag 2 SKEMA FOR BALANCE AKTIVER I.
IMMATERIELLE AKTIVER Investeringsaktiver 1. Grunde og bygninger Investeringer i tilknyttede og associerede virksomheder 2.1. Kapitalandele i dattervirksomheder 2.2. Udlån til dattervirksomheder 2.3. Kapitalandele i associerede virksomheder 2.4. Udlån til associerede virksomheder 2. Investeringer i tilknyttede og associerede virksomheder, i alt Andre finansielle investeringsaktiver 3.1. Kapitalandele 3.2. Investeringsforeningsandele 3.3. Obligationer 3.4. Andele i kollektive investeringer 3.5. Pantesikrede udlån 3.6. Andre udlån 3.7. Indlån i kreditinstitutter 3.8. Øvrige 3. Andre finansielle investeringsaktiver, i alt II.
INVESTERINGSAKTIVER, I ALT Tilgodehavender 4.1. Tilgodehavender hos sikringspligtige arbejdsgivere 4.2. Tilgodehavender hos forsikringsselskaber 4.3. Andre tilgodehavender III.
TILGODEHAVENDER, I ALT Andre aktiver 5. Inventar, edb-anlæg, biler m.v.
6. Kassebeholdning og anfordringstilgodehavender 7. Øvrige IV.
ANDRE AKTIVER, I ALT Periodeafgrænsningsposter 8. Tilgodehavende renter samt optjent leje 9. Forudbetalte erhvervelsesomkostninger 10. Andre periodeafgrænsningsposter V.
PERIODEAFGRÆNSNINGSPOSTER, I ALT AKTIVER, I ALT PASSIVER I.
OVERFØRT TIL NÆSTE ÅR Hensættelser Bidragshensættelser 1.1. Bruttobidragshensættelser 1.2. Genforsikringsandel 1. Bidragshensættelser f.e.r.
Erstatningshensættelser 2.1. Bruttoerstatningshensættelser 2.2. Genforsikringsandel 2. Erstatningshensættelser f.e.r.
Hensættelser for løbende ydelser 3.1. Bruttohensættelser for løbende ydelser 3.2. Genforsikringsandel 3. Hensættelser for løbende ydelser f.e.r.
