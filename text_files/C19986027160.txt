Farlige stoffer Instruks om beredskab til indsats ved uheld og  

 ulykker med farlige stoffer på landjorden.
 Indholdsfortegnelse.
Forord 1. Hvem henvender instruksen sig til 2. Hvilke farlige stoffer 3. Hvorledes identificeres det farlige stof 4. Hvilke uheld og ulykker 5. Hvem har ledelsen af indsatsen 6. Alarmering 7. Beredskabets opbygning og funktion 8. Supplerende bistand 9. Indsatsens afslutning 10. Betalingsspørgsmål Forord.
 Denne instruks er udarbejdet i samarbejde mellem Statens  

 Brandinspektion, Civilforsvarsstyrelsen, De danske Redningskorps og  

 miljøstyrelsen.
 Arbejdstilsynet, fiskeriministeriet, justitsministeriet og  

 sundhedsstyrelsen har godkendt instruksen.
 Instruksen har endvidere været forelagt for  

 følgende institutioner og organisationer:
Amtsrådsforeningen Amtsvandinspektørforeningen Civilforsvarsstyrelsen De danske Redningskorps Embedslægeforeningen Frederiksberg kommune Kemikaliekontrollen Kommunekemi Kommunernes Landsforening Københavns kommune Politimesterforeningen Rigshospitalet, (Arbejdsmedicinsk Klinik) Rigspolitichefen Stadsdyrlægeforeningen Der er ved den endelige udformning af instruksen taget  

 hensyn til de af ovennævnte institutioner og organisationer fremsatte  

 synspunkter.
 1. Hvem henvender instruksen sig til.
Denne instruks henvender sig til myndigheder,  

 institutioner og rådgivende instanser m.fl., der vil kunne tænkes  

 at blive impliceret i forbindelse med uheld og ulykker med farlige stoffer a) såvel de, der automatisk vil blive omfattet af  

 beredskabet, b) som de institutioner og rådgivende instanser, det  

 kan være hensigtsmæssigt eller nødvendigt i en given  

 situation at inddrage i indsatsen:
 2. Hvilke farlige stoffer.
 Ved farlige stoffer forstås i denne instruks  

 såvel flydende, faste som luftformige sundhedsfarlige og/eller  

 forurenende stoffer (herunder ætsende, brandfarlige og  

 eksplosionsfarlige stoffer), samt stoffer, der ikke i sig selv er  

 sundhedsfarlige, men som i det konkrete tilfælde kan medføre  

 fare for omgivelserne (miljøet).
 3. Hvorledes identificeres det farlige stof.
 Det er vigtigt så hurtigt som muligt at skaffe  

 klarhed over, hvilke farlige stoffer der er omfattet af uheldet, og disse  

 stoffers farlige egenskaber.
 For giftige stoffer er det specielt vigtigt at have  

 oplysninger om stoffernes giftighed ved indånding og optagelse gennem  

 huden, samt kendskab til eventuelle forgiftningssymptomer.
 I tvivlstilfælde vil  

producenter/importører og afsendere/modtagere af de  

 pågældende stoffer ofte kunne give sådanne oplysninger.
 Ligeledes vil arbejdstilsynet (de lokale  

 tilsynskredse eller direktoratet) og kemikaliekontrollen ofte kunne  

 udtale sig om et farligt stofs egenskaber.
 Rigshospitalets giftinformationscentral besvarer  

 henvendelser om farlige stoffer og deres indvirkning på mennesker.
Ved vejtransport af giftige stoffer skal der i  

 henhold til § 12 i justitsministeriets bekendtgørelse nr. 94 af 5.  

 marts 1974 forefindes et særligt "sikkerhedskort", dels i  

 køretøjets førerkabine, dels bag på hvert af de i  

 § 8 foreskrevne rektangulære, orangefarvede reflekterende skilte i en  

 vandtæt plastlomme.
Sikkerhedskortene angiver arten af farer, det  

 transporterede giftige stof frembyder, oplysning om, hvilke foranstaltninger  

 der skal træffes i tilfælde af uheld og ulykker (brand og spild)  

 under transporten af det giftige stof, samt anvisning om  

 førstehjælp til tilskadekomne.
 4. Hvilke uheld og ulykker.
Instruksen er udfærdiget med henblik på  

 beredskabsindsættelse ved uheld og ulykker, først og fremmest i  

 forbindelse med transport af farlige stoffer i beholdere,  

 automobiltankvogne eller jernbanetankvogne.
Desuden vedrører  

 instruksen uheld og ulykker under anvendelse og opbevaring af  

 farlige stoffer på virksomheder, depotanlæg, lagre og lignende.  

 Særlige lokale beredskabsordninger herfor er dog ofte tilvejebragt, og  

 instruksen finder i så fald anvendelse som supplement hertil.
 Det skal understreges, at lokale  

 beredskabsordninger altid bør etableres i forbindelse med  

 større offentlige eller private anlæg.
 5. Hvem har ledelsen af indsatsen.
Brandinspektøren (udrykningslederen i  

 kommuner uden brandkommission eller eget udrykningskorps) leder den  

 egentlige beredskabsindsats.
Det er således brandinspektøren  

 (udrykningslederen), der afgør om 2. og 3. trins-beredskabet skal  

 indsættes, ligesom det også er brandinspektøren, der  

træffer beslutning om tilkaldelse af yderligere fornøden  

 assistance.
 Politimesteren (den tilstedeværende  

 øverste politimyndighed) foranlediger, at de fornødne  

 instanser, som brandinspektøren skønner bør tilkaldes,  

 hurtigst muligt kommer til stede på ulykkesstedet, eller hvor  

 deres indsats er nødvendig.
 Enhver instans, der er repræsenteret på  

 ulykkesstedet, har indenfor sit eget område ansvar for, at den  

 nødvendige indsats til bekæmpelse af ulykker er til stede og  

 skal således overfor politiet begære yderligere ekspertise  

 tilkaldt, såfremt det skønnes påkrævet.
Politimesteren har ansvaret for de egentlige  

 politimæssige opgaver på ulykkesstedet.
Politiet skal  

 således i fornødent omfang foretage afspærring,  

 sørge for ordenens opretholdelse og træffe de nødvendige  

 foranstaltninger for den offentlige sikkerhed, herunder gennemføre  

 eventuelt påkrævet evakuering af mennesker og dyr.
 6. Alarmering.
Alarmering iværksættes ved 0-0-0 opkald til  

 alarmcentralerne, der er placeret på særligt udpegede  

 politistationer - bortset fra alarmcentralen for 01-området, der er  

 knyttet til hovedbrandstationen i København.
Alarmcentralerne  

 alarmerer ved første opkald om ulykke - alt efter meldingens  

 ordlyd - øjeblikkeligt:
 I øvrigt sker, som omtalt under pkt. 5, den  

 koordinerende kommunikation på ulykkesstedet (herunder tilbagemelding  

 om tilkaldelse af yderligere bistand, eksperter m.fl.) ved politiets  

 foranstaltning.
På hver af alarmcentralerne findes der oversigter  

 over brand- og redningsstationer, CF-kaserner, eksperter m.fl. med relation  

 til ulykker med farlige stoffer.
Miljøstyrelsen har den 27. juni 1972  

 udsendt en liste til samtlige politimestre over personer og institutioner,  

 der vil kunne impliceres i dette arbejde.
 7. Beredskabets opbygning og funktion.
 Til indsats i forbindelse med uheld og ulykker af den  

 omhandlede art er etableret et beredskab, som i det væsentlige  

 varetages af brandvæsenerne, politiet, redningskorpsene og  

 civilforsvarskorpset.
 Beredskabet er opbygget i 3 trin, således at  

 det fleksibelt er muligt at indsætte det eller de nødvendige  

 beredskabstrin, alt efter ulykkens omfang.
 Den overordnede ansvarlige myndighed på  

 ulykkesstedet, brandinspektøren (udrykningslederen), har pligt til at  

 drage omsorg for, at alle praktisk mulige foranstaltninger  

 iværksættes for at begrænse skadevirkningerne.
 Beredskabets personel og materiel.
 Beredskabet må være i besiddelse af personel  

 og materiel, der sætter det i stand til at løse dets  

 primære opgave: at standse udstrømningen af farligt stof,
forhindre videre udbredelse, opsamle og neutralisere allerede  

 udstrømmet stof.
 1. trin.
 1. trin (førsteudrykningsberedskabet) er  

 etableret hos det lokale brandvæsen,som enhver kommune i henhold  

 til brandloven skal opretholde.
 Det almindelige brandslukningsudstyr omfatter bl.a.  

 materiel til beskyttelse af åndedræt og hud, herunder  

 trykluftapparatur for fuld åndedrætsbeskyttelse.
 Til indsats ved uheld med farlige stoffer bør  

 enhver brandstation (jf. meddelelse nr. 12 fra Statens Brandinspektion) som  

 supplement til det almindelige brandslukningsudstyr anskaffe let materiel  

 til tætning af lækager (kiler, propper,  

 tætningsbånd, kloakafdækningsposer m.v.), til opsamling  

 af udflydt væske (opsamlingsbakker, plastspande,  

 håndøser, håndpumpe og skovle m.v.), samt til  

 personbeskyttelse (gummihandsker, gummistøvler og  

 gummiforklæder eller lignende beskyttelsesudstyr).
 Endvidere bør der anskaffes diverse  

værktøj og udstyr (værktøjskasse, lygte,  

 afmærkningsmateriel, koste, skrabere samt olieabsorberende midler). -  

 Sådant materiel er placeret på alle Falck-Zonen stationer.
 Brandinspektøren må i samarbejde med politiet  

 skaffe sig viden om samt oversigt over, hvilke muligheder der i en given  

 situation er for at fremskaffe tankvognsmateriel, slamsugere, gravemaskiner  

 og lignende.
 Foregår der jævnligt transporter af en bestemt  

 type gennem et brandslukningsområde, må brandinspektøren  

 søge kontakt med den virksomhed, der i større mængder  

 afsender eller modtager sådanne transporter for at skaffe sig  

 nærmere oplysninger om disse.
 Fra Statens Brandinspektions side påregnes  

 udarbejdet en kortlægning af lokale transporter.
 2. trin.
 2. trins-beredskabet varetages for tiden af  

 følgende 21 stationer (brandstationen, Falck-Zonen stationer og  

 CF-kaserner), jævnt fordelt over hele landet, som råder over  

 specialudstyr til indsats ved mere omfattende ulykker:
 Kommunale brandvæsen i:
Viborg 	(06) 62 02 00 Skive 	(07) 52 07 17 Silkeborg 	(06) 82 21 72 Horsens	(05) 62 10 00 Fredericia 	(05) 92 15 73 Tårnby 	(01) 50 40 32 Falck-Zonen i:
Aalborg 	(08) 12 22 22 Århus	(06) 12 22 22 Esbjerg 	(05) 12 82 99 Odense 	(09) 12 41 28 Nykøbing F.	 (03) 85 17 44 Gladsaxe 	(01) 67 80 05 Tåstrup	(01) 99 06 42 Lyngby 	(01) 87 04 07 CF-korpset i:
Thisted 	(07) 92 32 22 Herning 	(01) 12 11 99 og 12 11 40 Haderslev 	(04) 52 42 37 Middelfart 	(09) 41 14 77 Hillerød	(03) 26 23 62 og 26 22 66 Næstved	(03) 72 18 01 Allinge	(03) 98 01 64 Herudover foreslås 2. trins-beredskabet etableret  

 på følgende 18 stationer:
Helsingør Roskilde Køge Holbæk Kalundborg Korsør Ringsted Svendborg Nyborg Tønder Kruså (Bov) Grindsted Ringkøbing Struer Randers Grenå Hobro Hjørring Specialmateriellet, som forefindes på de  

 eksisterende 21 stationer, omfatter bl.a. større opsamlingsbeholdere,  

 el-generator, el-drevet lænsepumpe, afdækningsmateriel til  

 afløb og kloaker, tankvognskoblinger til brug ved havarerede  

 tankvognstog og jernbanetankvogne, samt afspærringsmateriel og  

 absorberende eller neutraliserende midler.
 For at sikre, at det nødvendige materiel og  

 personel fra ovennævnte stationer hurtigt og effektivt kan tilkaldes,  

 er det af afgørende betydning, at enhver brandinspektør  

 (udrykningsleder) samt 0-0-0 centralerne til stadighed er vidende om, hvor  

 nærmeste 2. trins-beredskab er etableret, samt hvorledes denne  

 supplerende hjælp kan tilkaldes.
Civilforsvarskorpset kan i 2. trins-beredskabet endvidere  

 assistere med egne beholdninger af absorberende og neutraliserende midler.  

 Korpset vil derudover kunne skaffe yderligere mængder, idet der lokalt  

 er truffet aftaler med leverandører om afhentning uanset tidspunktet  

 på døgnet.
Udfærdigede leverandøradresse- og  

 telefonlister findes i kasernernes vagtinstrukser.
Enkelte Falck-Zonen  

 stationer og brandvæsener vil ligeledes kunne assistere med egne  

 beholdninger af sådanne midler.
 3. trin.
 Ved større ulykker (herunder katastrofer), hvor der  

 er behov for store personelstyrker og mere omfattende materiel af forskellig  

 art, anvendes 3. trins-beredskabet, som er etableret hos  

 CF-korpset, der opretholder et permanent beredskab på de  

 udrykningspligtige CF-kaserner i:
Thisted 	(07) 92 32 22 Herning 	(07) 12 11 99 og 12 11 40 Haderslev 	(04) 52 42 37 Middelfart	(09) 41 14 77 Hillerød	(03) 26 23 62 og 26 22 66 Næstved 	(03) 72 18 01 Allinge	 (03) 98 01 64 Fra disse CF-kaserner er det uanset tidspunktet muligt at  

 rekvirere personel, der i vidt omfang er udrustet med fuld  

 åndedrætsbeskyttelse (trykluftapparater) og  

 beskyttelsesdragter.
 Endvidere kan CF-korpset møde frem med forskelligt  

 specialudstyr, herunder bl.a. pumper, slanger, koblingsrør,  

 ledningsmateriel, belysningsmateriel samt måleudstyr til erkendelse af  

 nitrøse gasser og simpelt materiel i stort antal til brug ved  

 gravning, opdæmning m.v.
 CF-korpset vil desuden kunne stille et stabsapparat med  

 omfattende kommunikationsmateriel til rådighed for  

 beredskabsledelsen.
Herudover vil det i særlige tilfælde i et vist  

 omfang være muligt at få assistance af det kommunale  

 civilforsvar, idet mange civilforsvarsområder (købstæder  

 m.v.) allerede har etableret et beredskab med henblik på indsats i  

 fredstid med personel og materiel.
Det skal dog bemærkes, at det  

 kommunale civilforsvar ikke råder over materiel specielt beregnet  

 på indsats ved uheld med farlige stoffer.
 8. Supplerende bistand.
Efter uheldet eller ulykkens art kan det være  

 praktisk og/eller nødvendigt at tilkalde bistand, som ikke automatisk  

 er omfattet af det særlige beredskab.
I det følgende  

 nævnes en række institutioner og rådgivende instanser  

 m.fl., som det kan være hensigtsmæssigt eller nødvendigt  

 at inddrage i indsatsen.
 Ambulancetjeneste m.v.
 Ambulancetjenesten varetages af Falck-Zonen og  

 brandvæsenet.
 Ved uheld med farlige stoffer må politiet og andre i  

 forbindelse med rekvirering af ambulancehjælp være  

 opmærksomme på, at kemikalier kan have giftvirkninger, der ikke  

 umiddelbart lader sig konstatere, hvorfor det kan være  

 nødvendigt at tilkalde ambulancehjælp i forøget  

 omfang.
 Læger og sygehuse.
 0-0-0 centralerne tilkaldtes, såfremt alarmeringen  

 giver anledning hertil (jf. ovenfor side 7 afsnit 6), i tilfælde af  

 større ulykker med personskader praktiserende læger og  

 underretter sygehus m.v.
 I forbindelse med uheld med farlige stoffer vil det  

 derudover være nødvendigt, at politiet snarest muligt drager  

 omsorg for, at oplysninger om det farlige stofs karakter bliver videregivet  

 til vedkommende sygehus.
 Producent/afsender/modtager af det uheldsramte stof  

 vil ofte kunne give oplysninger om stoffets giftighed og øvrige  

 skadelige virkninger, samt om hvilke foranstaltninger der bør  

 træffes i forbindelse med uheld.
 Embedslæger.
 Kredslæger vil ofte i relation til uheld og ulykker  

 med farlige stoffer kunne rådgive med hensyn til sundhedsfare og farer  

 for uheldsstedets omgivelser samt vedrørende omfanget af en eventuel  

 evakuering.
 Arbejdstilsynet. (de lokale tilsynskredse).
 Ved ulykker på virksomheder kan arbejdstilsynet  

 udtale sig om et stofs farlige egenskaber og medvirke til de  

 foranstaltninger, der skal sikre, at ulykken ikke breder sig.  

 Arbejdstilsynets arbejdsområde tager specielt sigte på uheld med  

 farlige stoffer på stationære anlæg; men også ved  

 ulykker under transport kan der drages nytte af arbejdstilsynets  

 erfaringer.
 Stadsdyrlæger.
 Stadsdyrlægen leder som regel det kommunale  

 levnedsmiddellaboratorium og vil i forbindelse med uheld med farlige stoffer  

 ofte kunne yde assistance ved at analysere de kemikalier, der indgår i  

 forureningsulykker.
 Herudover bør stadsdyrlægen altid orienteres  

 i tilfælde, hvor forureningsulykker involverer levnedsmidler og/eller  

 levnedsmiddelvirksomheder.
 Vandmyndigheder.
Kommunernes tekniske forvaltninger og  

 amtsvandinspektoraterne bør varsles, når ulykken kan true  

 vandløbssystemer, grundvandet (vandforsyningen), dambrug, kloakker og  

 rensningsanlæg.
Endvidere vil vandmyndighederne kunne yde  

 rådgivende bistand med hensyn til vandforurening som følge af  

 uheld med farlige stoffer.
 Fiskerikontrol.
Fiskerikontrollen beskæftiger sig hovedsageligt med  

 saltvandsfiskeriet, men fører også kontrol med  

 ferskvandsfiskeri.
Fiskerikontrollen bør derfor varsles, hvis der i  

 forbindelse med uheld med farlige stoffer kan blive tale om forurening af  

 dambrug og fiskeholdige vandløb.
 Vejmyndigheder.
 Ved ulykker under landevejstransport med farlige stoffer  

 vil det være vigtigt på et så tidligt tidspunkt som muligt  

 at involvere pågældende kommuners tekniske forvaltninger eller  

 amtsvejinspektorater.
 Vejmyndighederne vil dels kunne bidrage med oplysninger om  

 afløbsrender og dels kunne rådgive med hensyn til  

 rydningsmetoder, hvorledes man afhjælper beskadigelse af vejanlæg  

 m.v.
 Rigshospitalets giftinformationscentral besvarer  

 henvendelser om farlige stoffer og deres indvirkning på mennesker.
 Civilforsvarets analytisk-kemiske laboratorium vil  

 telefonisk via den vagthavende på Civilforsvarskorpsets kaserner (2. og  

 3. trins-beredskab) eventuelt kunne yde rådgivende bistand  

 vedrørende farlige stoffers giftighed, eksplosions- og brandfare, samt  

 øvrige kemiske forhold.
 Kommunekemi rådgiver vedrørende  

 uskadeliggørelse af de forurenende stoffer og om bortskaffelsen af  

 disse og forurenet materiale, ligesom Kommunekemi ofte selv eller i  

 samarbejde med vedkommende lokale modtageplads vil kunne påtage sig  

 opsamling og transport af affaldet.
 Kemikaliekontrollen vil ofte kunne give oplysninger  

 om farlige stoffers egenskaber og kunne bistå med råd og  

 vejledning, såfremt det farlige stof skal neutraliseres eller på  

 anden måde bekæmpes kemisk.
 Miljøstyrelsen vil ligeledes kunne  

 bistå med råd og vejledning vedrørende  

 forureningsspørgsmål.
Lokale eksperter, herunder kemiske virksomheder i  

 nærheden af ulykkesstedet, vil ofte være i besiddelse af  

 særlig sagkundskab.
Ligeledes vil der fra lokale kemiske virksomheder  

 ofte kunne skaffes neutraliseringsmidler.
 Lokal civilhjælp.
Tidsfaktoren vil ofte være af stor betydning i  

 forbindelse med uheld med farlige stoffer.
For så hurtigt som muligt at  

 kunne hindre uheldets følger i at blive større kan det  

 være nødvendigt - som supplement til beredskabet - at anvende  

lokal civilhjælp i form af tankvogne, slamsugere,  

 entreprenør- og gravemateriel, bulldozere og massiv arbejdskraft.  

 Falck-Zonen har ifølge overenskomst forpligtet sig til så  

 hurtigt og effektivt som muligt at honorere ethvert krav fra politiet om  

 bistand, som naturligt falder under redningskorpsets arbejdsområder.  

 Endvidere kan hjælp fra forsvarets forlægninger i visse  

 situationer være påkrævet.
 De lokale politimyndigheder bør - i samarbejde med  

 de lokale brandmyndigheder - sørge for stedse at have overblik over  

 sådanne assistancemuligheders tilstedeværelse.
 9. Indsatsens afslutning.
 Som oftest vil der i den enkelte situation være tale  

 om en glidende overgang fra egentlig indsats til oprydning.
 Som hovedretningslinie kan man dog opstille  

 følgende:
 Indsatsen kan først afsluttes, når det er  

 konstateret, at enhver sundheds- og forureningsfare på og omkring  

 uheldsstedet samt på fjernere miljøer er standset effektivt, og  

 det forurenende stof og øvrige inficerede materialer er effektivt  

 opsamlet eller fjernet.
 Det er de kommunale myndigheder, der, som ansvarlige  

 for den offentlige sundhed, har ansvaret for, at der træffes alle  

 påkrævede foranstaltninger.
 Der må derfor snarest af vedkommende kommunale  

 myndighed - f.eks. ved at der optages kontakt med Kommunekemi - træffes  

 beslutning om den videre fremgangsmåde ved den endelige oprensnings  

 praktiske udførelse, herunder om behandling af eventuel afgravet jord  

 eller andet forurenet materiale.
 Bortskaffelse ved lokal forbrænding, nedgravning,  

 henlæggelse på losseplads eller lignende må ikke finde  

 sted, forinden der - f.eks. af Kommunekemi - er foretaget en vurdering af  

 behandlingens eller deponeringens forsvarlighed.
 Beslutning om, hvorvidt eventuel yderligere afgravning  

 skal finde sted af hensyn til grundvandsforurening, træffes af  

 vedkommende lokale myndighed efter drøftelse med sagkyndige  

 (ansvarlige for vandindvinding, levnedsmiddelkontrolenhed).
Efter uheld med farlige stoffer må man være  

 opmærksom på, at der kan opstå forurening af og direkte  

 skade på selv fjerne miljøer (sekundærskader), som f.eks.  

 vandløb, søer, biologiske rensningsanlæg og  

 fiskedamsanlæg med ofte alvorlige følger for vegetation og  

 dyreliv.
En sådan spredning af forureningen sker som oftest igennem  

 grøfter, kloaksystemet, drænrør og grundvand.
 10. Betalingsspørgsmål.
 Ingen foranstaltninger eller bestræbelser, som  

 iværksættes for at begrænse skadernes videre udbredelse,  

 må forsinkes eller undlades på grund af tvivl om, hvem der skal  

 afholde de dermed forbundne udgifter.
 Udgifterne må - om nødvendigt -  

foreløbigt afholdes af den ansvarlige myndighed  

 (brandinspektøren, det vil sige den pågældende kommune),  

 indtil ansvaret er placeret og betalings- og  

 erstatningsspørgsmålet afklaret.
 Den endelige betaling påhviler som hovedregel  

 skadevolderen, ligesom skadevolderen kan pålægges  

 erstatningsansvar for skader på personer eller ejendom.
I henhold til tekstanmærkning nr. 50 til § 27  

 på finanslov 1974/75 er miljøministeren bemyndiget til i  

 tilfælde af katastrofer forårsaget af produktion, anvendelse,  

 oplagring og transport af gifte og andre sundhedsfarlige stoffer at afholde  

 alle fornødne udgifter ved ydelse af bistand til bekæmpelse af  

 sådanne katastrofer.
Det vil sige, at kommunerne i tilfælde af  

 uheld af større omfang vil kunne søge den del af udgiften, der  

 ikke kan inddrives hos den for uheldet ansvarlige, refunderet af  

 statskassen.
 Vejledninger fra miljøstyrelsen:
 nr. 1/1974, vejledning for kontrollerede lossepladser, 20  

 sider, pris 3 kr.
 nr. 2/1974, miljøhensyn ved planlægning, 48  

 sider, pris: 10 kr.
 nr. 3/1974, ekstern støj fra virksomheder, 19  

 sider, pris: 3 kr.
 nr. 4/1974, badevand, 8 sider, pris: 2 kr.
 nr. 5/1974, svømmebassiner, 54 sider, pris: 5  

 kr.
 nr. 6/1974, spildevand, 40 sider, pris: 5 kr.
 nr. 7/1974, begrænsning af luftforurening fra  

 virksomheder, 56 sider, pris: 7 kr.
 Nyt fra miljøstyrelsen:
1: efteruddannelse på miljøområdet  

 (udgået) 2: orientering om miljøreformens ikrafttræden  

 1. okt. 1974 (udg.) 3: miljøstyrelsen flytter (udgået) 4: orientering om bekendtgørelser og  

 cirkulærer i forbindelse med miljøreformen (udgået) 5: 12 bekendtgørelser fra  

 miljøministeriet 6: nordisk konvention om miljøbeskyttelse og  

 Øresundsaftalen, (begrænset oplag) 7: en cirkulæreskrivelse og fem cirkulærer fra  

 miljøministeriet 8: spildevandsafledning til nedsivningsanlæg  

 (udgået) 9: bæltprojektet 10: behandling af kommunalt affald (begrænset  

 oplag) 11: efteruddannelse på miljøområdet 12: PCB og miljøet 13: tryksager fra miljøstyrelsen, "flyvende korps"  

 m,m. (under udgivelse) 14: hydrogeologiske undersøgelser (under  

 udgivelse) Vejledningerne forhandles gennem boghandelen.
Nyt fra  

 miljøstyrelsen bestilles direkte hos miljøstyrelsen, så  

 vidt muligt skriftligt.
