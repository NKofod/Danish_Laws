 I medfør af §§ 29, 34, 38 og 44, stk. 3 i lov om råstoffer, jf.  

 lovbekendtgørelse nr. 1007 af 28. november 1996 fastsættes:
Ansøgning om godkendelse af materiel til efterforskning og indvinding  

 af råstoffer på søterritoriet og kontinentalsoklen § 1.  Ansøgning om godkendelse af materiel til  

 efterforskning og indvinding af råstoffer på søterritoriet og  

 kontinentalsoklen efter råstoflovens § 19, stk. 1, skal indgives skriftligt  

 til Skov- og Naturstyrelsen.
 Stk. 2.  Ansøgningen skal indeholde oplysninger om  

 materiellets navn, indregistrering og ejerforhold.
 Stk. 3.  Ved ansøgning om godkendelse til efterforskning  

 skal der tillige gives oplysning om efterforsknings- og navigationsudstyr.
 Stk. 4.  Ved ansøgning om godkendelse til indvinding  

 skal der tillige gives oplysning om indvindingsudstyr, kapacitet, maksimal  

 arbejdsdybde og navigationsudstyr.
Ansøgning om tilladelse til efterforskning af råstoffer på  

 søterritoriet og kontinentalsoklen § 2.  Ansøgning om tilladelse til efterforskning af  

 råstoffer på søterritoriet og kontinentalsoklen efter råstoflovens § 20, stk.  

 1, skal indgives skriftligt til Skov- og Naturstyrelsen.
 Stk. 2.  Ansøgningen skal indeholde følgende  

 oplysninger:
Ansøgning om tilladelse til indvinding af råstoffer på søterritoriet  

 og kontinentalsoklen § 3.  Ansøgning om tilladelse til indvinding af  

 råstoffer på søterritoriet og kontinentalsoklen efter råstoflovens § 20, stk.  

 1, skal indgives skriftligt til Skov- og Naturstyrelsen.
 Stk. 2.  Ansøgningen skal indeholde følgende  

 oplysninger:
 Stk. 3.  Bestemmelserne i stk. 2 gælder ikke for  

 indvinding af materialer, der fremkommer i forbindelse med oprensning og  

 uddybning, og som nyttiggøres som råstoffer jf. § 4.
 § 4.  Ansøgning om tilladelse til nyttiggørelse af  

 materialer, der fremkommer i forbindelse med oprensning- og uddybning skal  

 indeholde følgende oplysninger:
 § 5.  Skov- og Naturstyrelsen kan kræve yderligere  

 oplysninger til brug for bedømmelsen af ansøgninger efter §§ 1, 2, 3 og 4.
Indberetning om indvundne råstoffer § 6.  Den der foretager råstofindvinding på  

 søterritoriet og kontinentalsoklen, skal hvert kvartal foretage indberetning  

 til Skov- og Naturstyrelsen.
Indberetningen skal ske for hvert enkelt  

 indvindingsfartøj på særlige skemaer, der udsendes af Skov- og  

 Naturstyrelsen.
Skemaerne skal udfyldes med generelle oplysninger om fartøjet  

 og indvindingsområde og for hver skibslast med oplysning om positionen,  

 hvorfra optagning har fundet sted, og arten og mængden af de råstoffer, der  

 indvindes samt lossestedet.
Stk. 2.  Såfremt indvindingen sker som led i en  

 uddybning eller oprensning af et havnebassin eller en sejlrende, eller som  

 afgravning til brug for et anlægsarbejde, kan indberetningen i stedet ske pr.  

 arbejdsdag.
Tilsvarende gælder, hvor indvindingen sker ved direkte  

 indpumpning eller opgravning af havbundsmaterialer.
Straffebestemmelser og ikrafttræden § 7.  Overtrædelse af bekendtgørelsens § 6 straffes  

 med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 1. januar  

 1997.
 Stk. 2.  Samtidig ophæves bekendtgørelse nr. 916 af 18.  

 december 1991 om ansøgninger og indberetninger om indvinding efter  

 råstofloven og om amtsrådets kompetence til at fastsætte vilkår for anmeldte  

 rettigheder.
