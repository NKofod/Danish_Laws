 I medfør af § 239, stk. 3, i lov nr. 630 af 23. december 1980 om  

 forsikringsvirksomhed, som ændret ved lov nr. 239 af 27. maj 1981,  

 fastsættes:
 § 1.  Forsikringstilsynets daglige forretninger  

 varetages af et direktorat, der ledes af en direktør.
 Stk. 2.  Direktoratet varetager tilsynsfunktioner i  

 henhold til lovgivningen om forsikringsvirksomhed, tilsyn med pensionskasser,  

 tilsyn med begravelseskasser og ligbrændingsforeninger, Arbejdsmarkedets  

 Tillægspension og om Lønmodtagernes Dyrtidsfond.
 Stk. 3.  Direktoratet udfører de daglige forretninger  

 ved tilsynet med forsikringsselskaber i henhold til lov om tilsyn med  

 monopoler og konkurrencebegrænsninger.
 § 2.  De i direktoratet ansatte må ikke være økonomisk  

 interesseret i eller knyttet til noget forsikringsselskab, til anden  

 virksomhed, der er under direktoratets tilsyn, eller til organisationer for  

 disse virksomheder.
 Stk. 2.  Direktoratet kan tilkalde særligt sagkyndige i  

 det omfang, dette skønnes fornødent.
 Stk. 3.  De tilkaldte sagkyndige må ikke være  

 interesseret i eller knyttet til virksomheder eller organisationer, hvis  

 forhold umiddelbart berøres af den sag, i hvis behandling de tilkaldes til  

 medvirken.
 § 3.  De i direktoratet ansatte og tilkaldte  

 sagkyndige er forpligtet til over for alle uvedkommende at hemmeligholde,  

 hvad de gennem deres virksomhed bliver vidende om.
Stk. 2.  Bestemmelserne i stk. 1 er ikke til hinder for,  

 at direktoratet som et led i et samarbejde med andre landes  

 tilsynsmyndigheder videregiver oplysninger til disse under forudsætning af,  

 at oplysningerne er undergivet tilsvarende tavshedspligt i det pågældende  

 land.
Oplysninger, som direktoratet modtager fra andre landes  

 tilsynsmyndigheder med angivelse af, at oplysningerne er hemmelige eller  

 fortrolige, eller hvor dette følger af oplysningernes karakter, skal være  

 undergivet bestemmelserne i stk. 1.
 § 4.  Direktoratet forelægger rådet de sager, som det  

 i henhold til § 5 i rådets forretningsorden påhviler rådet at behandle, eller  

 som direktoratet iøvrigt finder det hensigtsmæssigt at forelægge rådet.  

 Direktoratet udfører rådets beslutninger og holder dette underrettet om  

 varetagelsen af tilsynets daglige forretninger, herunder om direktoratets  

 behandling af de til tilsynet rettede henvendelser.
 Stk. 2.  Direktoratet kan under varetagelsen af  

 tilsynets daglige forretninger uden forelæggelse for rådet af de enkelte  

 konkrete sager afgøre sager i overensstemmelse med rådets faste praksis eller  

 de af rådet tilkendegivne retningslinier.
Stk. 3.  Uden forelæggelse for rådet kan direktoratet  

 endvidere afgøre spørgsmål, som er af uopsættelig karakter, fordi øjemedet  

 ellers ville forspildes.
Beretning herom gives på det nærmest følgende møde i  

 rådet.
 Stk. 4.  Direktoratet fører, medmindre rådet træffer  

 anden bestemmelse, de med tilsynets virksomhed forbundne forhandlinger med  

 offentlige myndigheder, organisationer, forsikringsselskaber m.v. og private.  

 Det samme gælder ved samarbejde med internationale eller andre landes  

 myndigheder.
 § 5.  Direktoratet modtager de i henhold til lov om  

 forsikringsvirksomhed indgivne anmeldelser og gennemfører registreringen  

 heraf i overensstemmelse med bestemmelserne i lovens § 243 og i  

 industriministeriets bekendtgørelse om anmeldelser til forsikringsregisteret  

 m.v.
 § 6.  Direktoratet skal jævnligt undersøge  

 forsikringsselskabernes og pensionskassernes forhold, eventuelt ved  

 undersøgelser på stedet.
Stk. 2.  Direktoratet kan kræve sig meddelt alle sådanne  

 oplysninger, som skønnes nødvendige for dets virksomhed, herunder til  

 afgørelse af, om en virksomhed er omfattet af loven.
Der må herunder ikke  

 forholdes det nogen oplysning.
§ 7.  Direktøren træffer afgørelse om, hvorvidt der  

 skal rettes henvendelse til anklagemyndigheden om tiltale for overtrædelse af  

 den i § 1 nævnte lovgivning.
Sager i hvilke, der foreligger særlig tvivl,  

 skal dog forinden fremsendelse til anklagemyndigheden forelægges for rådet.
 § 8.  Forsikringstilsynets afgørelser skal meddeles  

 skriftligt og indeholde oplysning om de forhold og synspunkter, som har været  

 bestemmende for afgørelsen.
 Stk. 2.  Afgørelser, som kan påklages, skal være  

 ledsaget af en vejledning om klageadgangen med angivelse af klageinstans og  

 oplysning om fremgangsmåden ved indgivelse af klage, herunder om eventuel  

 tidsfrist.
§ 9.  Udtalelse om klager over de af tilsynet trufne  

 afgørelser sendes inden 14 dage til industriministeren eller det i lovens §  

 247 omhandlede nævn.
Direktoratet meddeler de til klagernes bedømmelse  

 nødvendige oplysninger.
 § 10.  Det påhviler direktoratet at udarbejde den  

 årlige beretning, som forsikringstilsynet skal afgive om sin virksomhed.  

 Beretningen skal offentliggøres.
 § 11.  Denne bekendtgørelse træder i kraft ved  

 offentliggørelsen i Lovtidende.
 Stk. 2.  Indtil forsikringsrådet har truffet anden  

 bestemmelse om de i § 4 nævnte funktioner, varetages disse af direktoratet i  

 overensstemmelse med den arbejdsdeling, som er fulgt i forhold til det  

 hidtidige forsikringsråd.
