 Frigivelse af mindreåriges formue til betaling af kosmetologuddannelse.
Civilstyrelsens afgørelse af 27. marts 2006, j.nr. 2006-310-00002  Civilstyrelsen har nu behandlet Deres klage over Statsamtets afgørelse af 9. januar 2006. Ved afgørelsen afslog statsamtet frigivelse af 77.000 kr. af Deres datter, JMJ´s formue til en kosmeto-loguddannelse.
De har i forbindelse med sagen indsendt oversigt over uddannelsesgebyr på kosmetologskolen, hvoraf det fremgår, at eleven skal betale 77.500 kr. for uddannelsen.
Der fremgår endvidere, at ud-dannelsesgebyret skal erlægges således, at 1. uddannelsesgebyr på 5.000 kr. betales ved indmeldelsen, 2. uddannelsesgebyr på 23.300 kr. betales ca. 2 måneder før uddannelsens start og 4.100 kr. betales hver den 1. i måneden i uddannelsesforløbet.
 De har oplyst, at J endnu ikke har søgt om optagelse på skolen.
Vi ændrer statsamtets afgørelse således, at vi  naturligvis under forudsætning af at J optages og gennemfører kosmetologuddannelsen  tillader frigivelse af i alt 77.000 kr. af J´s formue til dækning af kosmetologuddannelsen.
Beløbet kan frigives med 5.000 kr. ved indmeldelsen, 23.300 kr. når 2. uddannelsesgebyr skal betales, og derefter 4.100 kr. om måneden i uddannelsesforløbet.
