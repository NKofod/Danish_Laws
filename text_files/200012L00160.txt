Fremsat den 31. januar 2001 af  

 arbejdsministeren (Ove Hygum) Forslag til Lov om ændring af lov om  

 arbejdsløshedsforsikring m.v.
(Ændring af bopælskravet i  

 efterlønsordningen i forhold til Færøerne og  

 Grønland mv.) § 1 I lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000, som ændret ved lov  

 nr. 1246 af 20. december 2000 og ved § 2 i lov nr. 1253 af 20. december  

 2000, foretages følgende ændringer:
 1. I § 46, stk. 4, ændres »§ 74 c,  

 stk. 10-12« til: »§ 75 c, stk. 10-13 og 15«.
 2. § 74 a, stk. 1, nr. 6, affattes  

 således:
»6)	har bopæl her i riget eller i et andet  

 EØS-land.« 3. § 74 h, stk. 2, affattes således:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for efterlønsmodtagere, som har  

 bopæl, arbejde eller indtægter i Grønland, på  

 Færøerne eller i et andet EØS-land, samt om kontrol med,  

 om efterlønsmodtageren i øvrigt opfylder betingelserne for ret  

 til efterløn.«.
 4. I § 74 k indsættes efter stk. 4  

 som nye stykker:
 »Stk. 5. For en person, som i perioder efter  

 efterlønsbevisets virkning på grund af beskæftigelse i et  

 andet EØS-land ifølge lovvalgsreglerne i forordning  

 (EØF) nr. 1408/71 ikke har været medlem af en dansk  

 arbejdsløshedskasse og samtidig ikke har fået udbetalt  

 efterløn efter § 74 m, reduceres den skattefri præmie  

 opgjort efter stk. 1-3. Reduktionen beregnes for de nævnte  

 perioder med et beløb, der svarer til bidraget til  

 arbejdsløshedsforsikringen efter § 77, stk. 2 og 3, samt med  

 et beløb til administration, der pr. år udgør 1,5 gange  

 højeste dagpenge for en dag, jf. § 47. Beløbene  

 opgøres på grundlag af dagpengenes størrelse på  

 tidspunktet for præmiens udbetaling.
 Stk. 6. Den arbejdsløshedskasse, der udbetaler  

 præmien til en person omfattet af stk. 5, modtager et bidrag til  

 administration svarende til det beløb til administration, som er  

 fastsat i stk. 5. Bidraget udbetales af Direktoratet for  

 Arbejdsløshedsforsikringen.
 Stk. 7. Reglerne i stk. 5 og 6 finder tilsvarende  

 anvendelse på personer, der på grund af arbejde ikke har bevaret  

 medlemskab af en dansk arbejdsløshedskasse ifølge aftalen af 1.  

 november 1993 mellem Arbejdsministeriet og Færøernes Landsstyre  

 om koordination af arbejdsløshedsforsikring, og som ikke har  

 fået udbetalt efterløn efter § 74 m.«.
 Stk. 5 bliver herefter stk. 8.
 5. I § 74 l, stk. 2, 1. pkt., og stk. 3,  

 ændres »EØS-området« til: »EØS-området,  

 Grønland og Færøerne«.
 6. I § 74 m, stk. 1, indsættes som 2.  

 pkt.:
»Det samme gælder efterlønsmodtagere, der  

 på grund af arbejde på Færøerne ikke kan bevare  

 deres medlemskab af en dansk arbejdsløshedskasse ifølge aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring.« 7. § 74 m, stk. 4, affattes således:
»Stk. 4. Efterlønsmodtagere, der har modtaget  

 efterløn på Færøerne eller i et andet  

 EØS-land efter stk. 1, og som igen tager bopæl i Danmark,  

 skal uanset bestemmelserne i § 41 optages i den  

 arbejdsløshedskasse, som de var medlem af umiddelbart forud for  

 overflytningen til arbejdsløshedsforsikringen på  

 Færøerne eller i et andet EØS-land.
Dette gælder  

 dog ikke, hvis efterlønsmodtageren fortsat er beskæftiget  

 på Færøerne eller i et andet EØS-land og derfor er  

 omfattet af arbejdsløshedsforsikringen der.«.
 8. § 75 b, stk. 1, nr. 4, affattes  

 således:
 »4)	som har bopæl her i riget eller i et andet  

 EØS-land.«.
 9. I § 75 b, stk. 9, 3. pkt., udgår: »,  

 bortset fra Færøerne og Grønland,«.
 10. I § 75 c, indsættes efter stk. 12  

 som nye stykker:
 »Stk. 13. For en person, som i perioder efter  

 efterlønsbevisets virkning på grund af beskæftigelse i et  

 andet EØS-land ifølge lovvalgsreglerne i forordning  

 (EØF) nr. 1408/71 ikke har været medlem af en dansk  

 arbejdsløshedskasse, og samtidig ikke har fået udbetalt  

 efterløn efter § 75 f, stk. 3, reduceres den skattefri  

 præmie opgjort efter stk. 10-12. Reduktionen beregnes for de  

 nævnte perioder med et beløb, der svarer til bidraget til  

 arbejdsløshedsforsikringen efter § 77, stk. 2 og 3, samt med  

 et beløb til administration, der pr. år udgør 1,5 gange  

 højeste dagpenge for en dag, jf. § 47. Beløbene  

 opgøres på grundlag af dagpengenes størrelse på  

 tidspunktet for præmiens udbetaling.
Stk. 14. Den arbejdsløshedskasse, der udbetaler  

 præmien til en person omfattet af stk. 13, modtager et bidrag til  

 administration.
Bidraget svarer til det beløb til administration, som  

 er fastsat i stk. 13. Bidraget udbetales af Direktoratet for  

 Arbejdsløshedsforsikringen.
 Stk. 15. Reglerne i stk. 13 og 14 finder tilsvarende  

 anvendelse på personer, der på grund af arbejde ikke har bevaret  

 medlemskab af en dansk arbejdsløshedskasse ifølge aftalen af 1.  

 november 1993 mellem Arbejdsministeriet og Færøernes Landsstyre  

 om koordination af arbejdsløshedsforsikring, og som ikke har  

 fået udbetalt efterløn efter § 75 f, stk. 3.«.
 Stk. 13 bliver herefter stk. 16.
 11. I § 75 c, stk. 13, som bliver stk. 16,  

 ændres »stk. 10-12« til: »stk. 10-15«.
 12. I § 75 f, stk. 2, 1. pkt., ændres »uden  

 for EØS-området« til: »uden for EØS-området,  

 Grønland og Færøerne«.
 13. I § 75 f, stk. 3, indsættes efter 1.  

 pkt.:
 »Det samme gælder efterlønsmodtagere, der  

 på grund af arbejde på Færøerne ikke kan bevare  

 deres medlemskab af en dansk arbejdsløshedskasse ifølge aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring.«.
 14. I § 75 g indsættes efter stk. 1 som nyt  

 stykke:
 »Stk. 2. Direktøren for Arbejdsløshedsforsikringen  

 kan fastsætte nærmere regler om kontrol af arbejde og  

 indtægter for efterlønsmodtagere, som har bopæl, arbejde  

 eller indtægter i Grønland, på Færøerne eller  

 i et andet EØS-land, samt om kontrol med, om  

 efterlønsmodtageren i øvrigt opfylder betingelserne for ret til  

 efterløn.«.
 Stk. 2 bliver herefter stk. 3.
 15. I § 75 i, stk. 2, udgår: », bortset fra  

 Færøerne og Grønland,«.
 16. I § 75 m, stk. 2, ændres »uden for  

 EØS-området« til: »uden for EØS-området,  

 Grønland og Færøerne«.
 17. I § 75 m, stk. 3, indsættes som 2.  

 pkt.:
 »Det samme gælder modtagere af overgangsydelse, der  

 på grund af arbejde på Færøerne ikke kan bevare  

 deres medlemskab af en dansk arbejdsløshedskasse ifølge aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring.«.
 18. § 75 n, stk. 2, affattes således:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for modtagere af overgangsydelse, som har  

 bopæl, arbejde eller indtægter i Grønland, på  

 Færøerne eller i et andet EØS-land, samt om kontrol med,  

 om modtageren af overgangsydelse i øvrigt opfylder betingelserne for  

 ret til overgangsydelse.«.
 19. I § 86, stk. 15, 1. pkt., ændres  

 »§ 75 c, stk. 10-12« til: »§ 75 c, stk. 10-13 og 15«.
§ 2 Loven træder i kraft den 1. juni 2001.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969/70, FF. sp.  

 3222, 3605 og 4473, tillæg A sp. 2369, tillæg B sp. 673,  

 tillæg C sp. 321) er senest bekendtgjort ved lovbekendtgørelse  

 nr. 712 af 19. juli 2000, som ændret ved lov nr. 1246 af 20. december  

 2000 og § 2 i lov nr. 1253 af 20. december 2000.
 Der fremsættes samtidig med dette lovforslag forslag  

 om ændring af Lov om arbejdsløshedsforsikring m.v. og Lov om  

 delpension (Ændringer i reglerne om efterløn og delpension som  

 følge af ændringer i pensionsbeskatningsloven, kildeskatteloven  

 mv.).
 Det nævnte lovforslag har ingen betydning for  

 nærværende lovforslag.
I.
Indledning I forlængelse af lov nr. 397 af 31. maj 2000 om  

 ændring af bopælskravet i efterlønsordningen (i forhold  

 til EØS-landene) har regeringen undersøgt mulighederne for en  

 ændring af bopælskravet i forhold til Færøerne og  

 Grønland.
Samspillet mellem bopælskravet og de øvrige  

 elementer i efterlønsordningen er indgået i denne  

 overvejelse.
 Ifølge de gældende regler er medlemskab af en  

 dansk arbejdsløshedskasse og bopæl i Danmark eller i et andet  

 EØS-land en betingelse for overgang til efterløn, jf. lovens  

 § 74 a, stk. 1, nr. 6, og § 75 b, stk. 1, nr. 4.
Det er en betingelse for udbetaling af efterløn, at  

 efterlønsmodtageren har bopæl i Danmark eller i et andet  

 EØS-land og ikke opholder sig i det øvrige udland i  

 længere tid, jf. lovens §§ 74 l, stk. 2, og 75 f,  

 stk. 2. Der sondres i denne sammenhæng efter de gældende  

 regler ikke mellem Grønland, Færøerne og det  

 øvrige udland.
Grønland og Færøerne er ikke  

 omfattet af EØS-aftalen.
 Forslaget indebærer en forbedring af ordningen,  

 fordi efterlønsmodtagere nu også får mulighed for at  

 bosætte sig hvor som helst i rigsfællesskabet uden at miste  

 retten til efterløn.
Samtidig indebærer forslaget, at medlemmer af en  

 dansk arbejdsløshedskasse, der har bopæl i Grønland eller  

 på Færøerne, og som i øvrigt opfylder lovens  

 betingelser for ret til efterløn, får mulighed for at  

 overgå til efterløn.
Efterlønsmodtagere, der på  

 grund af arbejde på Færøerne i efterlønsperioden  

 som følge af aftalen af 1. november 1993 mellem Arbejdsministeriet og  

 Færøernes Landsstyre om koordination af  

 arbejdsløshedsforsikring bliver omfattet af den færøske  

 arbejdsløshedsforsikring, stilles som efterlønsmodtagere, der  

 på grund af arbejde i et andet EØS-land i  

 efterlønsperioden bliver omfattet af arbejdsløshedsforsikringen  

 dér.
Forslaget indebærer, at de administrative regler om  

 efterløn vil blive konsekvensændret i overensstemmelse med det  

 ændrede bopælskrav.
Der henvises til bemærkningerne til  

 lovforslagets enkelte bestemmelser.
De administrative regler om medregning af forsikrings- og  

 beskæftigelsesperioder fra Grønland og Færøerne,  

 jf.
Direktoratet for Arbejdsløshedsforsikringens bekendtgørelse  

 nr. 319 af 25. maj 1999 om ret til efterløn for medlemmer, der har  

 haft forsikrings- og beskæftigelsesperioder i udlandet vil blive  

 tilpasset de nye muligheder, der åbnes med forslaget, i  

 overensstemmelse med de nære bånd, der består i  

 rigsfællesskabet, og de særlige forhold, der gør sig  

 gældende for Grønland og Færøerne.  

 Efterlønnen finansieres kun delvist via efterlønsbidraget.  

 Ordningen er hovedsagelig skattefinansieret.
De gældende  

 medregningsregler i forbindelse med ophævelse af bopælskravet i  

 forhold til Grønland og Færøerne vil derfor betyde, at  

 personer, der kun har en meget kort tilknytning til det danske arbejdsmarked,  

 vil kunne få udbetalt efterløn i Grønland eller på  

 Færøerne, uden i større omfang at have bidraget til  

 ordningens finansiering over skatten.
De særligt gunstige regler for  

 medregning af forsikrings- og beskæftigelsesperioder, der gælder  

 i forhold til Færøerne og Grønland, vil derfor blive  

 justeret, når det bliver muligt at modtage efterløn i  

 Grønland eller på Færøerne.
Der vil i den  

 forbindelse blive taget højde for, at der i dag ikke eksisterer en  

 arbejdsløshedsforsikringsordning i Grønland i modsætning  

 til Færøerne, som har en forsikringsordning.
Forslaget medfører ikke ændringer i de  

 gældende regler om fradrag for arbejde og indtægter, herunder  

 pensioner, som gælder for efterlønsmodtagere.
Arbejde i  

 Grønland eller på Færøerne skal medføre  

 fradrag på samme måde som arbejde i Danmark.  

 Efterlønsmodtagerens pensionsformue og løbende udbetalte  

 pensioner skal også medføre fradrag efter samme regler, uanset  

 om efterlønsmodtageren bor i Danmark, i et andet EØS-land, i  

 Grønland eller på Færøerne.
Der vil således  

 gælde den samme skærpede kontrol for disse  

 efterlønsmodtagere, som for efterlønsmodtagere, der bor og  

 arbejder i et andet EØS-land.
Overgangsydelsesordningen minder i et vist omfang om  

 efterlønsordningen, og det foreslås derfor også at  

 ændre bopælskravet i overgangsydelsesordningen.
Efter forslaget  

 får overgangsydelsesmodtagere således mulighed for at  

 bosætte sig i Grønland eller på Færøerne.  

 Overgangsydelsesmodtagere, der bosætter sig i Grønland eller  

 på Færøerne, vil blive omfattet af samme regler som  

 overgangsydelsesmodtagere med bopæl i Danmark eller i et andet  

 EØS-land.
Endvidere foreslås det, at den skattefri  

 præmie reduceres for manglende betaling af bidrag til  

 arbejdsløshedsforsikringen og bidrag til administration, hvor  

 præmiemodtageren ikke har været medlem af en dansk  

 arbejdsløshedskasse på grund af lovvalgsreglerne i forordning  

 (EØS) nr. 1408/71 eller aftalen mellem Arbejdsministeriet og  

 Færøernes Landsstyre om koordination af  

 arbejdsløshedsforsikring og ikke samtidig har fået udbetalt  

 efterløn.
Det foreslås, at arbejdsløshedskasserne  

 får ret til et bidrag til administration.
Herefter kommer reglerne til  

 at svare til reglerne om fradrag i efterlønnen for personer, der  

 modtager efterløn i et andet EØS-land, jf. § 74 m,  

 stk. 2 og 3, og § 75 f, stk. 3.
II. Økonomiske konsekvenser for det  

 offentlige Det anslås, at lovforslaget på længere  

 sigt medfører, at antallet af efterlønsmodtagere med  

 bopæl på Færøerne højst vil udgøre ca.  

 100 personer, og at antallet af efterlønsmodtagere med bopæl i  

 Grønland ligeledes højst vil udgøre ca. 100 personer.  

 Forslagets konsekvenser med hensyn til overgangsydelsesordningen  

 skønnes at være yderst begrænsede, idet ordningen er under  

 afvikling.
De økonomiske konsekvenser kan således  

 anslås til merudgifter til efterløn på højst 25  

 mio. kr.
Skatteaftalerne med Grønland og Færøerne,  

 hvorefter skatten af efterløn og overgangsydelse betales til  

 Grønland og Færøerne, når modtageren har  

 bopæl der, der anslås at medføre et skatteprovenutab for  

 Danmark på knap 5 mio. kr., der er medregnet i de anførte 25  

 mio. kr.
Hertil kommer yderligere et skatteprovenutab på de  

 efterlønsmodtagere, der i dag modtager efterløn i Danmark, og  

 som med de nye regler vil udrejse til Grønland eller  

 Færøerne med deres efterløn.
Skatteprovenutabet  

 skønnes at være yderst begrænset.
 Der vil blive optaget drøftelser med  

 Grønland og Færøerne med henblik på udligning af  

 skatteprovenutab m.v.
 De økonomiske konsekvenser af den foreslåede  

 reduktion i den skattefri præmie anslås at være  

 uvæsentlige.
III.
Administrative konsekvenser for det offentlige Forslaget vil medføre en administrativ  

 merbelastning af Direktoratet for Arbejdsløshedsforsikringen i  

 forbindelse med behandling af ansøgning om ret til beskæftigelse  

 som selvstændig i efterlønsperioden i Grønland eller  

 på Færøerne.
 Der vil endvidere være tale om en administrativ  

 merbelastning af arbejdsløshedskasserne i forbindelse med de  

 øgede krav om dokumentation for arbejde og indtægt i forhold til  

 efterlønsmodtagere og modtagere af overgangsydelse, der har  

 bopæl eller beskæftigelse i Grønland eller på  

 Færøerne.
IV. Økonomiske konsekvenser for erhvervslivet Forslaget har ingen økonomiske konsekvenser for  

 erhvervslivet.
V.
Administrative konsekvenser for erhvervslivet Forslaget har ingen administrative konsekvenser for  

 erhvervslivet.
VI.
Miljømæssige konsekvenser Forslaget har ingen miljømæssige  

 konsekvenser.
VII.
Administrative konsekvenser for borgerne Forslaget vil kunne indebære øgede krav til  

 efterlønsmodtagere og modtagere af overgangsydelse, der vælger  

 at arbejde eller bo i Grønland eller på Færøerne,  

 om dokumentation for arbejde og indtægt samt for bopæl.
VIII.
Ligestillingsmæssige konsekvenser Forslaget har ingen ligestillingsmæssige  

 konsekvenser.
IX.
Forholdet til EU-retten Forslaget indeholder ikke EU-retlige aspekter.
X.
Høringer Forslaget har været sendt til udtalelse hos  

 Grønlands Hjemmestyre og Færøernes Landsstyre inden  

 fremsættelsen.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Merudgifter til efterløn på højst 25 mio.  

 kr.
Administrative konsekvenser for stat, kommuner og  

 amtskommuner Ingen Administrativ merbelastning i Direktoratet for  

 Arbejdsløshedsforsikringen samt i  

 arbejdsløshedskasserne Økonomiske konsekvenser for erhvervslivet, herunder  

 offentlige arbejdsgivere Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Mindre konsekvenser Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1, 4, 10, 11 og 19 Medlemmer med et efterlønsbevis, der tager arbejde  

 i et andet EØS-land, vil normalt blive omfattet af det andet  

 EØS-lands arbejdsløshedsforsikring, og dermed blive udmeldt af  

 den danske arbejdsløshedskasse.
Det samme gælder medlemmer, der  

 tager arbejde på Færøerne.
Derimod bevarer medlemmer, der  

 tager arbejde i Grønland, medlemskabet af den danske  

 arbejdsløshedskasse, idet Grønland ikke har sit eget  

 arbejdsløshedsforsikringssystem.
 Det betyder, at arbejdsløshedskassen efter  

 gældende regler skal opgøre og udbetale præmie til  

 personer, som i kortere eller længere perioder efter  

 efterlønsbevisets udstedelse ikke har bidraget til den danske  

 arbejdsløshedsforsikring, herunder betalt bidrag til dækning af  

 kassens administrationsudgifter.
 Det foreslås, at præmiebeløbet  

 reduceres for manglende betaling af bidrag til  

 arbejdsløshedsforsikringen og bidrag til administration, og at  

 arbejdsløshedskasserne får ret til et bidrag til administration,  

 således at reglerne kommer til at svare til reglerne om fradrag i  

 efterlønnen for personer, der modtager efterløn i et andet  

 EØS-land, jf. § 74 m, stk. 2 og 3, og § 75 f,  

 stk. 3.
Det foreslås således, at  

 præmiemodtageren får reduceret præmiebeløbet med et  

 beløb, der svarer til bidraget til arbejdsløshedsforsikringen  

 efter § 77, stk. 2 og 3, samt med et beløb for  

 administration for de perioder, hvor præmiemodtageren ikke har  

 været medlem af en dansk arbejdsløshedskasse på grund af  

 lovvalgsreglerne i forordning (EØF) nr. 1408/71 og ikke samtidig har  

 fået udbetalt efterløn.
Herved ligestilles  

 præmiemodtagere, der ikke har bidraget til  

 arbejdsløshedsforsikringen, med øvrige  

 præmiemodtagere.
 Bidraget til administration foreslås fastsat som et  

 beløb, der pr. år udgør 1,5 gange dagpengenes  

 højeste beløb for en dag, jf. § 47.
 For at sikre at arbejdsløshedskassen kan få  

 dækket sine administrationsudgifter i forbindelse med opgørelsen  

 og udbetalingen af den skattefri præmie, foreslås det, at kassen  

 får ret til et bidrag til administration for disse perioder.
Det foreslås endelig, at fradragsbeløbene  

 opgøres på grundlag af dagpengenes størrelse på  

 tidspunktet for præmiens udbetaling.
Dette modsvares af, at  

 præmien også beregnes på grundlag af dagpengenes  

 størrelse på udbetalingstidspunktet, jf.
Direktoratet for  

 Arbejdsløshedsforsikringens bekendtgørelse nr. 561 af 22. juni  

 2000 om fleksibel efterløn.
 Herudover indeholder lovforslaget diverse  

 konsekvensændringer.
 Med de foreslåede regler sikres det, at personer med  

 ret til den skattefri præmie behandles lige, uanset om  

 pågældende har bopæl her i landet, i Grønland,  

 på Færøerne eller i et andet EØS-land.
Til nr. 2, 8 og 15 Efter de gældende regler er bopæl i Danmark  

 eller i et EØS-land en betingelse for overgang til efterløn og  

 for modtagelse af overgangsydelse.
 Det foreslås, at dette bopælskrav ændres  

 til et krav om bopæl her i riget eller i et andet EØS-land,  

 således at efterlønsmodtagere og modtagere af overgangsydelse  

 også kan tage bopæl i Grønland eller på  

 Færøerne.
Til nr. 3, 14 og 18 Det foreslås, at direktøren for  

 Arbejdsløshedsforsikringen efter forhandling med  

 Landsarbejdsrådet får adgang til at fastsætte særlige  

 regler om kontrol af arbejdets omfang og indtægtens størrelse,  

 hvis efterlønsmodtageren eller modtageren af overgangsydelse  

 udfører arbejde eller har bopæl i Grønland eller på  

 Færøerne, samt om kontrol med fortsat opfyldelse af  

 betingelserne for ret til efterløn eller overgangsydelse.
Udgangspunktet vil være, at den enkelte  

 efterlønsmodtager eller modtager af overgangsydelse vil være  

 nærmest til at fremskaffe den fornødne dokumentation for, at  

 betingelserne for udbetaling af efterløn eller overgangsydelse er  

 opfyldt.
Dette betyder, at udbetalingen af efterløn eller  

 overgangsydelse suspenderes, hvis der ikke fremskaffes den  

 tilstrækkelige dokumentation.
Efterlønsmodtagere eller overgangsydelsesmodtagere  

 med bopæl i Grønland eller på Færøerne skal  

 løbende opfylde alle betingelser for ret til disse ydelser.
Tages der  

 bopæl eller ophold ud over 3 måneder i et land uden for  

 EØS-området, Grønland eller Færøerne,  

 suspenderes retten til at få udbetalt efterløn eller  

 overgangsydelse.
Det er derfor nødvendigt at fastsætte  

 nærmere regler om kontrol med bopæl.
 Samtidig præciseres det, at der også kan  

 udstedes regler om kontrol af efterlønsmodtagere, der er fyldt 60  

 år før den 1. juli 1999, selv om de ikke arbejder efter reglerne  

 om fleksibel efterløn.
Til nr. 5, 12 og 16 Efter de gældende regler er det en betingelse for  

 udbetaling af efterløn eller overgangsydelse, at medlemmet ikke  

 opholder sig i det øvrige udland (lande uden for EØS) i  

 længere tid, jf. lovens §§ 74 l, stk. 2, 75 f, stk. 2,  

 og 75 m, stk. 2, jf. § 75 i, stk. 2, eller at medlemmet ikke  

 arbejder i det øvrige udland, jf. § 74 l, stk. 3.  

 Grønland og Færøerne er ikke omfattet af den danske  

 arbejdsløshedsforsikringslov og betragtes dermed som udland.
I  

 Direktoratet for Arbejdsløshedsforsikringens bekendtgørelse om  

 fleksibel efterløn, bekendtgørelse om arbejde og  

 indtægter mv. i efterlønsperioden (for medlemmer, som er fyldt  

 60 år før 1. juli 1999), samt bekendtgørelse om  

 overgangsydelse er varigheden af opholdet i det øvrige udland  

 udmøntet til 3 måneder pr. kalenderår.
Det  

 forudsættes, at medlemmet bevarer fast bopæl i Danmark eller i et  

 andet EØS-land.
 Forslaget indebærer, at der kan udbetales  

 efterløn eller overgangsydelse ved bopæl eller fortsat ophold ud  

 over 3 måneder i Grønland eller på Færøerne.  

 Ved ophold i det øvrige udland vil gældende regler fortsat finde  

 anvendelse, d.v.s. at der kun kan udbetales efterløn eller  

 overgangsydelse i op til 3 måneder pr. kalenderår, samt at der  

 ikke kan udbetales efterløn, hvis der udføres arbejde.  

 Overskrides denne frist, tages der fast bopæl, eller udføres der  

 arbejde i det øvrige udland, suspenderes retten til efterløn  

 eller overgangsydelse.
Til nr. 6, 13 og 17 Efter de gældende regler er det en betingelse for at  

 få udbetalt efterløn eller overgangsydelse, at  

 efterlønsmodtageren eller modtageren af overgangsydelse er medlem af  

 en dansk arbejdsløshedskasse eller på grund af arbejde i  

 efterlønsperioden er blevet omfattet af forsikringen i et andet  

 EØS-land.
Medlemmer, der opnår beskæftigelse på  

 Færøerne, vil som hovedregel blive omfattet af  

 arbejdsløshedsforsikringen dér.
Der er ikke mulighed for  

 samtidig at bevare medlemskab af den danske arbejdsløshedskasse.  

 Personer, der er omfattet af koordineringen af  

 arbejdsløshedsforsikring efter den dansk-færøske aftale  

 herom, kan alene være omfattet af ét  

 arbejdsløshedsforsikringssystem.
Personer, der ophører med at  

 være beskæftigede i Danmark uden at blive omfattet af  

 forsikringen på Færøerne, kan bevare medlemskabet af den  

 danske arbejdsløshedskasse.
Grønland har ikke etableret en  

 arbejdsløshedsforsikring.
Efterlønsmodtagere kan derfor bevare  

 medlemskabet af den danske arbejdsløshedskasse, selvom de arbejder i  

 Grønland i efterlønsperioden.
 Det foreslås, at efterlønsmodtagere og  

 modtagere af overgangsydelse, der på grund af deres arbejde på  

 Færøerne i efterlønsperioden ikke kan bevare deres  

 medlemskab af en dansk arbejdsløshedskasse, stilles som  

 efterlønsmodtagere, der omfattes af arbejdsløshedsforsikringen  

 i et andet EØS-land.
 Forslaget indebærer, at efterlønsmodtagerens  

 eller overgangsydelsesmodtagerens hidtidige arbejdsløshedskasse  

 administrerer udbetaling mv. af efterløn eller overgangsydelse mod et  

 bidrag til administration, der betales af Direktoratet for  

 Arbejdsløshedsforsikringen efter samme regler, som gælder for  

 efterlønsmodtagere, der omfattes af et andet EØS-lands  

 arbejdsløshedsforsikring på grund af arbejde i  

 efterlønsperioden.
 Forslaget indebærer videre, at  

 efterlønsmodtagere og modtagere af overgangsydelse, der får  

 udbetalt efterløn eller overgangsydelse på Færøerne  

 af deres hidtidige arbejdsløshedskasse, har samme klagemuligheder og  

 er undergivet samme regler om tilbagebetaling og sanktioner, som gælder  

 for medlemmer af en arbejdsløshedskasse.
Forslaget indebærer endelig, at direktøren  

 for Arbejdsløshedsforsikringen efter forhandling med  

 Landsarbejdsrådet fastsætter de nærmere regler om  

 tilrettelæggelsen af denne særlige udbetalingsordning.
Der skal  

 herunder fastsættes særlige regler om de tilfælde, hvor  

 efterlønsmodtageren i perioden med bopæl på  

 Færøerne gør sig skyldig i forhold, der medfører  

 sanktion efter reglerne i kapitel 13. Reglerne skal sikre, at retsvirkningen  

 af en forseelse bliver ensartet, hvad enten forseelsen er begået som  

 modtager af efterløn under ophold på Færøerne, i et  

 andet EØS-land eller som medlem af en dansk  

 arbejdsløshedskasse.
Tilsvarende regler skal fastsættes for  

 modtagere af overgangsydelse.
Til nr. 7 Når efterlønsmodtagere eller modtagere af  

 overgangsydelse forlader Færøerne, hvor de har været  

 arbejdsløshedsforsikret på grund af beskæftigelse i  

 efterløns- eller overgangsydelsesperioden, og vender tilbage til  

 Danmark, skal de genoptages i den arbejdsløshedskasse, de var medlem  

 af indtil overflytningen til forsikringen på Færøerne.  

 Dette gælder dog ikke i de tilfælde, hvor personen efter at have  

 taget bopæl i Danmark, fortsat måtte være omfattet af  

 arbejdsløshedsforsikringen på Færøerne eller i et  

 andet EØS-land på grund af beskæftigelse  

 dér.
Til nr. 9 Som hovedregel kan medlemmer, der er udtrådt af  

 efterlønsordningen, ikke på ny overgå til efterløn.  

 Dog kan et medlem, der udtræder af den gamle efterlønsordning  

 på grund af tilbagevenden til arbejdslivet, én gang  

 genindtræde i ordningen, hvis bl.a. betingelsen om bopæl her i  

 riget, bortset fra Færøerne og Grønland, eller i et andet  

 EØS-land, er opfyldt.
 Det foreslås, at bestemmelsen herom i lovens  

 § 75 b, stk. 9, ændres således, at betingelsen  

 også kan opfyldes ved bopæl i Grønland eller på  

 Færøerne.
Til § 2 Det foreslås, at loven træder i kraft den 1.  

 juni 2001.
Bilag 1 Lovforslaget sammenholdt med gældende lov Gældende formulering Lovforslaget § 1 § 46.
Stk. 1. --- Stk. 2. Udbetales dagpenge ikke rettidigt, jf. stk. 1, og  

 skyldes dette ikke medlemmets forhold, forrentes beløbet med den  

 aktuelt gældende morarente efter rentelovens § 5 fra  

 forfaldsdagen, jf. dog stk. 3. Rentebeløb, der er mindre end  

 højeste dagpenge for en dag, jf. § 47, udbetales ikke.
Stk. 3.--- Stk. 4. Stk. 2 finder tilsvarende anvendelse ved  

 efterbetaling af andre ydelser fra kassen og ved forsinket udbetaling af en  

 skattefri præmie, jf. § 74 k og § 74 c, stk. 10-12.  

 Dette gælder dog ikke godtgørelse efter lov om  

 godtgørelse ved deltagelse i erhvervsrettet voksen- og  

 efteruddannelse.
 1. I § 46, stk. 4, ændres »§ 74 c,  

 stk. 10-12« til: »§ 75 c, stk. 10-13 og 15«.
Stk. 5. --- § 74 a.
Ret til efterløn har et medlem af en anerkendt  

 arbejdsløshedskasse, som 1)	er fyldt 60 år, 2)	har været medlem i mindst 25 år inden for de sidste 30  

 år, jf. dog stk. 2 og 3, 3)	har indbetalt efterlønsbidrag, jf. § 77, stk. 4,  

 jf. dog § 77, stk. 5, i mindst 25 år inden for de sidste 30  

 år, jf. dog stk. 2 og 3, 4)	ved ledighed vil kunne opfylde betingelserne for ret til dagpenge,  

 jf. dog stk. 5 og 7, eller modtager overgangsydelse, 5)	har fået indberettet værdien af pensionsformuen, jf.  

 § 74 i, stk. 3 og 4, og 6)	har bopæl her i riget, bortset fra Færøerne og  

 Grønland, eller i et andet EØS-land.
Stk. 2. - 7. --- 2. § 74 a, stk. 1, nr. 6, affattes  

 således:
»6)	som har bopæl her i riget eller i et andet  

 EØS-land.« § 74 h Stk. 1. --- Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for efterlønsmodtagere, som har  

 bopæl, arbejde eller indtægter i et andet EØS-land, samt  

 om kontrol med, om efterlønsmodtageren i øvrigt opfylder  

 betingelserne for ret til efterløn.
 3. § 74 h, stk. 2, affattes således:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for efterlønsmodtagere, som har  

 bopæl, arbejde eller indtægter i Grønland, på  

 Færøerne eller i et andet EØS-land, samt om kontrol med,  

 om efterlønsmodtageren i øvrigt opfylder betingelserne for ret  

 til efterløn.«.
§ 74 k.
Et medlem, som tidligst overgår til  

 efterløn mindst 2 år efter, at efterlønsbeviset har  

 virkning, og som i denne periode har haft lønarbejde i mindst 3.120  

 timer, et deltidsforsikret medlem dog mindst 2.496 timer, eller har drevet  

 selvstændig virksomhed i væsentligt omfang, optjener ved arbejde  

 herudover i mindst 481 timer ret til en skattefri præmie, når  

 medlemmet fylder 65 år eller afgår ved døden.
Det er en  

 betingelse, at medlemmet ikke har fået udbetalt delpension efter lov om  

 delpension.
Det er endvidere en betingelse, at der ikke er sket  

 tilbagebetaling af efterlønsbidraget efter § 77 a.
 Stk. 2. For medlemmer, som opfylder betingelserne for ret til  

 efterløn som fuldtidsforsikrede, jf. § 74 j, stk. 1, jf.  

 stk. 2, efter udløbet af perioden på mindst 2 år, jf.  

 stk. 1, udgør præmien 6 pct. af dagpengenes højeste  

 beløb på årsbasis, jf. § 47. For andre udgør  

 præmien 6 pct. af dagpengenes højeste beløb på  

 årsbasis, jf. § 70. Præmien ydes for hver 481 timer, dog  

 højst for 12 gange 481 timer.
 Stk. 3. Arbejdsløshedskassen opgør arbejdets  

 omfang, beregner præmiens størrelse og udbetaler  

 præmiebeløbet.
Stk. 4. Krav på præmien kan ikke overdrages eller  

 gøres til genstand for retsforfølgning.
Der kan dog foretages  

 modregning med eventuelle statslige tilgodehavender.
 4. I § 74 k indsættes efter stk. 4  

 som nye stykker:
 »Stk. 5. For en person, som i perioder efter  

 efterlønsbevisets virkning på grund af beskæftigelse i et  

 andet EØS-land ifølge lovvalgsreglerne i forordning  

 (EØF) nr. 1408/71 ikke har været medlem af en dansk  

 arbejdsløshedskasse og samtidig ikke har fået udbetalt  

 efterløn efter § 74 m, reduceres den skattefri præmie  

 opgjort efter stk. 1-3. Reduktionen beregnes for de nævnte  

 perioder med et beløb, der svarer til bidraget til  

 arbejdsløshedsforsikringen efter § 77, stk. 2 og 3, samt med  

 et beløb til administration, der pr. år udgør 1,5 gange  

 højeste dagpenge for en dag, jf. § 47. Beløbene  

 opgøres på grundlag af dagpengenes størrelse på  

 tidspunktet for præmiens udbetaling.
 Stk. 6. Den arbejdsløshedskasse, der udbetaler  

 præmien til en person omfattet af stk. 5, modtager et bidrag til  

 administration svarende til det beløb til administration, som er  

 fastsat i stk. 5. Bidraget udbetales af Direktoratet for  

 Arbejdsløshedsforsikringen.
 Stk. 7. Reglerne i stk. 5 og 6  

 finder tilsvarende anvendelse på personer, der på grund af  

 arbejde ikke har bevaret medlemskab af en dansk arbejdsløshedskasse  

 ifølge aftalen af 1. november 1993 mellem Arbejdsministeriet og  

 Færøernes Landsstyre om koordination af  

 arbejdsløshedsforsikring, og som ikke har fået udbetalt  

 efterløn efter § 74 m.«.
 Stk. 5. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af denne  

 bestemmelse, herunder om opgørelsen af arbejde efter stk. 1 og 2,  

 samt om opgørelse af arbejde efter § 74 i, stk. 7, og  

 § 74 j, stk. 5, og om udbetaling af præmien.
 Stk. 5 bliver herefter stk. 8.
§ 74 l Stk. 1. --- Stk. 2. Efterløn kan ikke udbetales til medlemmer, der  

 opholder sig i lande uden for EØS-området i længere tid.  

 Nærmere regler herom fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
 5. I § 74 l, stk. 2, 1. pkt., og stk. 3,  

 ændres »EØS-området« til: »EØS-området,  

 Grønland og Færøerne«.
 Stk. 3. Efterløn kan ikke udbetales til et medlem, der  

 arbejder i lande uden for EØS-området, medmindre arbejdet  

 udføres som udsendt for en dansk arbejdsgiver.
Stk. 4. - 6. --- § 74 m.
Efterlønsmodtagere, der på grund af  

 beskæftigelse i et andet EØS-land ifølge lovvalgsreglerne  

 i forordning (EØF) nr. 1408/71 ikke kan bevare deres medlemskab af en  

 dansk arbejdsløshedskasse, bevarer retten til efterløn efter  

 dette kapitel.
Stk. 2. - 3. --- 6. I § 74 m, stk. 1, indsættes som  

2. pkt.:
»Det samme gælder efterlønsmodtagere, der  

 på grund af arbejde på Færøerne ikke kan bevare  

 deres medlemskab af en dansk arbejdsløshedskasse ifølge aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring.« Stk. 4. Efterlønsmodtagere, der har modtaget  

 efterløn i et andet EØS-land efter stk. 1, og som igen  

 tager bopæl her i riget, bortset fra Færøerne og  

 Grønland, skal uanset bestemmelserne i § 41 optages i den  

 arbejdsløshedskasse, som de var medlem af umiddelbart forud for  

 overflytningen til arbejdsløshedsforsikringen i et andet  

 EØS-land.
Dette gælder dog ikke, hvis efterlønsmodtageren  

 fortsat er beskæftiget i et andet EØS-land og derfor er omfattet  

 af arbejdsløshedsforsikringen der.
Stk. 5. - 6. --- 7. § 74 m, stk. 4, affattes således:
»Stk. 4. Efterlønsmodtagere, der har modtaget  

 efterløn på Færøerne eller i et andet  

 EØS-land efter stk. 1, og som igen tager bopæl i Danmark,  

 skal uanset bestemmelserne i § 41 optages i den  

 arbejdsløshedskasse, som de var medlem af umiddelbart forud for  

 overflytningen til arbejdsløshedsforsikringen på  

 Færøerne eller i et andet EØS-land.
Dette gælder  

 dog ikke, hvis efterlønsmodtageren fortsat er beskæftiget  

 på Færøerne eller i et andet EØS-land og derfor er  

 omfattet af arbejdsløshedsforsikringen der.«.
§ 75 b.
Ret til efterløn har medlemmer af anerkendte  

 arbejdsløshedskasser, 1)	som er fyldt 60 år, 2)	som har været medlem i 20 år inden for de sidste 25  

 år, jf. dog stk. 2, 3)	som opfylder betingelserne for ret til dagpenge, modtager dagpenge  

 efter § 55, stk. 4, eller modtager overgangsydelse, og 4)	som har bopæl her i riget, bortset fra Færøerne  

 og Grønland, eller i et andet EØS-land.
Stk. 2. - 8. --- 8. § 75 b, stk. 1, nr. 4, affattes  

 således:
 »4)	som har bopæl her i riget eller i et andet  

 EØS-land.«.
Stk. 9. Medlemmer, der er udtrådt af  

 efterlønsordningen, kan ikke på ny overgå til  

 efterløn.
Dog kan et medlem, der udtræder af  

 efterlønsordningen på grund af tilbagevenden til arbejdslivet,  

 én gang genindtræde i efterlønsordningen.
Ved  

 genindtrædelsen skal medlemmet opfylde betingelserne for ret til  

 dagpenge ved ledighed, dog bortset fra arbejdskravet efter § 53, og  

 rådighedsbetingelserne efter § 62, stk. 1, nr. 1 og 3, samt  

 have bopæl her i riget, bortset fra Færøerne og  

 Grønland, eller i et andet EØS-land.
 9. I § 75 b, stk. 9, 3. pkt., udgår: »,  

 bortset fra Færøerne og Grønland,«.
Stk. 10. --- § 75 c.
Stk.1-11.--- Stk. 12. Arbejdsløshedskassen opgør arbejdets  

 omfang, beregner præmiens størrelse og udbetaler præmien  

 efter reglerne i § 74 k, stk. 3 og 4.
 10. I § 75 c, indsættes efter stk. 12  

 som nye stykker:
 »Stk. 13. For en person, som i perioder efter  

 efterlønsbevisets virkning på grund af beskæftigelse i et  

 andet EØS-land ifølge lovvalgsreglerne i forordning  

 (EØF) nr. 1408/71 ikke har været medlem af en dansk  

 arbejdsløshedskasse, og samtidig ikke har fået udbetalt  

 efterløn efter § 75 f, stk. 3, reduceres den skattefri  

 præmie opgjort efter stk. 10-12. Reduktionen beregnes for de  

 nævnte perioder med et beløb, der svarer til bidraget til  

 arbejdsløshedsforsikringen efter § 77, stk. 2 og 3, samt med  

 et beløb til administration, der pr. år udgør 1,5 gange  

 højeste dagpenge for en dag, jf. § 47. Beløbene  

 opgøres på grundlag af dagpengenes størrelse på  

 tidspunktet for præmiens udbetaling.
Stk. 14. Den arbejdsløshedskasse, der udbetaler  

 præmien til en person omfattet af stk. 13, modtager et bidrag til  

 administration.
Bidraget svarer til det beløb til administration, som  

 er fastsat i stk. 13. Bidraget udbetales af Direktoratet for  

 Arbejdsløshedsforsikringen.
 Stk. 15. Reglerne i stk. 13 og 14 finder tilsvarende  

 anvendelse på personer, der på grund af arbejde ikke har bevaret  

 medlemskab af en dansk arbejdsløshedskasse ifølge aftalen af 1.  

 november 1993 mellem Arbejdsministeriet og Færøernes Landsstyre  

 om koordination af arbejdsløshedsforsikring, og som ikke har  

 fået udbetalt efterløn efter § 75 f, stk. 3.«.
 Stk. 13. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af reglerne i  

 stk. 10-12.
 Stk. 13 bliver herefter stk. 16.
 11. I § 75 c, stk. 13, som bliver stk. 16,  

 ændres »stk. 10-12« til: »stk. 10-15«.
§ 75 f Stk. 1. --- Stk. 2. Efterløn kan ikke udbetales til medlemmer, der  

 i længere tid opholder sig i lande uden for EØS-området.  

 Nærmere regler fastsættes af direktøren for  

 Arbejdsløshedsforsikringen.
 12. I § 75 f, stk. 2, 1. pkt., ændres »i  

 lande uden for EØS-området« til: »i lande uden for  

 EØS-området, Grønland og Færøerne«.
 Stk. 3. For efterlønsmodtagere, der på grund af  

 beskæftigelse i et andet EØS-land ifølge lovvalgsreglerne  

 i forordning (EØF) nr. 1408/71 ikke kan bevare deres medlemskab af en  

 dansk arbejdsløshedskasse, finder § 74 m tilsvarende  

 anvendelse.
 13. I § 75 f, stk. 3, indsættes efter 1.  

 pkt.:
 »Det samme gælder efterlønsmodtagere, der  

 på grund af arbejde på Færøerne ikke kan bevare  

 deres medlemskab af en dansk arbejdsløshedskasse ifølge aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring.«.
Stk. 4. --- § 75 g Arbejdsministeren fastsætter efter indstilling fra  

 direktøren for Arbejdsløshedsforsikringen, der har forhandlet  

 med Landsarbejdsrådet, regler om hvilken betydning arbejde og  

 indtægt i efterlønsperioden skal have for størrelsen af  

 efterlønnen.
 14. I § 75 g indsættes efter stk. 1 som nyt  

 stykke:
 »Stk. 2. Direktøren for Arbejdsløshedsforsikringen  

 kan fastsætte nærmere regler om kontrol af arbejde og  

 indtægter for efterlønsmodtagere, som har bopæl, arbejde  

 eller indtægter i Grønland, på Færøerne eller  

 i et andet EØS-land, samt om kontrol med, om  

 efterlønsmodtageren i øvrigt opfylder betingelserne for ret til  

 efterløn.«.
 Stk. 2 bliver herefter stk. 3.
 Stk. 2. Direktøren for  

 Arbejdsløshedsforsikringen kan fastsætte nærmere regler om  

 retten til efterløn efter bortfald af delpension efter lov om  

 delpension.
§ 75 i Stk. 1. --- Stk. 2. Det er en betingelse for at bevare retten, at  

 medlemmet har bopæl her i riget, bortset fra Færøerne og  

 Grønland, eller i et andet EØS-land.
 15. I § 75 i, stk. 2, udgår: », bortset fra  

 Færøerne og Grønland,«.
Stk. 3. - 4. --- § 75 m Stk. 1. --- Stk. 2. Overgangsydelse kan ikke udbetales til medlemmer, der  

 i længere tid opholder sig i lande uden for  

 EØS-området.
 16. I § 75 m, stk. 2, ændres »lande uden for  

 EØS-området« til: »lande uden for EØS-området,  

 Grønland og Færøerne«.
 Stk. 3. For modtagere af overgangsydelse, der på grund  

 af beskæftigelse i et andet EØS-land ifølge  

 lovvalgsreglerne i forordning (EØF) nr. 1408/71 ikke kan bevare deres  

 medlemskab af en dansk arbejdsløshedskasse, finder § 74 m  

 tilsvarende anvendelse.
Stk. 4. --- 17. I § 75 m, stk. 3, indsættes som 2.  

 pkt.:
 »Det samme gælder modtagere af overgangsydelse, der  

 på grund af arbejde på Færøerne ikke kan bevare  

 deres medlemskab af en dansk arbejdsløshedskasse ifølge aftalen  

 af 1. november 1993 mellem Arbejdsministeriet og Færøernes  

 Landsstyre om koordination af arbejdsløshedsforsikring.«.
§ 75 n Stk. 1. --- Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for modtagere af overgangsydelse, som har  

 bopæl, arbejde eller indtægter i et andet EØS-land, samt  

 om kontrol med, om modtageren af overgangsydelse i øvrigt opfylder  

 betingelserne for ret til overgangsydelse.
 18. § 75 n, stk. 2, affattes således:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for modtagere af overgangsydelse, som har  

 bopæl, arbejde eller indtægter i Grønland, på  

 Færøerne eller i et andet EØS-land, samt om kontrol med,  

 om modtageren af overgangsydelse i øvrigt opfylder betingelserne for  

 ret til overgangsydelse.«.
Stk. 3. --- § 86 Stk. 1. - 14. --- Stk. 15. Modtageren af en skattefri præmie efter  

 § 74 k eller § 75 c, stk. 10-12, skal betale  

 præmiebeløbet tilbage, hvis beløbet er modtaget med  

 urette og udbetalingen skyldes medlemmets eller modtagerens urigtige  

 oplysninger eller fortielser, eller hvis modtageren i øvrigt  

 indså eller burde have indset, at modtagelse af beløbet var  

 uberettiget.
Tilsvarende gælder, hvis tilbagebetaling af  

 efterlønsbidrag, jf. § 77 a, er sket med urette.
Stk. 3-14  

 finder tilsvarende anvendelse på tilbagebetaling efter denne  

 bestemmelse.
 19. I § 86, stk. 15, 1. pkt., ændres  

 »§ 75 c, stk. 10-12« til: »§ 75 c, stk. 10-13 og  

 15«.
