Betænkning afgivet af Uddannelsesudvalget den 28. november  

 2006 Betænkning over Forslag til lov om ændring af lov om ændring  

 af statens uddannelsesstøtte (SU-loven) (Ophævelse af  

 revisionsbestemmelse om tillæg til uddannelsessøgende i videregående  

 uddannelse  

 med varig funktionsnedsættelse) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 3. november 2006. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 16. august 2006 dette udkast  

 til  

 udvalget, jf. (folketingsåret 2005-06), alm. del  bilag 451. Den 4.  

 oktober  

 2006 sendte undervisningsministeren de indkomne høringssvar samt et notat  

 herom  

 til udvalget.
Spørgsmål Udvalget har stillet 10 spørgsmål til undervisningsministeren  

 til skriftlig besvarelse, som denne har besvaret.
 2 af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
2. Indstillinger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Charlotte Dyremose (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 12 Bilagsnr.
Titel 1 Høringsnotat og høringssvar, fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 12 Spm.nr.
Titel 1 Spm. om tilsendelse af notat fra SU-styrelsen, til  

 undervisningsministeren, og ministerens svar herpå 2 Spm. om udvidelse af ordningen med SU-tillæg til  

 studerende med handicap til at omfatte udeboende studerende på  

 ungdomsuddannelserne,  

 til undervisningsministeren, og ministerens svar herpå 3 Spm. om besparelsen på revalideringsydelse efter  

 indførelsen af SU-tillægget til studerende med handicap samt dobbelt SU til  

 enlige forsørgere, til undervisningsministeren, og ministerens svar herpå 4 Spm. om offentliggørelse i anonymiseret form af  

 afgørelser vedrørende tildeling af handicaptillæg fra Ankenævnet for  

 Uddannelsesstøtten, til undervisningsministeren, og ministerens svar herpå 5 Spm. om, hvilke sygdomme og funktionsnedsættelser der  

 dækkes af betegnelsen »neurologiske lidelser«, til undervisningsministeren,  

 og ministerens svar herpå 6 Spm. om, hvorfor der ikke kan gives tillæg til  

 studerende, der på grund af en funktionsnedsættelse ikke har tid til  

 sideløbende erhvervsarbejde, til undervisningsministeren, og ministerens svar  

 herpå 7 Spm. om, hvorvidt ministeren finder det i orden, at  

 studerende, der som følge af funktionsnedsættelse har behov for at bruge  

 uforholdsmæssig meget tid på studierne, ikke kan modtage handicaptillæg, til  

 undervisningsministeren, og ministerens svar herpå 8 Spm. om, hvorvidt ministeren finder den nuværende praksis  

 med tildeling af handicaptillæg rigtig, til undervisningsministeren, og  

 ministerens  

 svar herpå 9 Spm. om løbende evaluering og tilpasning af praksis med  

 tildeling af handicaptillæg, til undervisningsministeren, og ministerens svar  

 herpå 10 Spm. om, hvorvidt Ankenævnet for Uddannelsesstøtten er  

 det rigtige nævn til at afgøre klager over tildeling af handicaptillæg og  

 specialpædagogisk støtte, til undervisningsministeren, og ministerens svar  

 herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og undervisningsministerens svar herpå er  

 optrykt efter ønske fra S.
 Spørgsmål 8:
Finder ministeren den nuværende praksis rigtig, når det drejer  

 sig om tildeling af handicaptillæg til studerende, der som følge af  

 funktionsnedsættelsen  

 hurtigt bliver trætte? Svar:
 En del studerende med bevægelsesvanskeligheder, svære  

 ryglidelser, lammelser, sclerose eller lignende udtrættes som følge af  

 lidelsen.
Det betyder, at det for de sværeste tilfældes vedkommende ikke  

 er muligt at varetage et arbejde ved siden af studiet.
Der er altså ikke tale  

 om studerende, som skal bruge længere tid end andre på uddannelsen, men om  

 tilfælde, hvor trætheden er så massiv, at den studerende alene har kræfter  

 til  

 de studiemæssige aktiviteter.
Hvis udtrætning er en del af sygdomsbilledet, vil en beskrivelse  

 af udtrætningens omfang og betydning for den studerende indgå som et  

 væsentligt  

 element i vurderingen af den studerendes arbejdsevne.
Træthedssymptomerne  

 skal  

 selvfølgelig være lægeligt dokumenteret i form af eksempelvis  

 speciallægeerklæring  

 eller journaloplysninger.
 På den baggrund finder jeg ikke anledning til at ændre gældende  

 praksis på dette område.
 Spørgsmål 9:
Hvordan vil ministeren sikre, at praksis med tildeling af  

 handicaptillæg, der er en skønsmæssig ydelse modsat statens uddannelsesstøtte  

 i  

 almindelighed, løbende evalueres og tilpasses, så det hele tiden sikres, at  

 handicaptillæg ydes i overensstemmelse med behovene herfor? Svar:
Visitationen til handicaptillægget sker efter kriterier, som er  

 udviklet i forbindelse med ordningens etablering.
Den særlige  

 arbejdsevnevurdering  

 for handicappede studerende har således hele tiden været tænkt som en  

 dynamisk  

 størrelse, som løbende kan evalueres og om nødvendigt tilpasses.
Klager over styrelsens afgørelser, som indbringes for Ankenævnet  

 for Uddannelsesstøtten, er med til at danne præcedens for behandling af  

 ansøgninger om handicaptillæg.
Ankenævnet består udover en formand og to  

 andre  

 medlemmer af et særligt sagkyndigt medlem udpeget af De Samvirkende  

 Invalideorganisationer.  

 87 pct. af de klager over afslag, der i ordningens 2-årige periode er blevet  

 indbragt for Ankenævnet for Uddannelsesstøtten, er blevet stadfæstet af  

 ankenævnet.
 Styrelsen har i øvrigt samarbejde med Arbejdsskadestyrelsen, der  

 efter styrelsens anmodning udarbejder vejledende udtalelser i sager, der har  

 principiel karakter.
 Der er således sikret en løbende tilpasning af praksis for  

 tillægsstipendium for studerende med funktionsnedsættelse i videregående  

 uddannelse.
