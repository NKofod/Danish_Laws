 Industriministeriet har i medfør af lov nr. 203 af 18. maj 1977 om  

 skibsmåling udsendt cirkulære af 15. maj 1984 om måling af skibe, der  

 erstatter Industriministeriets cirkulære af 28. juni 1982 om måling af skibe.  

 Ifølge cirkulæret kan Søfartsstyrelsen efter anmodning fra et rederi mod  

 betaling udføre en fuldstændig måling af et skib i henhold til de gamle  

 måleregler (Oslo-konventionen af 10. juni 1947 med senere ændringer) og  

 udstede et dansk målingsbevis, indeholdende såvel brutto- som  

 nettoregistertonnage samt øvrige oplysninger i det tidligere anvendte  

 målebrev.
 Målingerne vil blive udført i det omfang, der er ressourcer hertil, og der  

 vil i forbindelse med anmodning om sådan måling blive givet et overslag over  

 de forventede udgifter.
