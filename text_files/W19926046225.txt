I oktober 1991 anmodede en klager K et pengeinstitut P om udbetaling  

 af indeståendet på en i 1982 for K's barn oprettet børneopsparingskonto, hvis  

 bindingsperiode udløb 1. maj 1991. K var ved en skilsmisse tilkendt  

 forældremyndigheden om kontohaveren.
Kontoens indestående var imidlertid  

 efter bindingsperiodens udløb på K's tidligere ægtefælles anmodning overført  

 til dennes konto. Ægtefællen fremlagde efterfølgende over for P en skrivelse,  

 hvorefter børneopsparingen måtte udbetales til ham.
Skrivelsen fremtrådte som  

 underskrevet af såvel K som af barnet.
K indbragte som værge for barnet sagen  

 for Ankenævnet med påstand om, at P tilpligtedes at betale indestående på  

 kontoen pr.
1. maj 1991 med tillæg af rente.
K fik medhold.
 Kendelse af 18. november 1992 i sag nr. 271/1992 (Børneopsparing,  

 frigørende udbetaling).
 I oktober 1991 anmodede klageren K pengeinstituttet P om udbetaling af  

 indeståendet på en i 1982 for K's barn oprettet børneopsparingskonto, hvis  

 bindingsperiode udløb den 1. maj 1991. K var ved en skilsmisse tilkendt  

 forældremyndigheden vedrørende kontohaveren.
 Kontoens indestående var efter bindeingsperiodens udløb på K's tidligere  

 ægtefælles anmodning opgjort og overført til den tidligere ægtefælles konto.  

 Beløbet udgjorde ca. 14.000 kr.
Den 28. oktober 1991 fremlagde den tidligere ægtefælle for P en skrivelse  

 af samme dato, hvorefter børneopsparingen måtte udbetales til ham.
Skrivelsen  

 fremtrådte som underskrevet af såvel K som barnet.
 K indbragte som værge for barnet sagen for Ankenævnet med påstand om, at P  

 tilpligtedes at betale indeståendet på kontoen pr. 1. maj 1991 med tillæg af  

 renter.
P nedlagde påstand om frifindelse Ankenævnet tog klagen til følge med disse bemærkninger:
»Da indeståendet på en børneopsparingskonto tilhører barnet, kan  

 udbetaling forud for barnets fyldte 18. år ikke ske til andre end barnets  

 værge.
P blev derfor ikke frigjort ved udbetalingen den 1. maj 1991 til K's  

 tidligere ægtefælle, hvilket for så vidt også er erkendt af P, der alene  

 støtter sin frifindelsespåstand på skrivelsen af 28. oktober 1991.
 Efter indholdet af denne skrivelse tiltræder K, at indeståendet på  

 børneopsparingskontoen er udbetalt til den tidligere ægtefælle.
