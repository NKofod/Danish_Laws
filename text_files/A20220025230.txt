Lov om ændring af personskatteloven (Nedsættelse af bundskatten som følge af kommunale skattestigninger) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I personskatteloven, jf. lovbekendtgørelse nr. 1284 af 14. juni 2021, foretages følgende ændring:
 1. § 6, stk. 2, affattes således:
»Stk. 2. For indkomståret 2022 og efterfølgende indkomstår udgør procenten 12,09. For personer, der ikke har pligt til at betale indkomstskat efter § 8 c eller kommunal indkomstskat efter lov om kommunal indkomstskat, udgør procenten for indkomståret 2022 og efterfølgende indkomstår 4,09.« § 2 Stk. 1. Loven træder i kraft den 1. marts 2022.
 Stk. 2. Loven har virkning fra og med indkomståret 2022.
Givet på Amalienborg, den 25. februar 2022 Under Vor Kongelige Hånd og Segl MARGRETHE R.
