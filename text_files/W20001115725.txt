Nyt fra Ankestyrelsen - kommentar til sm  

 d-3-98 - af dagpengekonsulent Ulla Drost Fraværsårsag: Dårligt psykisk  

 arbejdsmiljø Der har i den senere tid været en del omtale af de  

 tilfælde, hvor kommuner har nægtet at give arbejdsgiveren  

 refusion, hvis lønmodtageren har oplyst, at fraværet skyldes  

 dårligt psykisk arbejdsmiljø.
 Det oplyses, at flere kommuner afslår af refundere  

 sygedagpenge til arbejdsgivere, hvis der er mistanke om, at sygdommen skyldes  

 dårligt arbejdsmiljø. Der henvises til Ankestyrelsens 2  

 afgørelser helt tilbage fra oktober 1998, der er offentliggjort som SM  

 D-3-98. De 2 afgørelser er truffet af det tidligere Dagpengeudvalgs  

 opmand.
 Opmanden traf afgørelse om, at arbejdsgiverne ikke  

 havde ret til refusion for løn udbetalt efter  

 arbejdsgiverperioden.
I begge sager var årsagen til fraværet  

 problemer på arbejdspladsen.
Om fraværsårsag havde  

 lønmodtagerne oplyst henholdsvis »dårligt psykisk arbejdsrelateret  

 arbejdsmiljø« og »psykisk dårligt  

 arbejdsmiljø«.
 Begrundelsen for afgørelserne var, at  

 lønmodtageren ikke kunne anses for fuldt uarbejdsdygtig på grund  

 af sygdom.
I den ene sag lagde opmanden vægt på de  

 lægelige oplysninger i sagen, herunder en udtalelse fra  

 Dagpengeudvalgets lægekonsulent, hvoraf fremgik, at  

 lønmodtageren måtte skønnes kun at have været fuldt  

 uarbejdsdygtig på grund af sygdom i forhold til sit arbejde hos den  

 aktuelle arbejdsgiver, men ikke i forhold til en anden arbejdsplads.
I den  

 anden afgørelse lagde opmanden vægt på, at  

 lønmodtageren kun var fuldt uarbejdsdygtig på grund af sygdom i  

 forhold til sit arbejde hos den aktuelle arbejdsgiver, men ikke i forhold til  

 en anden arbejdsplads.
Ankestyrelsens praksis Efter dagpengelovens § 5, stk. 1, ydes dagpenge ved  

 fuld uarbejdsdygtighed på grund af sygdom.
Udbetaling af dagpenge  

 ophører den dag, lønmodtageren er arbejdsdygtig, uanset om  

 lønmodtageren undlader at træde i arbejde eller at raskmelde  

 sig.
 En forudsætning for at yde en arbejdsgiver refusion  

 er, at lønmodtageren er uarbejdsdygtig på grund af sygdom.
Snævrere vurdering af uarbejdsdygtigheden Efter praksis sker vurderingen af, om en sygemeldt  

 lønmodtager kan anses for uarbejdsdygtig på grund af sygdom med  

 udgangspunkt i det arbejde, der blev udført før sygemeldingen,  

 jf. pkt. 23 i Anke-styrelsens vejledning nr. 185 af 18. september 1998 om  

 syge- og barselsdagpenge.
 Der foreligger kun uarbejdsdygtighed, hvis den sygemeldte  

 er ude af stand til at udføre noget af det arbejde, som ligger inden  

 for det normale arbejdsområde.
Bredere vurdering af uarbejdsdygtigheden Efter en vis sygemeldingsperiode sker vurderingen ikke  

 udelukkende ved at sammenholde virkningerne af lidelsen med karakteren af  

 arbejdet før sygemeldingen.
Bedømmelsen sker på et  

 bredere grundlag, og lønmodtageren kan kun anses som uarbejdsdygtig,  

 når sygdommen afskærer lønmodtageren fra at påtage  

 sig arbejde, som anses for passende.
 Det afhænger af en konkret vurdering, hvornår  

 vurderingsgrundlaget skal være bredere.
 Ifølge praksis har et vigtigt moment i den konkrete  

 vurdering været, om den sygemeldte fortsat var i ansættelse og  

 kunne ventes at vende tilbage til sit arbejde hos den aktuelle  

 arbejdsgiver.
Offentliggjorte afgørelser Fra praksis henvises  til følgende  

 afgørelser, der er offentliggjort som SM-meddelelser D-5-93, D-9-93 og  

 D-4-94, hvor dagpengeudbetalingen/refusionen blev stoppet med den  

 begrundelse, at der ikke forelå fuld uarbejdsdygtighed vurderet i  

 forhold til et bredere område.
 I D-5-93 blev dagpengeudbetalingen til en 23-årig  

 rengøringsassistent stoppet efter ca. 3 ½ måneds sygemelding  

 på grund af håndeksem, idet hun skønnedes at kunne  

 påtage sig arbejde indenfor andre områder end  

 rengøring.
 I D-9-93 blev refusionen stoppet efter knapt 3  

 måneder, idet sygdommen ville hindre lønmodtageren i at vende  

 tilbage til sit hidtidige arbejde, men ikke gjorde ham uarbejdsdygtig i  

 forhold til andet arbejde, der måtte anses for passende.
 Afgørelsen i denne sag blev truffet af det  

 tidligere Dagpengeudvalgs opmand.
 Opmanden bemærkede i afgørelsen, at det  

 hverken af Socialstyrelsens dagældende vejledning nr. 5 af 22. marts  

 1990 om lov om dagpenge ved sygdom og fødsel, pkt. 117 eller motiverne  

 til dagpengelovens § 5, stk. 1 kan udledes, at uarbejdsdygtigheden  

 udelukkende skal bedømmes i forhold til den sygemeldtes normale  

 arbejde.
 Opmanden fandt, at vejledningen måtte forstås  

 således, at kommunerne i hvert fald skal foretage en bredere vurdering  

 af den sygemeldtes uarbejdsdygtighed, når sygdommen har varet i 26  

 uger.
 Derimod fandt opmanden ikke, at vejledningen udelukker, at  

 kommunerne inden udløbet af 26-ugers perioden kan foretage en  

 sådan vurdering, herunder af lægelig art.
 I D-4-94 blev refusionen stoppet efter ca. 3  

 måneder, idet sygdommen ville hindre lønmodtageren i at vende  

 tilbage til sit hidtidige arbejde, men ikke gjorde hende uarbejdsdygtig i  

 forhold til arbejde på andre arbejdspladser.
 Afgørelserne i de 3  SM-meddelelser, der ikke  

 vedrører fravær på grund af dårligt psykisk  

 arbejdsmiljø, viser, at man er gået fra en snævrere til en  

 bredere vurdering af uarbejdsdygtigheden efter ca. 3 måneders  

 sygefravær.
Betydningen af fraværsårsagen Årsagen til fraværet har som udgangspunkt ikke  

 afgørende betydning for, hvornår den bredere vurdering af  

 uarbejdsdygtigheden skal foretages.
Det er altid en konkret vurdering der er  

 afgørende for, hvornår bedømmelsesgrundlaget skal  

 være bredere.
 Den omstændighed, at lønmodtageren har  

 oplyst, at fraværet skyldes dårligt psykisk arbejdsmiljø  

 ændrer ikke ved, at dette fortsat er tilfældet.
 Opmanden fandt i de 2 afgørelser i SM D-3-98, at  

 der på grundlag af de konkrete omstændigheder i sagerne var  

 grundlag for at foretage en bredere vurdering efter 2 ugers sygdom.
 Afgørelserne viser, at de konkrete  

 omstændigheder i en sag kan begrunde, at der foretages en bredere  

 vurdering allerede efter 2 ugers sygdom.
 Som den nævnte praksis om bredere vurdering af  

 uarbejdsdygtigheden viser, betyder opmandens afgørelser i D-3-98 ikke,  

 at der i alle tilfælde, skal foretages en bredere vurdering efter 2  

 ugers sygdom, heller ikke hvis fraværsårsagen af  

 lønmodtageren er oplyst som dårligt psykisk  

 arbejdsmiljø.
Antaget sag til principiel behandling Det kan oplyses, at Ankestyrelsen har antaget en sag -  

 hvor fraværsårsagen er oplyst som psykisk dårligt  

 arbejdsmiljø - til principiel behandling med henblik på  

 afklaring af, om der er ret til at afslå refusion fra 1.  

 fraværsdag under henvisning til SM D-3-98.
