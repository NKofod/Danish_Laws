 Arbejdsformidlingskontorerne.
 Et AF-kontor forelagde styrelsen en sag, hvor en elev ikke havde afsluttet  

 basisuddannelsen inden for handels- og kontorområdet, idet eleven manglede at  

 aflægge prøve i 2 fag, nemlig mundtlig tysk niveau 2 og  

 maskinskrivning/kommunikation.
Nævnte manglende gennemførelse af basisuddannelsen blev først opdaget af  

 handelsskolen i forbindelse med indmeldelse på 2. dels undervisningen.
Skolen  

 meddelte herefter dispensation, således at 2. dels undervisningen kunne  

 påbegyndes, men på betingelse af, at eleven opnåede uddannelsesbevis for  

 efg-basis-uddannelsen sommeren 1990.
 Kontoret forespurgte styrelsen, om uddannelsesaftalen kunne registreres på  

 det foreliggende grundlag.
 Styrelsen oversendte den konkrete sag til Direktoratet for  

 Erhvervsuddannelserne under hvis ressort ovennævnte bekendtgørelse henhører.
 Af direktoratet for Erhvervsuddannelsernes svar af 8. november 1989  

 fremgår det bl.a.:
 »I henhold til § 5, stk. 4, i bekendtgørelse nr. 482 af 29. juni 1989  

 om fritagelse for dele af skoleundervisningen i de erhvervsfaglige  

 grunduddannelser kan en 2. dels skole fritage en person for hele  

 basisuddannelsen under hensyn til personens hidtidige beskæftigelse og  

 uddannelse.
 Efter direktoratets opfattelse kunne skolen i dette tilfælde have givet  

 fuld dispensation såvel som have undladt at give fuld dispensation, men har  

 valgt en mellemløsning, nemlig at lade eleven begynde på 2. del, men samtidig  

 forlange, at de angivne eksaminer skal bestås inden en angiven frist.
Dette mener direktoratet ikke er i strid med ovennævnte  

 bekendtgørelse.« P.S.V.
 E.B.
