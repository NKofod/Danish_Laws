Skriftlig fremsættelse (16. december 1998) Undervisningsministeren (Marianne Jelved, fg.):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 befordringsrabat til studerende ved videregående uddannelser. (Rabat  

 på abonnementskort).
(Lovforslag nr.
L 142).
 Lovforslaget fremsættes for at smidiggøre  

 befordringsrabatordningen.
Efter den gældende ordning gives der rabat på  

 månedskort og periodekort på 30 dage.
Det foreslås nu at  

 gøre ordningen mere smidig, så den kommer til at omfatte rabat  

 ved køb af abonnementskort, dvs. kort med valgfri gyldighedsperiode og  

 månedskort.
De studerende får derved mulighed for at  

 tilrettelægge deres køb af kort med befordringsrabat, så  

 f.eks. ferier og weekender kan passes ind i købet.
 Ændringen indebærer, at rabatten beregnes  

 på dagsbasis.
Desuden foreslås det, at tidspunktet for den  

 årlige regulering af satserne for egenbetaling og maksimumsrabat  

 ændres fra 1. januar til 3. søndag i januar.
Med ændringen  

 vil satsreguleringen følge den almindelige prisregulering inden for  

 den kollektive trafik.
 Smidiggørelsen af ordningen vil kunne  

 medføre en merudgift i størrelsesordenen 0,5 mio. kr. om  

 året.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig behandling i det høje Ting.
