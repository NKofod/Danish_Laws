(Til samtlige  

 civilforsvarskommissioner, politidirektøren i København og samtlige politimestre) Efter at der igennem nogen tid har været ført forhandlinger om frivillige  

 spejderes tilknytning til civilforsvaret, er det nu opnået enighed om de  

 fremtidige regler herfor mellem på den ene side Civilforsvarsstyrelsen og på  

 den anden side Det Danske Spejderkorps, Det Danske Pigespejderkorps,  

 KFUM-spejderne i Danmark og KFUK-spejderne i Danmark.
Reglerne har endvidere  

 været forhandlet med Civilforsvars-Forbundet og er tiltrådt af forbundet.
 Vedrørende de nærmere bestemmelser for samarbejdet henvises til vedlagte  

 »Regler for tilvejebringelse og anvendelse af frivillige spejdere i  

 civilforsvaret«.
 Som følge af den med de ovennævnte spejderkorps indgåede aftaler vil det  

 hidtil bestående »Spejdernes hjælpekorps« blive ophævet, og  

 fremtidigt samarbejde mellem spejderne og civilforsvaret vil herefter være at  

 etablere ved lokal foranstaltning.
 Samarbejde kan etableres enten ved direkte kontakt mellem de lokale  

 civilforsvarsmyndigheder og de lokale repræsentanter for de stedlige  

 spejderkorps eller med bistand fra Civilforsvars-Forbundet, jfr.  

 Civilforsvarsstyrelsens cirkulærskrivelse af 30. oktober 1963 vedrørende den  

 den 27. september 1963 indgåede aftale mellem Indenrigsministeren og  

 Civilforsvars-Forbundet.
 Det forudsættes, at allerede eksisterende aftaler om spejdere i  

 civilforsvaret videreføres med passende tillempning.
 Det tilføjes, at de fire ovennævnte spejderkorps samtidig hermed til deres  

 lokale afdelinger har fremsendt eksemplarer af de nævnte regler.
Schultz /H.W.Rich - - - - - - - - - - - - - - - - - - - - - - - - - - - - - - - - - - BILAG 1. ANVENDELSESOMRÅDE Spejdere kan anvendes på følgende  

 områder inden for civilforsvaret:
a.
DET LOKALE CIVILFORSVAR I BYERNE, herunder især: SIGNALTJENESTEN  

 (arbejde i kommandocentraler, ordonnanstjeneste m.v.). SOCIALTJENESTEN  

 (bistand ved modtagelse, registrering, indkvartering og bespisning af  

 evakuerede, ordonnanstjeneste, førstehjælp m.m.). POLITIETS  

 CIVILFORSVARSTJENESTE, herunder især evakuering.
Efter bestemmelse af de  

 lokale civilforsvarsmyndigheder kan der også blive tale om bistand inden for  

 andre tjenestegrene.
b.
HJÆLPETJENESTEN PÅ LANDET, herunder: SOGNEVÆRN (bistand inden for  

 brandtjeneste, redningstjeneste, ordonnanstjeneste, ved førstehjælp m.m.).  

 SOCIALTJENESTEN (bistand ved modtagelse, registrering, indkvartering og  

 bespisning af evakuerede, ordonnanstjeneste, førstehjælp m.m.).
2. BETINGELSER FOR AT KUNNE TILMELDES CIVILFORSVARET  

 For at en spejder kan gøre frivillig tjeneste i civilforsvaret, er det en  

 betingelse, at han/hun a. har taget BEREDSKABSMÆRKET, b. er fyldt 16 år. berettiget til at bære beredskabsmærket er enhver  

 spejder, der har taget duelighedstegnene »Brandværn«,  

 »Førstehjælp«, »Ordonnans« og »Stifinder« eller  

 de dertil inden for de enkelte korps nærmest svarende duelighedstegn.
 3. FORMEN FOR TILKNYTNING TIL CIVILFORSVARET  

 Tilknytning kan ske enten som »aktivt personel« (gruppe I) eller  

 som »mobiliseringspersonel« (gruppe II).
a.
GRUPPE I, AKTIVT PERSONEL.
Denne gruppe omfatter spejdere, der udover  

 at påtage sig mødepligt ved mobilisering er indforstået med at gennemgå en  

 civilforsvarsmæssig uddannelse i fredstid og deltage i øvelser med det lokale  

 civilforsvar.
Disse spejdere gør tjeneste under vedkommende lokale  

 civilforsvarsmyndighed, og den nødvendige CF-uddannelse meddeles de  

 pågældende af denne myndighed, ligesom mødebefalinger udstedes herfra.  

 Spejderne føres i civilforsvarsmyndighedernes almindelige kartoteker over  

 frivilligt civilforsvarspersonel.
Spejdere i denne gruppe kan til enhver tid  

 med 3 måneders varsel (ved bortflytning uden varsel) udmelde sig af  

 civilforsvarets aktive styrker, eventuelt for at overgå til  

 mobiliseringsreserven.
b.
GRUPPE II, MOBILISERINGSPERSONEL.
Denne gruppe omfatter spejdere, der  

 blot ønsker at stille sig til rådighed med henblik på en situation, hvor det  

 lokale civilforsvar skal mobiliseres, men ikke vil forpligte sig til at  

 gennemgå en civilforsvarsmæssig uddannelse i fredstid.
Til disse spejdere  

 stilles der ikke uddannelsesmæssige krav udover deres spejderuddannelse  

 (beredskabsmærket, jfr. pkt. 2). For denne gruppe opgiver de lokale  

 civilforsvarsmyndigheder til de lokale afdelinger af spejderkorpsene alene  

 det samlede behov samt mobiliseringsstedet, medens spejderkorpsenes lokale  

 afdelinger selv fører de fornødne navnelister m.v. over de i gruppen stående  

 spejdere, tilrettelægger mobiliseringsplan og holder vedkommende lokale  

 civilforsvarsmyndighed løbende underrettet om antallet af til rådighed  

 stående spejdere.
Mindst een gang om året bør hele gruppen samles og igennem  

 foredrag og film orienteres om civilforsvar.
Spejdere af denne gruppe kan til  

 enhver tid udmelde sig af civilforsvarets mobiliseringsreserve.
4. FREMGANGSMÅDEN VED TILMELDING Beslutning om,  

 hvorvidt der skal søges knyttet frivillige spejdere til det enkelte lokale  

 civilforsvar, træffes af vedkommende civilforsvarsmyndighed, d.v.s.  

 henholdsvis civilforsvarskommissionen, politimesteren (politidirektøren i  

 København) eller sognerådet.
Såfremt civilforsvarsmyndigheden træffer  

 beslutning om at søge frivillige spejdere tilknyttet det lokale civilforsvar,  

 retter den henvendelse til de lokale repræsentanter for de stedlige  

 spejderkorps med oplysning om:
a. hvor mange der er behov for henholdsvis til de aktive styrker og til  

 mobiliseringsreserven, samt b. hvor stort behovet er inden for de forskellige tjenestegrene.
Korpsenes  

 repræsentanter søger da ved henvendelse til de lokale førere at fremskaffe  

 det ønskede antal frivillige spejdere af de forskellige kategorier.
For  

 mobiliseringsreserven tilmeldes blot antallet.
For den aktive gruppe  

 tilmeldes spejderne som enkeltpersoner.
 5. TJENESTEN FOR GRUPPE I (DET AKTIVE PERSONEL) Ved  

 uddannelsen følges de af Civilforsvarsstyrelsen fastlagte uddannelsesplaner.  

 De nærmere enkeltheder vedrørende tjenestens praktiske tilrettelæggelse  

 fastlægges i øvrigt af de lokale civilforsvarsmyndigheder.
6. KONTRAKT Der kan af den lokale  

 civilforsvarsmyndighed stilles krav om, at hver enkelt spejder inden for  

 gruppe I underskriver en kontrakt af den af Civilforsvarsstyrelsen fastsatte  

 standardformular.
For spejdere, der ikke er fyldt 18 år, kræves værgens  

 samtykke til indgåelse af kontrakt.
 7. FREMMØDEGODTGØRELSE Til dækning af  

 transportudgifter m.v. ved fremmøde udbetales der en fremmødegodtgørelse i  

 overensstemmelse med de for frivillige i civilforsvaret gældende regler.
8. UNIFORMERING Til spejdere af gruppe I, som ikke  

 ønsker at forrette tjeneste i spejderuniform, kan der udleveres  

 civilforsvarsuniform i det omgang, dette af den lokale civilforsvarsmyndighed  

 skønnes nødvendigt for tjenesten.
Til spejdere i gruppe II udleveres på  

 tilsvarende måde nødvendig mundering i givet fald.
Hvor der ikke af  

 myndighederne er stillet mundering til rådighed, bærer spejderne under  

 tjenesten ved civilforsvaret deres spejderuniform samt det for vedkommende  

 tjenestegren fastsatte armbind.
 9. FORSIKRING Spejderne er ved ulykkestilfælde under  

 uddannelse, øvelser eller anden tjeneste omfattet af statens forsikringspligt  

 efter lov om erstatning til tilskadekomne værnepligtige m.fl., jfr.  

 Socialministeriets bekendtgørelse nr. 157 af 21. maj 1959 og  

 Civilforsvarsstyrelsens cirkulærskrivelse af 1. september 1959. I tilfælde af  

 ødelæggelse af deres tøj eller anden beskadigelse har spejderne mulighed for  

 erstatning for den lidte skade efter ansøgning i det enkelte tilfælde.
