 Efter hidtil gældende praksis har undervisning i praktisk våbenbetjening  

 ikke måttet indgå i faget jagt- og vildtpleje i den kommunale ungdomsskole.
 De ændringer af våbenloven, der har fundet sted med virkning fra den 1.  

 januar 1986 samt justitsministeriets cirkulære af 11. december 1985 om våben  

 m.v. har imidlertid nødvendiggjort, at denne praksis ændres, således at  

 undervisningen i praktisk våbenbetjening indgår som en del af undervisningen  

 i faget jagt og vildtpleje, såfremt denne undervisning gives med henblik på  

 erhvervelse af jagttegn.
 Det følger af justitsministeriets cirkulære af 11. december 1985, at  

 læreren kan overlade jagvåben til eleverne under følgende betingelser:
 1. Undervisningen skal føre frem til den obligatoriske  

 jagtprøve.
 2. Læreren skal have deltaget i et af de lærerkurser,  

 der arrangeres af Landbrugsministeriets Vildtforvaltning.
 3. Læreren skal selv forestå instruktion i skydning.
 4. Instruktion i skydning skal foregå på en skydebane,  

 godkendt af politiet eller i henhold til § 35 i bekendtgørelse nr. 663 af lov  

 om miljøbeskyttelse af 16. december 1982.
Henvendelse om deltagelse i Vildtforvaltningens lærerkurser rettes til  

 Landbrugsministeriets Vildtforvaltning Jægerhuset, Strandvejen 4, 8410 Rønde  

 Tlf. (06) 372500 Dette cirkulære har virkning fra den 1. august 1986 UNDERVISNINGSMINISTERIET Direktoratet for folkeoplysning, frie grundskoler m.v., den 22. maj 1986 P.d.v.
