INDHOLD FORORD Denne forskrift har hjemmel i Arbejdsministeriets bekendtgørelse nr. 564  

 og 565 af 22. december 1971 om henholdsvis dampkedelanlæg på landjorden og om  

 pasning af dampkedler, jfr. § 1, § 3 afsnit B nr. og 36, § 4 og § 5 i  

 arbejdsministeriets bekendtgørelse nr. 321 af 21. juni 1977 om regler efter  

 den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden.
Bekendtgørelserne nr. 564 og 565 er såkaldte rammebekendtgørelser, idet de  

 fastsætter almindelige regler for dampkedlers konstruktion, forarbejdning,  

 udstyr m.v., samt deres anmeldelse, godkendelse, tilsyn og pasning.
Disse  

 almindelige bestemmelser udbygges med nærmere regler, der udfærdiges af  

 direktøren for Arbejdstilsynet efter udtalelser fra dampkedeludvalget (nedsat  

 i henhold til § 25, stk. 1, i bekendtgørelse nr. 564) og fra  

 Arbejdsmiljørådet.
Med hensyn til dispensations- og klageadgang findes  

 bestemmelserne i bekendtgørelserne (§§ 22-24 i nr. 564 og § 14 i nr. 565),  

 som ligeledes indeholder en bestemmelse om strafansvar (§ 26 i nr. 564 og §  

 15 i nr. 565) for overtrædelse af bekendtgørelserne og de tekniske  

 forskrifter, forbud og påbud, som er udstedt i henhold til dem.
Denne forskrift er 2. udgave af den i 1973 udsendte publikation nr. 39:  

 Forskrifter for fyrede hedtvandsanlæg.
Der er i forhold til denne kun  

 foretaget mindre ændringer.
Disse er markeret i margenen ved en lodret streg.
 Direktoratet for arbejdstilsynet i juli 1980.
Erik Andersen I medfør af § 22 og § 25, stk. 2, samt af §§ 13 og 14, stk. 2 i  

 Arbejdsministeriets bekendtgørelser af 22. december 1971 om henholdsvis  

 dampkedelanlæg på landjorden og om pasning af dampkedler fastsættes følgende:
1 OMRÅDE OG IKRAFTTRÆDEN 1.1 Område 1.1.1 Denne forskrift omhandler fyrede (* 1) dampkedler, hvori der  

 fremstilles hedtvand til cirkulation uden for dampkedlen i et sluttet  

 kredsløb.
 1.1.2 For følgende grupper af hedtvandsfremstillere lempes bestemmelserne  

 som anført i afsnit 14:
 A Hedtvandsfremstillere, hvis rumindhold er mindre end 35 liter, og hvor  

 produktet af indstillingstryk og rumindhold ikke overstiger 100 bar gange  

 liter.
 B Hedtvandsfremstillere med elektrodekedler, hvor hedtvandsfremstillerens  

 rumindhold er mindre end 35 liter, og hvor produktet af indstillingstryk og  

 rumindhold ikke overstiger 200 bar gange liter.
 C Hedtvandsfremstillere, hvis ildpåvirkede del kun består af rør med  

 højest 35 mm indvendig diameter, og hvor produktet af indstillingstryk og  

 rumindhold ikke overstiger 200 bar gange liter.
1.2 Ikrafttræden 1.2.1 Forskriften er gældende fra den 1. august 1980 og erstatter den i  

 1973 udsendte 1. udgave om forskrifter for fyrede hedtvandsvandsanlæg.1.2.2  

 Anlæg, der lovligt er taget i brug før den 1. august 1980, kræves ikke  

 ændret, men ved svejsning på rørledninger og ved udskiftning af armatur og  

 tilbehør skal denne forskrift følges.
2 DEFINITIONER 2.1 Hedtvandsfremstilleren.
 2.1.1 Hedtvand: Vand, der er opvarmet til en temperatur, der overstiger  

 120 grader C.
 2.1.2 Hedtvandsfremstiller: En dampkedel til fremstilling af cirkulerende  

 hedtvand.
 2.1.3 Fyret dampkedel: En dampkedel, der tilføres varme fra  

 forbrændingsprocesser eller elektricitet.
 2.1.4 Ekspansionsbeholder eller ekspansionsrum: En beholder henholdsvis et  

 rum til optagelsen af vandets varmeudvidelse.
 2.1.5 Hedtvandsfremstilleren omfatter trykparten og består i reglen af  

 hedtvandskedel, ekspansionsbeholder, forbindelsesrør mellem disse og  

 tilhørende armatur.
 2.1.6 Hedtvandskedel: Den eller de beholdere, hvori varmen overføres fra  

 fyret til hedtvandsfremstilleren - kombineret med eventuelle systemer af  

 vand- eller røgrør og indbefattet de tilhørende ikke ild- eller røggasberørte  

 samlere og tromler.
 2.1.7 Hedtvandskedel med tvangsløb: En hedtvandskedel, hvori vandets  

 cirkulation eller gennemløb frembringes af pumper.
 2.1.8 Hedtvandsfremstillers armatur: Det overvågnings-,betjenings- og  

 sikkerhedsstyr, der er anbragt på trykparten, jfr. afsnit 5.
 2.1.9 Automatisk udstyr eller automatik: Udstyr, der styrer, regulerer  

 eller sikrer uden manuel indgriben.
2.1.10 Elektrodekedel: En elektrisk opvarmet hedtvandskedel, hvori  

 kedelvandet indgår i det elektriske kredsløb.
Den elektriske energi tilføres  

 i form af vekselstrøm.
 2.1.11 Laveste vandstand: Det niveau i hedtvandsfremstilleren, som  

 vandstanden ikke må komme under, når hedtvandskedlen fyres.
 2.1.12 Hedeflade: De områder af hedtvandskedlen, hvorigennem varme  

 overføres fra varmekilden til vandet.
2.2 Hedtvandsfremstillerens tilbehør 2.2.1 Ved en hedtvandsfremstillers tilbehør forstås de hjælpeindretninger,  

 der er nødvendige for dens drift, jfr. afsnit 6.
 2.3 Tryk, måleenheder m.m.
 2.3.1 Driftstryk: Det tryk, som hedtvandsfremstilleren arbejder ved  

 (arbejdstrykket).
 2.3.2 Indstillingstryk: Det højest tilladelige driftstryk.
 2.3.3 Beregningstryk: Det tryk, som hedtvandsfremstilleren er konstrueret  

 til (det højest tilladelige indstillingstryk).
 2.3.4 Tryk måles som overtryk i bar eller MPa (megapascal). 1 MPa er lig  

 med 10 bar.
 2.3.5 Temperatur måles i grader C.
 2.3.6 En hedtvandsfremstillers varmeydelse måles i kW 1 Mcal/h = 1.163 kW  

 eller 1 kW = 0,860 Mcal/h.
3 ALMINDELIGE BESTEMMELSER 3.1 Konstruktion, anmeldelse, godkendelse, periodiske undersøgelser 3.1.1 Hedtvandsfremstillere skal konstrueres, anmeldes og godkendes samt  

 underkastes periodiske undersøgelser ved Arbejdstilsynet efter bestemmelserne  

 i Arbejdsministeriets bekendtgørelse af 22. december 1971 om dampkedelanlæg  

 på landjorden og de forskrifter, der er udfærdiget i henhold til denne.
3.2 Brug af damp og hedtvand 3.2.1 Det fremstillede hedtvand skal anvendes i et sluttet kredsløb.
 3.2.2 Udtagning af damp eller hedtvand fra en hedtvandsfremstiller under  

 drift er kun tilladt til sekundære formål som betjening af dens eget tilbehør  

 (fx sodblæsning, drift af fødeapparater, olieforvarmning) eller udtagning af  

 prøver o.l.
3.3 Paralleldrift 3.3.1 Paraleldrift af hedtvandsfremstillere må kun finde sted efter særlig  

 tilladelse fra Arbejdstilsynet.
 3.3.2 En tilladelse kan kun ventes givet, når det ved særlige  

 foranstaltninger er sikret, at der ikke kan opstå farlige driftstilstande på  

 grund af forskelle i vandstand i de forskellige hedtvandsfremstillere (fx ved  

 tilstrækkeligt store forbindelsesrør til udligning af forskelle i tryk og  

 vandstand).
3.4 Trykbeholdere 3.4.1 Hvis de i hedtvandsanlægget indskudte varmelegemer ikke er udført af  

 rør, men er konstrueret med kapper o.l. med større vandindhold, skal de  

 behandles efter bestemmelserne i Arbejdsministeriets bekendtgørelse af 22.  

 december 1971 om trykbeholdere m.v. på landjorden og de forskrifter, der er  

 udfærdiget i henhold til denne.
3.5 Ekspansionsrum 3.5.1 Enhver hedtvandsfremstiller skal have et tilstrækkeligt stort  

 ekspansionsrum enten i hedtvandskedlen eller i en særlig ekspansionsbeholder,  

 der af hensyn til frostfare og pasning normalt skal være anbragt i  

 kedelrummet.
Ekspansionsbeholderen kan i givet fald også drives trykløst  

 (anlæg med trykholdepumpe, se afsnit 7.6).
 3.6 Tilsynsbog, vejledning m.m.
 3.6.1 Ved enhver hedtvandsfremstiller skal der findes en tilsynsbog, der  

 er godkendt af Direktoratet for Arbejdstilsynet, og hvori alle syn, ind- og  

 udvendige besigtigelser og andre prøvninger, der foretages af  

 Arbejdstilsynet, indføres af dette.
3.6.2 I tilsynsbogen skal kedelpasseren og hedtvandsfremstillerens ejer  

 eller bruger i øvrigt notere alle væsentlige hændelser vedrørende  

 hedtvandsfremstilleren og anlægget som fx reparationer og indvendige  

 rensninger, der foretages på hedtvandsfremstilleren, med datoangivelse  

 herfor.
Endvidere skal - ligeledes med datoangivelse - indføres oplysninger  

 om rensning og justering af regulerings- og sikkerhedsindretninger.
 3.6.3 Ved ethvert hedtvandsanlæg skal der findes nødvendige instrukser på  

 dansk om anlæggets drift, pasning og vedligeholdelse.
3.6.4 Ved hedtvandsfremstillere med trykekspansionsbeholdere eller  

 trykholdepumpe samt hedtvandsfremstillere med periodisk overvågning (afsnit  

 7.5, 7.6 og 8) skal der findes en vejledning på dansk i betjening og  

 afprøvning af det ekstra sikkerhedsudstyr.
Vejledningen skal være udformet i  

 let forståelige instruktioner.
 3.6.5 Tilsynsbog, instrukser og vejledning skal være tilgængelige for  

 kedelpasseren, Aarbejdstilsynet og hedtvandsfremstillerens bruger.
4 ALMINDELIGE REGLER FOR ARMATUR 4.1 Almene krav 4.1.1 Armatur skal være pålideligt og med hensyn til materiale og  

 konstruktion være egnet til driftsforholdene.
Til grund ved vurderingen heraf  

 lægges anerkendte tekniske retningslinier og fabrikantens angivelser.
4.2 Mærkning 4.2.1 Armatur, såsom stopventiler, sikkerhedsventiler,  

 udblæsningsventiler, haner, vandstandsregulatorer, pressostater,  

 sikkerhedsindretning o.l. skal være mærket tydeligt og holdbart på en sådan  

 måde, at det kan henføres til fabrikanten, og at det kan afgøres, til hvilke  

 tryk og temperaturer det er beregnet.
4.3 Materiale til armatur 4.3.1 Armatur skal være udført af seje materialer, jfr. dog 4.3.2.
 4.3.2 Armatur af støbejern med flagegrafit (gråt støbejern) og af  

 tempergods, hvis nominelle diameter ikke overstiger 50 mm, kan dog anvendes  

 ved tryk til og med 10 bar, jfr. dog 4.3.6. Det anvendte støbejern skal  

 mindst svare til GG-20 efter Dansk Standard 11301. Det anvendte nominelle  

 tryk skal mindst være 1,6 gange indstillingstrykket.
4.3.3 Armatur af støbejern med kuglegrafit (SG-jern) kan anvendes ved  

 indstillingstryk til og med 25 bar.
Det anvendte støbejern skal mindst svare  

 til klasse 0715 efter Dansk Standard 11303.
 4.3.4 Kobber og kobber-tin legeringer (bronze, rødgods) må ikke anvendes  

 ved temperaturer over 225 grader C.
 4.3.5 Kobber-zink legeringer (messing) må ikke anvendes ved temperaturer  

 over 185 grader C. 4.3.6 Afspændingsventiler, kontraventiler og  

 udblæsningshaner eller -ventiler ved hedtvandsfremstilleren skal altid være  

 udført af seje materialer.
4.4 Konstruktion 4.4.1 Ventiler skal være således konstrueret, at dækslet er sikret mod at  

 blive skruet af, når ventilen åbnes og lukkes.
Ventildæksler bør være  

 påboltet eller af selvtætnende konstruktion.
Ventiler med iskruet dæksel må  

 ikke have større nominel diameter end 40 mm, og dækslet skal være sikret, fx  

 ved låsestift.
Tilspænding af spindelens pakdåse må ikke ske ved drejning af  

 dækslet.
Ventiler skal lukke ved højredrejning af håndhjulet.
4.4.2 Haner skal være konstrueret, så hanetolden ikke kan presses ud ved  

 hedtvandsfremstillerens tryk.
Hanedæksler bør være påboltet.
Haner med  

 påskruet dæksel med spindelgennemføring må ikke have større nominel diameter  

 end 40 mm, og dækslet skal være sikret, fx ved låsestift.
Tilspænding af  

 spindelens pakdåse må ikke ske ved drejning af dækslet.
Håndtag på haner skal  

 være varmeisoleret.
Hanetolden skal have et mærke, der angiver dens stilling.
4.4.3 Armatur med nominel diameter på 40 mm og derunder tillades udført  

 med gevind for tilslutning til hedtvandsfremstilleren.
Armatur med nominel  

 diameter over 40 mm skal være udformet for tilslutning ved flange eller  

 svejsning.
4.5 TRYKPRØVNING 4.5.1 Armaturhuse skal være trykprøvet med et tryk, der er mindst 1,5  

 gange indstillingstrykket.
Armaturhuse af støbejern med flagegrafit skal dog  

 være trykprøvet med et tryk, der er mindst 2 gange indstillingstrykket.
5 HEDTVANDSFREMSTILLERERENS ARMATUR 5.1 Mærkeplade 5.1.1 En hedtvandskedel skal have en umiddelbart synlig mærkeplade, hvis  

 tekst er affattet på dansk, og som tydeligt angiver 5.1.2 Det samme gælder ekspansionsbeholderen med undtagelse af 5.1.1,  

 punkterne 5) og 6).
5.1.3 Mærkepladen skal være bestandig under de forhåndenværende forhold og  

 være fastgjort ved nitning eller svejsning, således at naglerne henholdsvis  

 svejsesømmene kan stemples.
Er dette ikke tilfældet, skal mærkepladens  

 oplysninger tillige være stemplet i trykparten.
5.2 Vandstandsmærke 5.2.1 Den lavest tilladte vandstand (fig. 1) skal ligge mindst 150 mm over  

 den ildpåvirkede hedeflade.
Det ydre kredsløbs frem- og tilbageløbsledninger  

 for hedtvand skal udmunde mindst 50 mm under lavest tilladte vandstand, jfr.  

 dog 7.5.2, og må ikke nå længere ned i kedlen til en lodret afstand af 100 mm  

 over hedefladens øverste del, jfr. dog 5.8.2.
5.2.2 Den fastsatte laveste vandstand skal være angivet ved et  

 iøjnefaldende og holdbart stregmærke på trykparten.
Mærkets længde skal være  

 ca. 30 mm, og det skal være begrænset af bogstaverne L og V (L----------V).
 5.2.3 Umiddelbart bag ved eller ved siden af vandstandsglas skal  

 stregmærkets højde være angivet ved en vandret viser, der er rettet mod  

 glasset, således at vandstandens beliggenhed i forhold til L-V mærket kan  

 aflæses sikkert.
5.3 Vandstandsvisere 5.3.1 En hedtvandsfremstiller skal have 2 vandstandsvisere, som kan bestå  

 enten af 2 vandstandsglas, som direkte viser vandstanden, eller af eet sådant  

 vandstandsglas og en pålideligt virkende indirekte vandstandsviser.
5.3.2 Hvis produktet af hedtvandsfremstillerens varmeydelse i kW og  

 indstillingstrykket i bar ikke overstiger 235, forlanges dog kun een  

 vandstandsviser.
Denne skal vise direkte.
 5.3.3 Vandstandsvisere skal være således anbragt og belyst, at den, der  

 passer vandstanden, let og sikkert kan iagttage dem.
 5.3.4 Hvis der foruden vandstandsglas findes 2 pålideligt virkende  

 indirekte vandstandsvisere, tillades vandstandsglasset dog anbragt uden for  

 kedelpasserens synsfelt.
5.3.5 Vandstandsvisere skal hver for sig være forbundet med  

 hedtvandsfremstillerens vand- og damprum.
Det er dog tilladt at anbringe  

 vandstandsvisere på et fælles vandstandslegeme.
Vandstandslegemets  

 forbindelser til hedtvandsfremstilleren skal være uafspærrelige og have en  

 indvendig diameter på mindst 75 mm eller, hvis de er gennemstødelige, mindst  

 50 mm.
5.3.6 Hvis vandstandsvisere hver for sig er forbundet med  

 hedtvandsfremstilleren, skal rørforbindelserne have en lysning på mindst 20  

 mm, hvis de er lige og kan gennemstødes, medens andre rør skal have en  

 lysning på mindst 38 mm.
Rørforbindelserne må ikke have skarpe knæk, vand-  

 eller dampsække.
De skal være så korte som muligt.
Vandstandsvisere må ikke  

 have tilledningsrør indvendig i hedtvandsfremstilleren.
5.3.7 Vandstandsglas skal kunne udskiftes under drift og være således  

 monteret, at pakningen ikke kan trykkes ind i glasset.
I eller umiddelbart  

 ved glasholderne skal der være afspærrings- og gennemblæsningshaner eller  

 -ventiler.
5.3.8 Udover de i 5.3.7 nævnte haner eller ventiler må der ikke anbringes  

 afspærringsventiler i rørforbindelserne til vandstandsglas, medmindre  

 indstillingstrykket er højere end 25 bar.
Rørforbindelserne til indirekte  

 vandstandsvisere skal kunne afspærres umiddelbart ved hedtvandsfremstilleren  

 eller vandstandslegemet.
5.3.9 Vandstandsglassets afspærrings- og gennemblæsningshaner og -ventiler  

 skal let kunne betjenes fra fyrplads eller galleri.
Vandstandsglas skal have  

 beskyttelsesskærm eller være af sprængsikker konstruktion.
Vandstandsglas,  

 som ikke betjenes fra fyrpladsen, skal være indrettet således, at sprængning  

 af glasset medfører automatisk lukning på vandsiden.
En sådan anordning skal  

 være konstrueret således, at den ikke kan anvendes som afspærringsmiddel.
5.3.10 Gennemblæsning af vandstandsvisere skal kunne ske uden risiko for  

 kedelpasseren.
Udblæsningsledningens udløb skal være synligt.
 5.3.11 Vandstandsglas, afspærrings- og gennemblæsningshaner og -ventiler  

 skal have mindst 8 mm lysning (eller et areal på mindst 50  

 kvadratmillimeter). De skal være indrettet således, at de let kan renses.
5.3.12 Laveste synlige del af vandstandsglasset skal ligge mindst 30 mm  

 over den øverste del af hedefladen og mindst 30 mm under L-V mærket.
Ved  

 periodisk overvågede hedtvandsfremstillere skal vandstanden være synlig,  

 efter at tørkogningssikringen har afbrudt fyringen, jfr. 8.1.4. Mindst  

 halvdelen af glassets synlige del skal være beliggende over L-V mærket.
For  

 hedtvandsfremstillere med trykekspansionsbeholdere gælder dog 7.5.4.
5.3.13 Hvor rørforbindelser er ført gennem murværk eller påvirkes af  

 røggas, skal de have beskyttelsesrør.
Rørforbindelser til vandstandsvisere  

 skal om nødvendigt beskyttes mod afkøling.
5.4 Sikkerhedsventiler 5.4.1 En hedtvandsfremstiller skal have mindst 2 sikkerhedsventiler.
Hvis  

 produktet af hedtvandsfremstillerens varmeydelser i kW og indstillingstrykket  

 i bar ikke overstiger 235, forlanges dog kun een sikkerhedsventil.
Dobbelte  

 sikkerhedsventiler, d.v.s. 2 sikkerhedsventiler indbygget i et fælles hus,  

 anerkendes som 2 enkelte sikkerhedsventiler.
 5.4.2 Brugen af ekstrabelastede og hjælpestyrede sikkerhedsventiler kan  

 tillades, men skal i hvert enkelt tilfælde godkendes af Arbejdstilsynet efter  

 ansøgning.
5.4.3 Sikkerhedsventiler skal være mærket således, at følgende kan  

 fastslås 5.4.4 Sikkerhedsventilerne skal tilsammen have tilstrækkelig kapacitet til  

 at hindre, at trykket i hedtvandsfremstilleren overstiger indstillingstrykket  

 med mere end 10 % ved hedtvandsfremstillerens største vedvarende varmeydelse  

 og lukkede hedtvandsafgange.
 5.4.5 Mindst een af sikkerhedsventilerne skal være indstillet til at løfte  

 ved eller under hedtvandsfremstillerens indstillingstryk.
5.4.6 En sikkerhedsventils kapacitet fastlægges på grundlag af en  

 anerkendt prøvningsanstalts afprøvningsresultater eller på anden måde, der er  

 anerkendt af Direktoratet for Arbejdstilsynet.
Hvis der mangler sikre  

 oplysninger om en sikkerhedsventils kapacitet, skal der holdes en  

 afblæsningsprøve til bedømmelse af sikkerhedsventilen.
5.4.7. Sikkerhedsventiler må ikke have mindre indvendig diameter end 15  

 mm.
Ventilkeglen må ikke have styr på tilgangssiden.
 5.4.8 Sikkerhedsventiler skal have en letteanordning, der ved aktivering  

 kan løfte ventilkeglen i forhold til ventilsædet, når trykket i  

 hedtvandsfremstilleren har nået 85 % af indstillingstrykket.
5.4.9 Sikkerhedsventiler skal være anbragt på den højest beliggende del af  

 hedtvandsfremstillerens damprum, jfr. dog 7.4, 7.5 og 7.6. De skal være  

 anbragt direkte på hedtvandsfremstilleren eller på så korte rørforbindelser  

 som praktisk muligt.
Rørforbindelserne må ikke have afspærringsmidler,  

 hedtvands- eller dampudtag eller andet armatur.
Rørforbindelsens frie  

 gennemløb skal have tilstrækkelig lysning til at sikre ventilens rigtige  

 virkemåde.
Dampen må ikke tilføres gennem rør indvendig i  

 hedtvandsfremstilleren.
5.4.10 Sikkerhedsventiler skal være konstrueret og udført således, at  

 ingen ventildel kan afkastes, selv om belastningsanordningen skulle ophøre at  

 virke.
Ventilsædets topvinkel skal være mellem 90 grader og 180 grader, begge  

 tal indbefattet.
5.4.11 Hvis en sikkerhedsventils belastning er et lod på en vægtstang, må  

 denne ikke have overlængde.
Loddet skal være udført i eet stykke, og dets  

 stilling skal være sikret.
5.4.12 Udøves belastningen af fjedre, skal ventilens konstruktion, særlig  

 stopper eller plombering hindre, at fjederen kan spændes mere end godkendt af  

 Arbejdstilsynet.
Under maksimal løftning skal der være et luftmellemrum  

 mellem vindingerne på mindst 0,5 gange trådtykkelsen.
Mere end 2 mm forlanges  

 dog ikke.
5.4.13 Udblæsning fra sikkerhedsventiler skal ske på farefri måde og om  

 nødvendigt til det fri.
Hvis udmundingen ikke er synlig, skal der være  

 meldeledning.
Hvis udblæsningsrør eller lyddæmper anvendes, skal  

 lysningsarealet overalt være så stort, at modtrykket ikke virker forstyrrende  

 på ventilfunktion eller udblæsningskapacitet, og de skal om nødvendigt  

 forsynes med dræn.
Rørforbindelser og lignende må ikke forårsage skadelig  

 belastning på ventilhuset.
Fælles udblæsningsrør for flere sikkerhedsventiler  

 tillades normalt ikke, med mindre sikkerhedsventilerne er anbragt på samme  

 hedtvandsfremstiller.
5.4.14 Hvis der kan samle sig vand på en sikkerhedsventils afgangsside,  

 skal den have uafspærreligt dræn.
Sikkerhedsventiler må ikke have fælles  

 dræn, medmindre de er anbragt på samme hedtvandsfremstiller.
5.5 Trykmåler 5.5.1 En hedtvandsfremstiller skal have en trykmåler, der angiver trykket  

 ved direkte visning i bar eller MPa, og som er anbragt og belyst sådan, at  

 den let og sikkert kan aflæses af kedelpasseren.
Skalaen skal have rødt mærke  

 ved hedtvandsfremstillerens indstillingstryk.
Visningen skal mindst strække  

 sig til prøvningstrykket og normalt ikke over det dobbelte af  

 indstillingstrykket.
Trykmåleren skal være af en sådan kvalitet, at dens  

 fejlvurdering under brugen kan holdes inden for +/- 2,5 % af den fulde  

 visning.
Anbringes trykmåleren ikke i samme niveau som trykmålerrørets  

 udtagningssted, skal den være justeret således, at den viser det rigtige tryk  

 ved udtagningstedet.
Trykmålere på hedtvandsfremstillere med indstillingstryk  

 over 25 bar skal være sikret således fortil, at personskade som følge af  

 sprængning af trykmåleren forebygges.
Trykmålere skal kunne identificeres ved  

 firmamærke og nummer.
5.5.2 Trykmålere kan være forbundet med hedtvandsfremstillerens eller  

 vandstandslegemets damprum gennem et rør med vandsæk af tilstrækkelig  

 størrelse til at holde målerrøret fyldt med vand for at hindre dampen i at  

 trænge ind i selve trykmåleren.
Rør af korrosionsbestandigt materiale skal  

 have en indvendig diameter på mindst 6 mm.
Rør af stål, der ikke er rustfast,  

 skal have en indvendig diameter på mindst 12 mm.
 5.5.3 Mellem trykmåler og vandsæk skal der umiddelbart ved trykmåleren  

 findes en trykmålerhane eller -ventil, der er indrettet til forbindelse med  

 Arbejdstilsynets kontroltrykmåler, jfr. 5.6.
 5.5.4 Ved indstillingstryk over 25 bar eller ved lang trykmålerleding skal  

 der umiddelbart ved hedtvandsfremstilleren findes et afspærringsmiddel på  

 trykmålerledningen.
 5.5.5 På hedtvandsfremstillere med nedført trykmåler skal der - udover det  

 i 5.5.3 nævnte armatur - umiddelbart ved udtagningsstedet til brug for  

 tilslutning af Arbejdstilsynets kontroltrykmåler findes en afspærringshane  

 eller -ventil med efterfølgende vandsækrør med tilslutning som angivet i  

 5.5.3.
5.5.6 Trykmåleren og målerledningen skal være anbragt således, at de ikke  

 udsættes for rystelser og overlast.
Trykmåleren skal om nødvendigt være  

 beskyttet mod strålevarme fra hedtvandsfremstilleren.
 5.6 Tilslutningsanordning for kontroltrykmåler og trykpumpe.
Udluftningsventiler 5.6.1 Tilslutning for kontroltrykmåler foretages på følgende måde:
 1. Ved prøvningstryk til og med 40 bar benyttes 40 mm  

 Ø gange 5 mm lodret prøveflange med 6.5 mm Ø gange 6 mm boring for styretap.
2. Ved prøvningstryk over 40 bar: a) Til montering af  

 tilsynets manometerventil skal der benyttes 1/2' RG bundhul med 7 mm Ø gange  

 6 mm boring for styretap. b) Tilsynets manometerventil kan udelades, når  

 kedlens manometerventil er forsynet med en M 20 gange 1,5 gevindtap.  

 Pakfladen skal udføres for tætningslinse AM 20 gange 1,5 efter DIN 16259,  

 udgave maj 1943. Linsetætningen findes anbragt på tilsynets trykmåler.  

 Styretappen, der stikker gennem linsen, kræver en boring i genvindtappen på 7  

 mm Ø gange 6 mm.
Gevindtappen bør beskyttes mod overlast under driften med en  

 slutmuffe med tætningslinse CM 20 gange 1,5 efter DIN 16259.
 5.6.2 Tilslutningsanordning for trykpumpe udføres som følger:
 5.6.3 På det øverste af hedtvandsfremstillere og andre steder, hvor  

 luftsække af betydning kan fremkomme, skal der forefindes mulighed for  

 udblæsning af luft.
5.7 Udblæsningsarmatur 5.7.1 En hedtvandsfremstiller skal have een eller flere  

 udblæsningsanordninger i forbindelse med den laveste del af vandrummene og  

 have let tilgængelige udblæsningshaner eller -ventiler, således at i hvert  

 fald alle beholdere, samlekasser, fordelingskasser og slamkasser kan tømmes  

 for vand.
5.7.2 Eventuel rørforbindelse mellem hedtvandsfremstiller og  

 udblæsningshane eller -ventil skal være så kort som praktisk muligt.  

 Bundudblæsningsledninger må ikke være udsat for direkte varme fra ildstedet,  

 men skal om nødvendigt være beskyttet med murværk eller andet  

 varmemodstandsdygtigt materiale.
De skal være beskyttet mod ydre overlast,  

 være sikret nødvendig bevægelsesfrihed og bekvemt kunne efterses.
5.7.3 Udblæsningsledningen fra udblæsningsanordningen skal være solidt  

 befæstet til denne og skal udmunde således, at der ikke er risiko for  

 personskade.
Ved åbne udblæsningstanke skal forbindelsesrøret til det fri  

 være af tilstrækkelig størrelse til at hindre, at der opstår nævneværdigt  

 overtryk i tanken.
Nævnte rør må ikke have ventiler og skal være anbragt  

 således, at alle dele er tilgængelige for eftersyn.
5.7.4 En hedtvandsfremstiller må ikke have udblæsningssystem fælles med  

 andre hedtvandsfremstillere.
Flere udblæsningsledninger fra samme  

 hedtvandsfremstiller kan dog føres sammen i en fælles rørledning, ligesom det  

 er tilladt at føre udblæsningsledninger fra flere hedtvandsfremstillere til  

 en fælles trykløs udblæsningsbrønd eller -beholder.
 5.7.5 Selvslukkende udblæsningsventiler skal have blokeringsanordning,  

 hvis der ikke findes et ekstra afspændingsmiddel.
5.8 Stopventiler 5.8.1 Det ydre kredsløbs fremløbs- og tilbageløbsledninger for hedtvand  

 skal have let betjenelige stopventiler ved hedtvandsfremstilleren.
 5.8.2 Tilbageløbsledningen kan udmunde lavere end 100 mm over hedefladens  

 øverste del, jfr. 5.2.1, hvis den har en kontraventil umiddelbart uden for  

 stopventilen.
 5.8.3 Eventuelle dampledninger til sekundære formål, der udgår fra en  

 hedtvandsfremstiller, jfr. 3.2.2, skal have en stopventil ved denne.
 5.8.4 Stopventiler skal altid kunne betjenes ved håndkraft.
5.8.5 Stopventilen på hovedfremløbet skal kunne lukkes manuelt fra et let  

 tilgængeligt sted i kedelrummet eller et andet sted, der er hurtigt og let  

 tilgængeligt for kedelpasseren.
Er dette ikke muligt, kan der til lukning af  

 sådanne ventiler benyttes elektricitet eller anden energikilde.
Hvis  

 hovedstopventilen er indrettet til betjening ved sådan hjælpekraft, skal  

 lukning af ventilen tillige kunne foregå fra et sikkert sted uden for  

 kedelrummet.
5.9 Termometer 5.9.1 I hedtvandsfremstillerens fremløbsledning skal der være et  

 pålideligt virkende termometer med tydelig skala med rødt mærke ved den  

 højest tilladelige temperatur.
 5.9.2 Hvis fremløbsvandet tilføres returvand, skal der være termometer på  

 begge sider af blandestedet.
6. HEDTVANDSFREMSTILLERENS TILBEHØR 6.1 Fødeapparater og cirkulationspumper 6.1.1 En hedtvandsfremstiller skal have et fødeapparat.
6.1.2 Fødeapparat og cirkulationspumper skal med hensyn til størrelse,  

 materiale og konstruktion være egnet til driftsforholdene.
Til grund ved  

 vurderingen heraf lægges anerkendte tekniske retningslinier og fabrikantens  

 angivelser.
Tryk- og temperaturpåvirkede dele til cirkulationspumper skal  

 opfylde kravene i afsnit 4.3 om materiale til armatur.
Den i 4.3.2 nævnte  

 nominelle diameter gælder sugestutsen.
 6.1.3 Pumpehuse skal være trykprøvet med et tryk, der er mindst 1,3 gange  

 det maksimale pumpetryk, jfr. endvidere 6.3.9. Pumpehuse af støbejern skal  

 dog være trykprøvet med et tryk, der er dobbelt så stort som det maksimale  

 tryk.
 6.1.4 Et fødeapparat skal have en mærkeplade, der angiver følgende:
 6.1.5 Fødeapparatets ydeevne i kubikmeter/h skal ved indstillingstrykket  

 mindst være:
 hvis vandet føres tilbage til hedtvandsfremstilleren ved hjælp af pumper.
 Q er hedtvandsfremstillerens største vedvarende varmeydelse i kW.
 6.1.6 Ved hedtvandsfremstillere, for hvilke produktet af  

 indstillingstrykket i bar og fødeapparatets nødvendige ydelse i kubikmeter/h  

 ikke overstiger 1,2 kan som fødeapparat tillades:
 6.1.7 Hvis der anvendes stempelpumpe som fødeapparat, skal der på  

 fødeledningen mellem denne og hedtvandsfremstilleren være anbragt en  

 sikkerhedsventil, som sikrer mod farlig trykstigning frembragt af pumpen.
6.1.8 Ved føderørets tilslutning til hedtvandsfremstilleren skal der være  

 kontraventil og afspærringsventil.
Sidstnævnte anbringes mellem kontraventil  

 og hedtvandsventiler.
6.1.9 Fødevandet skal indføres i hedtvandsfremstilleren på en sådan måde,  

 at det ikke strømmer imod varmepåvirkede flader eller samlinger.
Om  

 nødvendigt må der anbringes en spreder til fordeling af vandet.
Fødeledningen  

 skal være tilsluttet hedtvandsfremstilleren i en sådan højde, at fødevandet  

 ved utæt kontraventil ikke kan tømmes bagud under et niveau, der ligger 50 mm  

 over den ildpåvirkede hedeflade.
Denne regel gælder ikke  

 hedtvandsfremstillere, hvis ildpåvirkede hedeflade udelukkende består af rør.
6.1.10 Hvis der foruden udtagning af hedtvand til cirkulation i sluttet  

 kredsløb også forekommer udtagning af hedtvand til andre formål eller af  

 damp, jfr. 3.2.2, skal den nødvendige fødevandsmængde udregnes for damp- og  

 hedtvandsfremstillingen hver for sig.
For udregningen af de nødvendige  

 mængder og for hedtvandsfremstillerens udrustning med fødeapparater anvendes  

 »Forskrifter for fyrede kedelanlæg«, afsnit 5.1, og denne  

 forskrifts afsnit 6.1.5.
 6.1.11 Afslutnings- og udblæsningsindretninger betragtes ikke som damp-  

 eller hedtvandsudtag i denne forbindelse.
6.2 Særlig afspærring for hedtvandsfremstillere med mandehul 6.2.1 Hvis en hedtvandsfremstiller har mandehul, skal der kunne træffes  

 sådanne foranstaltninger ved alle rørtilslutninger, at damp, hedtvand,  

 kondensat eller fødevand ikke kan forplante sig til og ikke ved fejlbetjening  

 kan ledes til den afdeling, der befares.
 6.2.2 Kravet i 6.2.1 kan opfyldes på een af følgende måder:
6.3 Rørledninger 6.3.1 Rørledninger beliggende i arbejdslokaler kan kræves sikret ved  

 selvlukkende eller hurtiglukkende stopventiler, når dette af Arbejdstilsynet  

 skønnes af have sikkerhedsmæssig værdi ved rørbrud.
Denne bestemmelse gælder  

 dog ikke for kedel- og maskinrum.
6.3.2 Rørledninger med tilhørende armatur skal være forsvarligt indrettet  

 og anbragt og understøttet således, at de kan udvide sig og trække sig  

 sammen, uden at de tilladelige påvirkninger overskrides.
Dampledninger skal  

 være forsvarligt drænet.
 6.3.3 Rørledninger skal være isoleret i nødvendigt omfang til hindring af  

 personskade.
6.3.4 Ved beregning af godstykkelsen af rør anvendes reglerne i DS 514. I  

 øvrigt bruges ved beregning af rørledningsanlæg og valg af materiale de  

 danske standardblade herfor, NGS-bladene, de svenske Rørledningsnormer eller  

 tilsvarende normer og standardblade.
Rør af støbejern, messing og lignende  

 skøre materialer må ikke anvendes.
Rør af kobber tillades ved temperaturer  

 indtil 225 grader C.
Den indvendige diameter for kobberrør bør ikke være  

 større end 40 mm.
 6.3.5 Stålrør af handelskvalitet tillades anvendt inden for følgende tryk-  

 og temperaturgrænser:
120 grader C og derunder: højest 16 bar 120 grader C til og med 183 grader C: højest 10 bar over 183 grader C: ingen anvendelse over 16 bar: ingen anvendelse.
Rørene skal være fremstillet af blødt, svejseligt stål.
Produktet af tryk  

 i bar og udvendig diameter i mm må ikke overstige 7000.
6.3.6 Rørledninger, der ligger udenfor de i 6.3.5 nævnte tryk- og  

 temperaturgrænser, skal udføres af kvalitetsrør, for hvilke der foreligger  

 dokumentation.
Som materialedokumentation vil certifikat 2 efter DS 10030  

 (værkscertifikat) være tilstrækkeligt for stålklasserne 35 og 45 (for svejste  

 rør: stålklasserne 37 og 41). For stål af højere klasse samt for legerede  

 stål kræves certifikat 3 efter DS 10030 (officielt certifikat).
6.3.7 Rørledninger samles efter de regler, der er anført i de danske  

 standardblade.
For svejsning gælder DS 320. For samling med rørgevind gælder  

 DS 7, DS 8, DS 540 og DS 541. Samling med gevind tillades dog kun for rør med  

 en lysning, der ikke overstiger 40 mm.
Samling med flanger udføres i  

 overensstemmelse med normer, der er anerkendt af Direktoratet for  

 Arbejdstilsynet (British Standard, ASTM m.fl.). Der må ikke bruges påvalsede  

 eller pånittede flanger.
Påskruede flanger må ikke benyttes ved større  

 lysning end 40 mm.
Tempergodsfittings kan anvendes ved tryk til og med 10bar  

 og ved temperatur til og med 200 grader C.
 g 6.3.8 Rørledninger, der samles ved smeltesvejsning, skal med hensyn til  

 udførelse og kvalitetskrav opfylde kravene i DS 320, idet dog følgende skal  

 iagttages:
6.3.9 Alle rørledninger skal, før de tages i brug som nye, efter  

 væsentlige omlægninger eller reparationer samt, når tilsynet i øvrigt måtte  

 skønne det nødvendigt, underkastes en trykprøvning med et vandtryk, der er  

 mindst 1,5 gange det højeste tryk, der kan forekomme.
Trykprøvningen skal  

 også omfatte pumper, ventiler og andet tilbehør, der er indskudt på  

 rørledningerne, ligeledes de rør, der tjener til varmetransmission i de  

 tilsluttede apparater.
 6.3.10 Rørledninger skal kunne besigtiges i nødvendigt omfang.  

 Rørledninger, der ikke kan besigtiges, skal være effektivt beskyttet mod  

 korrosion.
6.3.11 Armatur i hedtvandsledninger skal med hensyn til størrelse,  

 materiale og konstruktion være egnet til driftsforholdene.
Kravene i afsnit 4  

 skal opfyldes.
7. FORSKELLIGE SYSTEMER 7.1 Alment 7.1.1 Udover de krav, der i det foregående er stillet til  

 hedtvandsfremstillere, gælder for de enkelte arter af hedtvandsfremstillere  

 bestemmelserne i dette afsnit.
7.2. Hedtvandsfremstillere med ekspansionsrum (damprum) i hedtvandskedlen  

 (fig. 3) 7.2.1 Hvis hedtvandsledningerne er indført vandret i kedlen, skal de i  

 5.2.1 anførte afstande måles fra ind- henholdsvis udstrømningsåbningernes  

 laveste punkt (fig. 2).
7.3 Hedtvandsfremstiller med overliggende ekspansionsbeholder i  

 uafspærrelig forbindelse med hedtvandskedlen (fig. 5) 7.3.1 Til sikring af temperaturudligning mellem hedtvandskedlen og  

 ekspansionsbeholderen skal forefindes såvel fremløbs- som tilbageløbsledning  

 mellem disse, medmindre temperaturudligningen kan ske betryggende på anden  

 måde, fx ved een meget kort forbindelse af tilstrækkelig lysning udgående fra  

 det højeste punkt af hedtvandskedlen.
Fremløbsledningen skal udgå fra det  

 højeste punkt i hedtvandskedlen.
Eventuel tilbageløbsledning skal tilsluttes  

 hedtvandskedlens laveste del.
Ledningerne skal lægges således, at ansamling  

 af luft i ledningerne eller hedtvandskedlen forhindres, og at den naturlige  

 cirkulation er sikret og ikke hindres af cirkulationen i det ydre kredsløb.
 7.3.2 På ekspansionsbeholderen anbringes hedtvandsfremstillerens  

 vandstandsvisere, vandstandsmærke, sikkerhedsventiler og trykmålere i henhold  

 til reglerne i afsnit 5.
7.4 Hedtvandsfremstiller med overliggende ekspansionsbeholder i  

 afspærrelig forbindelse med hedtvandskedlen (fig. 7) 7.4.1 Forbindelsesledningen fra hedtvandskedlen til ekspansionsbeholderen  

 skal udgå fra det højeste punkt på hedtvandskedlen og føres med stadig  

 stigning.
7.4.2 Hedtvandskedlerne udstyres hver for sig som en selvstændig kedel med  

 forskriftsmæssig armatur, herunder sikkerhedsventiler beregnet på basis af  

 dampafblæsning samt med en anordning til afluftning og efterprøvning af  

 fyldningen på eller i nærheden af det højeste punkt på hedtvandskedlen.
Det  

 er dog tilladt at nøjes med een forskriftsmæssigt anbragt vandstandsviser på  

 hver hedtvandskedel.
7.4.3 På ekspansionsbeholderen anbringes i øvrigt vandstandsvisere,  

 vandstandsmærke, sikkerhedsventiler og trykmåler i henhold til reglerne i  

 afsnit 5. Sikkerhedsventilerne beregnes på grundlag af varmeydelsen for den  

 største hedtvandskedel.
Ekspansionsbeholderens sikkerhedsventiler skal  

 indstilles til at lette før sikkerhedsventilerne på hedtvandskedlerne.
7.5 Hedtvandsfremstiller med trykekspansionsbeholder (fig. 9) 7.5.1 Trykket i anlægget tilvejebringes ved tilførsel af en luftart fra en  

 trykbeholder eller ved damp.
Trykekspansionsbeholderen skal sikres ved  

 reduktions- og sikkerhedsventiler på tilførslen og ved nøjagtigt virkende  

 automatik.
 7.5.2 Fremløbsledningen for hedtvand skal udgå fra det højeste punkt på  

 hedtvandskedlen.
7.5.3 Hedtvandskedlen udstyres med forskriftsmæssig armatur, herunder  

 sikkerhedsventiler beregnet på basis af dampafblæsning, samt med en anordning  

 til afluftning og efterprøvning af fyldningen på eller i nærheden af det  

 højeste punkt på hedtvandskedlen.
Det er dog tilladt at nøjes med een  

 forskriftsmæssigt anbragt vandstandsviser på hedtvandskedlen.
 7.5.4 På trykekspansionsbeholderen anbringes i øvrigt  

 udblæsningsanordning, sikkerhedsventiler, trykmåler og vandstandsmærke samt  

 vandstandsvisere, der dækker mindst 50% af beholderens højde.
 7.5.5 Der skal være truffet foranstaltninger, der sikrer automatisk  

 afbrydelse af fyringen og cirkulationen i tilfælde af, at trykket i  

 trykekspansionsbeholderen svigter.
7.5.6 Dampdannelse i hedtvandskedlen og i højereliggende anlægsdele skal  

 forhindres ved passende regulering af hedtvandets fremløbstemperatur eller  

 trykket.
Reguleringen kan foregå manuelt.
Ved denne regulering skal det  

 sikres, at vandtemperaturen overalt i anlægget under driften er lavere end  

 den til arbejdstrykket svarende mætningstemperatur for dampen.
Før denne  

 temperatur nås, skal en akustisk alarm træde i funktion, medmindre fyringen  

 automatisk afbrydes.
7.6 Hedtvandsfremstiller med trykpumpe (fig. 11) 7.6.1 Der skal findes et - eventuelt trykløst - ekspansionsrum, på hvilket  

 der er anbragt et iøjnefaldende og holdbart vandstandsmærke.
 7.6.2 Der skal være truffet foranstaltninger, der sikrer automatisk  

 afbrydelse af fyringen og cirkulationen i tilfælde af, at trykket svigter.
 7.6.3 Umiddelbart efter trykbeholderen skal der være en kontraventil.
 7.6.4 I øvrigt gælder 7.5.2, 7.5.3 og 7.5.6.
7.7 Specielle systemer 7.7.1 For hedtvandskedler med tvangsløb og andre specielle systemer, som  

 ikke dækkes af ovenstående bestemmelser, må der i hvert tilfælde træffes  

 aftale med Direktoratet for Arbejdstilsynet om de nødvendige  

 sikkerhedsforanstaltninger.
8 AUTOMATISKE HEDTVANDSFREMSTILLERE MED PERIODISK OVERVÅGNING 8.1 Regulerings- og sikkerhedsudstyr for hedtvandsfremstillere med  

 periodisk overvågning 8.1.1 Udover det i det foregående krævede armatur og tilbehør skal  

 periodisk overvågede hedtvandsfremstillere, jfr. 10.2, som ekstraudstyr havde  

 følgende automatiske regulerings- og sikkerhedsindretninger:
 8.1.2 Foruden det i 8.1.1 nævnte skal:
 8.1.3 Det i 7.5, 7.6 og 8.1 nævnte ekstraudstyr skal opfylde  

 bestemmelserne i afsnit 4 og være således indrettet, at dets funktion kan  

 afprøves under drift, jfr. 3.6.4.
8.1.4 En tørkogningssikring skal være således indrettet, at den automatisk  

 afbryder fyringen, hvis hedtvandsfremstillerens vandmangelsikring ikke  

 fungerer, og vandstanden synker under det lavest tilladte. (Uanset  

 definitionen i pkt. 2.1.11 kan det - afhængigt af hedtvandsfremstillerens  

 konstruktion og udstyr - tillades at tørkogningssikringen træder i funktion  

 ved en vandstand, der ligger indtil 30 mm under L-V mærket under forudsætning  

 af, at vandet stadig er synligt i vandstandsglassene efter fyringens ophør).  

 Fyringen må ikke kunne genoptages automatisk, hvis tørkogningssikringen har  

 været i funktion.
Tørkogningssikringen må ikke umiddelbart kunne sættes ud af  

 funktion.
Hvis den aktiveres af en svømmer eller neddyppende elektroder, må  

 den ikke være anbragt i et særligt hus, men skal være anbragt direkte i den  

 beholder, hvis vandstand den sikrer.
Den må ikke sluttes til samme  

 rørforbindelse som vandstandsvisere eller vandstandssikringer.  

 Tørkogningssikringen og dens apparatskab, jfr. 8.1.6, skal være typegodkendt  

 af Direktoratet for Arbejdstilsynet.
 8.1.5 En vandmangelsikring skal automatisk afbryde fyringen og udløse  

 akustisk alarm, hvis vandstanden i hedtvandsfremstilleren synker til det  

 lavest tilladte, jfr. 5.2. Hvis vandmangelsikringen er indbygget i en  

 beholder uden for hedtvandsfremstilleren, må forbindelsesrøret på dampsiden  

 ikke kunne afspærres, og der skal i forbindelsesrøret på vandsiden være en  

 trevejsventil, hvorigennem udblæsning kan foretages på en sådan måde, at der  

 kan udblæses fra begge sider hver for sig, og at lukning til een side giver  

 udblæsning fra den anden.
 8.1.6 Et apparatskab for tørkogningssikring og vandmangelsikring skal have  

 kontrollamper, alarmudløsning, omstilling til regelmæssig overvågning og  

 udstyr til afprøvning.
 8.1.7 En temperaturregulator skal automatisk holde temperaturen inden for  

 de tilladte grænser.
8.1.8 En temperatursikring skal automatisk afbryde fyringen, hvis den  

 højest tilladelige fremløbstemperatur overskrides.
Fyringen må ikke kunne  

 genoptages automatisk, hvis temperatursikringen har været i funktion.
8.1.9 En damptrykregulator skal automatisk holde driftstrykket inden for  

 de tilladte grænser.
Rørforbindelsen til hedtvandsfremstilleren skal have  

 mindst 12 mm indvendig diameter, hvis der anvendes stål, der ikke er  

 rustfast.
Rør af korrosionsbestandigt materiale skal have mindst 6 mm  

 indvendig diameter.
 For afprøvning af overtrykssikringen uden indgreb i damptryksregulatorens  

 indstilling tillades rørforbindelsen forsynet med afspærringsmiddel, men også  

 en fjederbelastet afbryder (»hold-in« knap) i det elektriske system  

 tillades.
8.1.10 En overtrykssikring skal automatisk afbryde fyringen hvis  

 indstillingstrykket overskrides.
Fyringen må ikke kunne genoptages  

 automatisk, hvis overtrykssikringen har været i funktion.
Rørforbindelsen til  

 hedtvandsfremstilleren skal udføres efter retningslinierne i 8.1.9.
 For afprøvning af sikkerhedsventiler uden indgreb i overtrykssikringens  

 indstilling tillades afspærring som for damptryksregulatoren.
8.1.11 En tryksvigtsikring skal automatisk afbryde såvel fyringen som  

 hedtvandscirkulationen, hvis trykket falder under det til  

 fremløbstemperaturen svarende mætningstryk for dampen.
Fyringen må ikke kunne  

 genoptages automatisk, hvis tryksvigtsikringen har været i funktion.
8.2 Fyring 8.2.1 Hedtvandsfremstillere med periodisk overvågning må kun fyres med  

 sådanne brændsler og udstyres med sådanne fyringsapparater, at fyringen i  

 givet fald hurtigt afbrydes automatisk.
Ved olie- og gasfyrede  

 hedtvandsfremstillere skal der være dobbelt afspærring af olie- eller  

 gastilførslen eller tilsvarende sikring mod indstrømning i fyrrummet i  

 stilstandsperioder.
 8.2.2 Ved fyring med olie må kun anvendes oliefyr, der af Boligministeriet  

 er godkendt til automatisk drift.
 8.2.3 Ved fyring med gas må kun anvendes fyringsaggregater, der af  

 Danmarks Gasmateriel Prøvning er godkendt til automatisk drift.
 8.2.4 Ved fyring med fast brændsel skal fyringsapparatet være elektrisk  

 drevet, og det skal være af en type, som kun giver ringe ophobning af  

 brændsel i ildstedet.
 Det må ved beregning eller ved prøve godtgøres, at den varme, der er  

 akkumuleret i murværk og fyr, ikke kan eliminere hedefladens vanddækning  

 eller afbrydelse af fyring.
9 KEDELPASSERE 9.1 Kedelejerens ansvar 9.1.1 Til pasning af hedtvandsfremstillere må kun anvendes pålidelige  

 personer, der er fyldt 19 år.
9.1.2 Hedtvandsfremstillerens ejer eller bruger skal sikre sig, at  

 kedelpasseren er i besiddelse af certifikat, henholdsvis kontrolkort i  

 henhold til denne forskrifts bestemmelser, jfr. 9.3 og 9.4, og skal sørge  

 for, at kedelpasseren instrueres om det pågældende hedtvandsanlæg.
De  

 vejledninger m.m., der udsendes af Direktoratet for Arbejdstilsynet, skal  

 stilles til rådighed for kedelpasseren.
 9.1.3 Hedtvandsfremstillerens ejer eller bruger skal sikre sig, at  

 hedtvandsanlægget opfylder bestemmelserne i Arbejdsministeriets  

 bekendtgørelse af 22. december 1971 om dampkedelanlæg på landjorden og de i  

 henhold hertil fastsatte tekniske forskrifter.
9.2 Kedelpasserens ansvar 9.2.1 Kedelpasseren er ansvarlig for, at de i denne forskrift fastsatte  

 regler for overvågning og pasning af hedtvandsfremstillere overholdes.  

 Kedelpasseren skal gøre sig bekendt med de vejledninger, der er udsendt af  

 Direktoratet for Arbejdstilsynet, samt med de instrukser, der måtte foreligge  

 vedrørende pasningen af det pågældende hedtvandsanlæg.
 9.2.2 Kedelpasseren skal anmelde alle væsentlige fejl og mangler, der ikke  

 straks kan afhjælpes, til hedtvandsfremstillerens ejer eller bruger.
 9.2.3 Kedelpasseren må ikke under pasningen være påvirket af alkohol eller  

 narkotika.
9.3 Kedelpasser med certifikat 9.3.1 Den, der forestår pasningen af eller selvstændigt passer  

 hedtvandsfremstillere, for hvilke produktet af indstillingstrykket i bar og  

 det totale rumindhold i kubikmeter - ved flere hedtvandsfremstillere uden  

 forskriftsmæssig indbyrdes adskillelse summen af de i drift værende  

 hedtvandsfremstilleres produkttal - er 25 og derover, skal være i besiddelse  

 af et certifikat udstedt af Direktoratet for Arbejdstilsynet.
 9.3.2 Certifikat udstedes til personer, der fremlægger bevis for at have  

 de nødvendige kundskaber i dansk og regning og for at have teoretisk og  

 praktisk kendskab til indretningen og pasningen af dampkedler og disse  

 hjælpeaggregater, herunder kendskab til de danske forskrifter for  

 kedelpasning.
 9.3.3 Hvor pasning af hedtvandsfremstillere forestås af personer, der er i  

 besiddelse af det i 9.3.1 og 9.3.2 omhandlede certifikat, kan der til  

 pasningen anvendes personale, der kun opfylder de i 9.1.1 nævnte betingelser.
 9.3.4 Den, der forestår pasningen af en hedtvandsfremstiller, har ansvaret  

 for dennes forsvarlige pasning og må derfor ikke, så længe den er fyret,  

 befinde sig uden for den virksomhed, hvor den er opstillet, medmindre den er  

 under periodisk overvågning, jfr. 8 og 10.2.
9.4 Kedelpasser med kontrolkort 9.4.1 Til pasning af andre hedtvandsfremstillere under offentligt tilsyn  

 end de i 9.3.1 nævnte er det tilstrækkeligt, at den pågældende person  

 opfylder kravene i 9.1.1 og er i besiddelse af et kontrolkort, som udstedes  

 af Arbejdstilsynet.
Dette skal før kortets udlevering forvisse sig om, at  

 vedkommende har de nødvendige kvalifikationer til pasning af mindre  

 hedtvandsfremstillere og deres hjælpeaggregater, herunder kendskab til de  

 danske forskrifter og vejledninger for kedelpasning.
9.5 Stedfortræder 9.5.1 Hvis der til pasningen af en hedtvandsfremstiller ikke kan skaffes  

 en kedelpasser med henholdsvis certifikat eller kontrolkort, og dette ikke  

 kan tilregnes hedtvandsfremstillerens ejer eller bruger, er denne berettiget  

 til på eget ansvar at lade hedtvandsfremstilleren midlertidigt passe af en  

 person, som han anser for egnet dertil, når han straks underretter  

 Arbejdstilsynet derom.
Det samme gælder, hvis der under kedelpasserens ferie  

 ikke kan skaffes en stedfortræder med henholdsvis certifikat eller  

 kontrolkort.
Det fastsættes derefter af Arbejdstilsynet, hvor længe en sådan  

 konstitution må vare; uden samtykke fra Direktoratet for Arbejdstilsynet må  

 den ikke strække sig udover 4 uger.
10 HEDTVANDSFREMSTILLERES OVERVÅGNING 10.1 Regelmæssig overvågning 10.1.1 Den som passer en hedtvandsfremstiller skal have den under  

 regelmæssig overvågning, så længe den er fyret.
Dette betyder, at  

 kedelpasseren jævnligt skal tilse hedtvandsfremstilleren og mindst 1 gang  

 hver anden time inspicere i selve kedelrummet.
10.2 Periodisk overvågning 10.2.1 Periodisk overvågning, jfr. 8, indebærer, at en  

 hedtvandsfremstiller kan være i drift i op til 16 timer uden overvågning af  

 en kedelpasser.
 10.2.2 Etablering af periodisk overvågning kræver arbejdstilsynets  

 tilladelse i hvert enkelt tilfælde.
10.3 Undtagelser 10.3.1 Under fyring af et hedtvandsanlæg og indtil dette er kommet i  

 normal drift, må kedelpasseren ikke forlade kedelrummet.
 10.3.2 Regelmæssig overvågning skal finde sted i den udstrækning,  

 leverandørens angivelser og driftsforholdene gør det nødvendigt.
 10.3.3 Regelmæssig overvågning skal etableres, hvis mere end een af de  

 sikkerhedsindretninger, jfr. 8.1, der er forudsætningen for periodisk  

 overvågning, ophører med at fungere, jfr. i øvrigt 11.6.2. Ved periodisk  

 overvågning skal der dog stadig findes mindst een funktionsdygtig  

 tørkogningssikring.
11 HEDTVANDSFREMSTILLERES PASNING 11.1 Klargøring og drift 11.11.1 Før en hedtvandsfremstiller tages i brug som ny efter ombygning  

 eller reparation eller efter flytning skal der være givet brugstilladelse i  

 dens tilsynsbog af arbejdstilsynet.
11.1.2 Før enhver idriftsætning af en hedtvandsfremstiller skal  

 kedelpasseren sikre sig, at ingen personer befinder sig i hedtvandsfremstillerens  

 beholdere, fyrrum eller træk, at hedtvandsfremstilleren ikke indeholder fremmedlegemer, at hedtvandsfremstillerens sikkerhedsventiler og øvrige  

 sikkerhedsindretninger er driftsklare, at alle dæksler er forsvarligt fastgjort, og alt  

 udblæsningsarmatur lukket, at forbindelserne til trykmålere, vandstandsvisere og regulerings-  

 og sikkerhedsindretninger er åbne, at der er egnet vand på hedtvandsfremstilleren, at der er en tilstrækkelig mængde egnet fødevand til rådighed, og at luftventilerne er åbne, medmindre anden driftsforskrift følges.
11.2 Opfyring 11.2.1 Før opfyring skal kedelpasseren se efter, at vandet i  

 hedtvandsfremstilleren ikke står lavere end laveste vandstand (L-V), jfr.  

 5.2, og at spjældet til skorstenen er åbent.
11.2.2 Hvis der anvendes let antændeligt eller let fordampeligt brændsel,  

 såsom olie, gas, spildgas, kulstøv eller træaffald, skal kedelpasseren inden  

 opfyringen gennemlufte fyrrum og trækkanaler, så der ikke opstår fare for  

 eksplosion.
Kedelpasseren skal se efter, at tændingen sker inden for det  

 tidsrum, der er fastsat i instruktionerne.
Er dette ikke tilfældet, eller  

 slukker fyret, må en ny optænding først foretages efter en ny, grundig  

 gennemluftning.
 11.2.3 Opfyringen må ikke foregå hurtigere end tilladt af kedelfabrikanten  

 under hensyn til hedtvandsfremstillerens konstruktion.
11.2.4 Når der er strømmmet damp ud af luftventilerne i nogle minutter,  

 lukkes disse, og vandstandsviserne kontrolleres ved gennemblæsning af alle  

 haner.
Eventuelle tilstopninger i vandstandsviserne skal straks fjernes.
 11.2.5 Under opfyring skal vandstanden iagttages i direkte visende  

 vandstandsglas.
 11.2.6 Al udblæsningsarmatur efterses for lækager.
 11.2.7 Det sikres, at alle fødeapparater er driftsklare.
11.2.8 Kedelpasseren skal passe på, at der ikke spildes olie i fyrrummet,  

 omkring brænderne og foran hedtvandsfremstilleren.
Bakker, der er beregnet  

 til opsamling af oliedryp fra brænderne, skal jævnligt tømmes og renses.
11.3 Under drift 11.3.1 Kedelpasseren skal passe vandstanden, så den ikke synker under L-V  

 mærket.
 11.3.2 Vandstandsglas og andet armatur, i hvilke vandstandens rigtige  

 visning eller højde har betydning for hedtvandsfremstillerens sikkerhed, skal  

 gennemblæses i nødvendigt omfang, jfr. 11.6.4.
11.3.3 En vandstandsviser må ikke være længere afspærret fra en  

 hedtvandsfremstiller i drift, end der kræves til vandstandsviserens  

 reparation, jfr. 11.3.7. Ved hedtvandsfremstillere med 2 vandstandsvisere,  

 jfr. 5.3.1, skal hedtvandsfremstilleren tages ud af drift, hvis også den  

 anden vandstandsviser ikke er fuldt driftsklar.
Ved hedtvandsfremstillere med  

 kun een vandstandsviser, jfr. 5.3.2, skal hedtvandsfremstilleren tages ud af  

 drift, hvis vandstandsviseren beskadiges.
11.3.4 Trykmålerens funktion kontrolleres med jæævne mellemrum.
Dette kan  

 enten ske ved at efterse, at viseren ved aflastning går tilbage til nul, og  

 at den står ud for indstillingstrykket, når første sikkerhedsventil løfter,  

 eller ved forannævnte nulpunktprøve og sammenligning med et justeret  

 prøvemanometer.
Damptrykregulatorers (pressostaters) funktion kontrolleres  

 ved sammenligning med trykmåleren.
11.3.5 Hvis en sikkerhedsventil løfter ved et tryk aflæst på trykmåleren,  

 der afviger fra det tryk, hvortil ventilen er indstillet, skal det først  

 kontrolleres, om trykmåleren viser rigtigt.
Viser det sig derved, at  

 sikkerhedsventilens løftetryk er forhøjet, skal Arbejdstilsynet straks  

 underrettes.
 11.3.6 Det er ikke tilladt at blokere en sikkerhedsventil, ændre dens  

 belastning eller på anden måde ændre den uden Arbejdstilsynets samtykke.
 11.3.7 Hvis et vandstandsglas sprænges, eller anden sikkerhedsindretning  

 ophører at fungere, skal skaden snarest afhjælpes.
 11.3.8 Der skal i nødvendigt omfang foretages bundudblæsning under  

 hedtvandsfremstillerens drift.
 11.3.9 Aftapning af hedtvand og udtagning af damp er kun tilladt i de i  

 3.2.2 nævnte tilfælde.
 11.3.10 Uvedkommende personer må ikke opholde sig i kedelrummet.
11.4 Udfald under drift 11.4.1 Ved utilsigtet driftsstandsning, fx som følge af strømafbrydelse,  

 må kedelpasseren ikke forlade hedtvandsfremstilleren, før han har sørget for,  

 at fyringen ikke kan genoptages automatisk.
11.5 Udtagning af drift 11.5 1 Ved afkøling af hedtvandsfremstilleren bør vacuumdannelse  

 forhindres ved åbning af luftventiler.
 11.5.2 Ved aftagning af mandedæksel bør møtrikkerne ikke skrues helt af,  

 før dækslet er banket løst.
11.6 Sikkerhedsprøvning 11.6.1 Sikkerheds- og reguleringsindretninger - herunder det automatiske  

 udstyr - skal holdes i funktionsdygtig stand.
Bevægelige dele skal holdes fri  

 for kedelsten eller andre urenheder, og bevægeligheden skal kontrolleres.  

 Stutse, ventiler, afblæsningsledninger og dræn skal holdes fri for  

 tilstopning.
11.6.2 Tørkogningssikringer, vandmangelsikringer, overtrykssikringer,  

 tryksvigtsikringer, temperatursikringer o.l. skal kontrolleres daglig.
Hvis  

 een af disse ikke fungerer, skal den snarest repareres.
11.6.3 Sikkerhedsventiler anbragt på damprum skal afprøves hver gang en  

 hedtvandsfremstiller sættes i drift, dog mindst hver 6. måned, hvis  

 ventilerne ikke har blæst i mellemtiden.
Sikkerhedsventiler på vandrum skal  

 afprøves hver uge.
Hvis hedtvandsfremstilleren udelukkende fødes med totalafsaltet vand, kan  

 de nævnte terminer forlænges til henholdsvis 12 og 3 måneder, og prøvningerne  

 kan foretages, lige inden hedtvandsfremstilleren tages ud af drift.
Det  

 forlængede afprøvningsinterval kræver Arbejdstilsynets godkendelse for hvert  

 enkelt hedtvandsanlæg.
Afprøvningerne kan enten ske ved, at trykket hæves til blæsetrykket, eller  

 ved, at keglen løftes manuelt, og der derpå gives slip på letteanordningen,  

 så ventilerne lukker af sig selv.
For at holde ventilerne funktionsdygtige  

 kan det - afhængigt af forholdene - være nødvendigt at gentage disse  

 prøvninger med kortere mellemrum.
Ved mindre hedtvandsfremstillere, eller  

 hvis forholdene i øvrigt gør det nødvendigt, skal letningen af  

 sikkerhedsventilerne foretages 1 gang om ugen.
11.6.4 Det øvrige armatur og tilbehør, herunder driftsautomatik, skal for  

 hedtvandsfremstillere med periodisk overvågning kontrolleres daglig.
For  

 hedtvandsfremstillere med regelmæssig overvågning skal det kontrolleres på  

 hver vagt.
Dette gælder vandstandsglas, fødepumper, driftspressostater,  

 temperaturregulatorer m.m.
Nedførte vandstandsvisere skal mindst 1 gang i  

 hver vagt sammnholdes med de direkte visende, som forud skal gennemblæses  

 forskriftsmæssigt.
12 SÆRLIGE PASNINGSBESTEMMELSER 12.1 Rensning, reparation, skader m.m.
 12.1.1 Før det tillades nogen at gå ind i en hedtvandsfremstiller for at  

 rense, efterse eller reparere den, skal der være truffet sådanne  

 foranstaltninger, at automatisk eller manuel igangsætning af fyret med de  

 sædvanlige betjeningsorganer ikke er mulig, og at det ikke ved fejlbetjening  

 er muligt at tillede damp, hedtvand, kondensat eller fødevand.
 Dette kan gøres på een af følgende måder:
12.1 2 Ved betjeningsopgaver skal der være anbragt tydelige skiltemed  

 følgende tekst: »Må ikke betjenes.
Der arbejdes i  

 hedtvandsfremstilleren«.
12.1.3 Ved rensning og reparation af beholdere og trækkanaler, der skal  

 befares indvendig, skal der altid være beskæftiget mindst 2 personer, således  

 at den ene kan komme den anden til hjælp.
Den ene person skal normalt opholde  

 sig uden for hedtvandsfremstilleren.
Før nogen begiver sig ind i en beholder  

 eller trækkanal, skal beholderen eller trækkanalen grundigt gennemluftes,  

 eventuelt ved mekanisk indblæsning af atmosfærisk luft.
NB! Der må aldrig anvendes oxygen (ilt)! Der skal være truffet sådanne foranstaltninger til beskyttelse af den  

 pågældende, som forholdene måtte betinge (personligt beskyttelsesudstyr som  

 støvmaske, briller, hætte o.l.). Ingen må gå ind i beholdere eller  

 trækkanaler, medmindre disse er tilstrækkeligt afkølet.
Elektriske håndlamper  

 og el-drevet værktøj skal være i overensstemmelse med stærkstrømsreglementet.  

 Der skal benyttes reduceret spænding; højest 665 V jævnspænding eller højest  

 42 V vekselspænding.
 12.1.4 En hedtvandsfremstillers fyrrum og træk må normalt ikke befares, så  

 længe der er damptryk på den.
 12.1.5 Alle væsentlige mangler ved hedtvandsfremstilleren,  

 hedtvandsledninger og øvrigt tilbehør skal snarest anmeldes til ejeren eller  

 brugeren der snarest muligt skal lade dem afhjælpe.
12.1.6 Hvis et hedtvandsanlæg udsættes for sprængning eller brand, eller  

 hvis beholdere eller rør har været overophedet eller pludselig afkølet, eller  

 hvis der konstateres revner eller andre skader, der har indflydelse på  

 anlæggets sikkerhed, skal hedtvandsanlægget tages ud af brug, og der skal  

 gives Arbejdstilsynet meddelelse om beskadigelsen.
Der må ikke inden  

 Arbejdstilsynets ankomst foretages nogen ændring eller oprydning af det  

 beskadigede og dets omgivelser, medmindre det er nødvendigt for redning af  

 menneskeliv eller til forebyggelse af ulyker eller betydelige tab og skader.  

 Hedtvandsanlægget må ikke tages i brug igen, før Arbejdstilsynets tilladelse  

 foreligger.
12.2 Særlig afprøvning af sikkerhedsudstyr på hedtvandsfremstillere med  

 periodisk overvågning 12.2.1 Med passende mellemrum og mindst hver tredje måned, skal det ekstra  

 sikkerhedsudstyr underkastes hovedeftersyn af en sagkyndig.
Datoen herfor og  

 bemærkninger om eftersyn skal indføres i hedtvandsfremstillerens tilsynsbog,  

 jfr. 3.6.1 og 3.6.2.
12.2.2 Føde- og kedelvand skal regelmæssigt prøves for at sikre, at de af  

 kedelleverandøren foreskrevne krav til vandet er opfyldt.
Resultaterne skal  

 noteres og være tilgængelige for Arbejdstilsynet.
13 HEDTVANDSFREMSTILLERES OPSTILLING 13.1 Opstillingsregler 13.1.1 Hedtvandsfremstillere skal opstilles efter forskrifterne for  

 dampkedlers opstilling.
14 HEDTVANDFREMSTILLERE FOR HVILKE KRAVENELEMPES 14.1 Område 14.1.1 For følgende hedtvandsfremstillere lempes kravene i denne  

 forskrift:
 A Hedtvandsfremstillere, hvis rumindhold er mindre end 35 liter, og hvor  

 produktet af indstillingstryk og rumindhold ikke overstiger 100 bar gange  

 liter.
 b Hedtvandsfremstillere med elektrodekedler, hvor hedtvandsfremstillerens  

 rumindhold er mindre end 35 liter, og hvor produktet af indstillingstryk og  

 rumindhold ikke overstiger 200 bar gange liter.
 C Hedtvandfremstillere, hvis ildpåvirkede del kun består af rør med højest  

 35 mm indvendig diameter, og hvor produktet af indstillingstryk og rumindhold  

 ikke overstiger 200 bar gange liter.
14.2 Krav og lempelser 14.2.1 Hedtvandsfremstillerne skal være forsvarligt konstrueret, opstillet  

 og passet.
 14.2.2 Ved hedtvandsfremstillernes konstruktion og udrustning med armatur  

 og tilbehør skal teknikkens anerkendte regler og denne forskrift være  

 vejledende.
 14.2.3 Hedtvandsfremstillerne skal trykprøves af leverandøren eller  

 opstilleren med et prøvningstryk, der er 2 gange indstillingstrykket.
 14.2.4 Hedtvandsfremstillerne skal ikke anmeldes til Arbejdstilsynet og er  

 ikke underkastet periodiske syn og prøvninger ved dette.
15 FIGURER 15.1 Signaturer 15.1.1 På de efterfølgende figurer er anvendt følgende signaturer:
Fig. 1 Beliggenhed af lavest tilladte vandstand (afstand 5.2.1).
Fig. 2 Vandret rør til udtagning af fremløbsvand (afsnit 7.2.1).
Fig. 3 Hedtvandsfremstiller med ekspansionsrum i hedvandskedlen.
 Regelmæssig overvågning (afsnit 7.2).
Fig. 4 Hedtvandsfremstiller med ekkspansionsrum i hedtvandskedlen.
 Periodisk overvågning (afsnit 8).
Fig. 5 Hedtvandsfremstiller med overliggende ekspansionsbeholder i uafspærrelig  

 forbindelse med hedtvandskedlen.
Regelmæssig overvågning (afsnit 7.3).
Fig. 6 Hedtvandsfremstiller med overliggende ekspansionsbeholder i uafspærrelig  

 forbindelse med hedtvandskedlen.
Periodisk overvågning (afsnit 8).
Fig. 7 Hedtvandsfremstiller med overliggende ekspansionsbeholder i afspærrelig  

 forbindelse med hedtvandskedlen.
Regelmæssig overvågning (afsnit 7.4).
Fig. 8 Hedtvandsfremstiller med overliggende ekspansionsbeholder i afspærrelig  

 forbindelse med hedtvandskedlen.
Periodisk overvågning (afsnit 8).
+++AFSNIT+++ Fig. 9 Hedtvandsfremstiller med trykekspansionsbeholder, regelmæssig overvågning  

 (afsnit 7.5) Fig. 10 Hedtvandsfremstiller med trykekspansionsbeholder.
Periodisk overvågning  

 (afsnit 8).
Fig. 11 Hedtvandsfremstiller med trykholdepumpe (afsnit 7.6).
(* 1) Hvis dampkedlen ikke er fyret, men hedtvandet fremstilles ved varmeafgivelse fra dampe eller varme/hede væsker, hører hedtvandsfremstilleren under Arbejdsministeriets bekendtgørelse af 22. december 1971 om trykbeholdere m.v. på landjorden og de forskrifter, der er udfærdiget i henhold til denne.
(* 2) Ved anvendelse af styrkefaktor f større end 0,7 skal i hvert enkelt tilfælde træffes nærmere aftale med Arbejdstilsynet.
For rør med godstykkelse større end 20 mm samt for rør af legerede stål kræver Arbejdstilsynet den radiografiske undersøgelse suppleret med henholdvis erstattet af ultralydundersøgelse.
Nærmere aftale herom skal træffes med Arbejdstilsynet.
