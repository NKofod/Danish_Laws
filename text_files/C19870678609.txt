 Det meddeles herved, at finansministeriet og HK har indgået vedhæftede  

 tillægsaftale af 18. september 1987 vedrørende edb-medarbejdere, der træder i  

 stedet for tillægsaftalen af 16. december 1985.
 Ændringer i forhold til den hidtidige tillægsaftale er markeret med  

 streger i margenen.
 For edb-medarbejdere, bortset fra de ved DSB og P&T beskæftigede,  

 gælder i øvrigt ansættelsesvilkårene i kontorfunktionæroverenskomsten med HK  

 6. april 1987 og den mellem overenskomstens parter indgåede hovedaftale.
 Idet der i øvrigt henvises til tillægsaftalens bestemmelser bemærkes  

 følgende:
 ad § 1.
 Medarbejdere, der beskæftiges som tasteoperatører eller varetager opgaver,  

 der består i betjening af magnetbåndstationer, hulkortlæsere og  

 hurtigskrivere eller foretager adskillelse af output, registrering og  

 ekspedition af magnetbånd og mikrofilmudstyr omfattes ikke af tillægsaftalen.
 Tasteoperatører ansættes og aflønnes fortsat ifølge  

 komtorfunktionæroverenskomsten.
 Opmærksomheden henledes i øvrigt på, at dækningsområdet er ændret i  

 overensstemmelse med proceduren som nævnt i bilag 1.
 ad § 2.
 Efter aftale med HK skal man henstille, at personer med 1-årig  

 edb-assistentuddannelse og uden efterfølgende beskæftigelse ved spørgsmål om  

 ansættelse ligestilles med medlemmer af en statsanerkendt  

 arbejdsløshedskasse.
 Opmærksomheden henledes på finansministeriets cirkulæreskrivelse af 21.  

 januar 1977 vedrørende deltidsbeskæftigelse af ansatte i staten, folkeskolen  

 og folkekirken samt finansministeriets cirkulære af 25. maj 1978 om udvidet  

 brug af deltidsbeskæftigelse.
Ved stillingsopslag kan avertering ske gennem fagblade, dagspressen eller  

 på anden måde, som findes formålstjenlig.
Tillægsaftalens parter og dato  

 anføres i opslaget som vejledning.
 ad § 3.
 For at blive aflønnet efter tillægsaftalen forudsættes det, at  

 medarbejderen har gennemgået en af undervisningsministeriet godkendt  

 uddannelse som edb-assistent eller en dertil svarende uddannelse.
 Såfremt der er tale om andre former for edb-uddannelse end de i stk. 1 og  

 2 nævnte, forventes spørgsmålet om eventuel godkendelse forelagt for  

 finansministeriet.
Allerede ansatte medarbejdere vil i ganske særlige tilfælde kunne  

 overføres til af lønning som edb-medarbejdere uden gennemgang af godkendt  

 edb-uddannelse under forudsætning af mindst 2 års forudgående oplæring ved  

 edb-arbejde i vedkommende styrelse.
Den lønmæssige indplacering vil kunne ske  

 på nærmeste højere løntrin i forhold til hidtidig aflønning og således, at  

 næste alderstillæg opnås, når den efter indplaceringen erhvervede  

 edb-anciennitet berettiger dertil.
 For så vidt angår den af tillægsaftalen følgende bruttoløn pr. 1. april  

 1987 henvises til vedhæftede bilag 2.
 Opmærksomheden henledes på at der med virkning fra 1. april 1988 er  

 tilføjet lønskalaen et nyt slutløntrin.
 ad § 3, stk. 11.
 Forelæggelse for Finansministeriet af indplacering på eller oprykning til  

 et højere løntrin er indtil videre ikke fornøden og kan foretages af  

 vedkommende ministerium i tilfælde, hvor edb-medarbejderen permanent  

 varetager edb-systemarbejde i den overvejende del af sin arbejdstid og i  

 øvrigt har den fornødne edb-anciennitet til indplacering på eller oprykning  

 til højere løntrin efter § 3, stk. 11.
 ad § 5.
 Opmærksomheden henledes på overgangsreglerne.
 De af finansministeriet godkendte kvalifikationstillæg andrager følgende:
 Oplysning om forhøjelse af tillægget i overenskomstperioden fremgår af  

 finansministeriets lønoversigter.
 Det tilføjes, at eventuelle tvivlsspørgsmål forventes forelagt  

 finansministeriet.
Yderligere eksemplarer af tillægsaftalen vil af vedkommende ministerium  

 kunne fås ved henvendelse til finansmimisteriet, lønnings- og  

 pensionsdepartementets betjentstue, H.C.
Andersens Boulevard 43, 1553  

 København V., telefon 92. 33.44, lokal 24202 og 24286.
P.
M.
V.
 E.B.
Ib M.
Kristensen Til de på omstående fordelingsliste anførte adressater.
 Fordelingsliste.
Administrationsdepartementet Boligministeriet Budgetdepartementet Energiministeriet Folketingets Ombudsmand Forsvarsministeriet Generaldirektoratet for DSB Generaldirektoratet for P&T Indenrigsministeriet Industriministeriet Justitsministeriet Landbrugsministeriet Miljøministeriet Ministeriet for Grønland Ministeriet for offentlige arbejder Ministeriet for skatter og afgifter Rigsrevisionen Socialministeriet Statens Regnskabsdirektorat Udenrigsministeriet Undervisningsministeriet Tillægsaftale for EDB-MEDARBEJDERE til overenskomst af 6. april 1987 mellem finansministeriet og Handels- og  

 Kontorfunktionærernes Forbund i Danmark vedrørende ansættelsesforholdene for  

 efg-elever, kontorlærlinge og kontorfunktionærer, der ikke er tjenestemænd i  

 staten.
 § 1.  Edb-medarbejdere under arbejdsministeriet,  

 boligministeriet, energiministeriets departement, finansministeriet med  

 undtagelse af Statens Regnskabsdirektorat, forsvarsministeriet med undtagelse  

 af farvandsdirektoratet, indenrigsministeriet med undtagelse af  

 departementet, institut for klinisk epidemiologi og rigshospitalet,  

 industriministeriet med undtagelse af monopoltilsynet, justitsministeriet med  

 undtagelse af rådet for trafiksikkerhedsforskning, landbrugsministeriet med  

 undtagelse af statsfrøkontrollen, miljøministeriet med undtagelse af Danmarks  

 geologiske undersøgelser, Havforureningslaboratoriet og  

 Luftforureningslaboratoriet, ministeriet for offentlige arbejder med  

 undtagelse af vejdatalaboratoriet, ministeriet for skatter og afgifter og  

 socialministeriet med undtagelse af socialforskningsinstitutet og  

 socialstyrelsen, direktoratet for erhvervsuddannelserne samt  

 udenrigsministeriet, der ikke er tjenestemænd eller ansat på  

 tjenestemandslignende vilkår, og som er beskæftiget med opgaver af operatør-  

 eller programmeringsmæssig art eller med opgaver, der består i planlægning og  

 udvikling af edb-systemer som beskrevet i bilag A, er omfattet af  

 kontorfunktionæroverenskomsten med de afvigelser, der følger af nærværende  

 tillægsaftale.
 Stk. 2.  Edb-medarbejdere under generaldirektoratet for  

 DSB, henholdsvis P&T, der ikke er tjenestemænd eller ansat på  

 tjenestemandslignende vilkår, og som er beskæftiget med opgaver som beskrevet  

 i bilag A, er omfattet af kontorfunktionæroverenskomsten mellem DSB,  

 henholdsvis P&T og HK med de afvigelser, der følger af nærværende  

 tillægsaftale.
 Stk. 3.  Når der mellem parterne er enighed derom, kan  

 tillægsaftalen tillige finde anvendelse for andre medarbejdere i staten, der  

 varetager arbejde af den i stk. 1 nævnte karakter.
 Stk. 4.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af tillægsaftalen.
§ 2.  Ved ansættelsen udleveres til edb-medarbejderen  

 det ansættelsesbrev, der indgår som bilag B til denne tillægsaftale, og hvori  

 tiltrædelsesdato, stillingsbetegnelse og anciennitet anføres.
Endvidere  

 udleveres et eksemplar af kontorfunktionæroverenskomsten og nærværende  

 tillægsaftale.
En genpart af ansættelsesbrevet og følgeskrivelsen hertil med  

 oplysning om medarbejdernes ugentlige arbejdstid og løn tilstilles HK.
 Stk. 2.  Ved ansættelse på deltid med mindre end 15  

 arbejdstimer (løntimer) pr. uge træffes forud aftale mellem tillægsaftalens  

 parter.
§ 3.  For månedslønnede edb-medarbejdere, der er fyldt  

 20 år og har gennemgået en af undervisningsministeriet godkendt uddannelse som  

 edb-assistent eller en dertil svarende uddannelse, udgør lønnen, som  

 udbetales månedsvis bagud, de i stk. 5-7 fastsatte årslønninger.
 Stk. 2.  Som en dertil svarende uddannelse, jfr. stk. 1,  

 godkendes bl. a. mindst 1 års studium ved universiteternes datalogistudium og  

 eksamen i datalogi 0 eller det dertil svarende niveau, når ansættelsen sker  

 til varetagelse af edb-arbejde, som ikke fordrer edb-assistentuddannelsens  

 merkantile fag.
Stk. 3.  Der vil undtagelsesvis kunne ansættes  

 edb-medarbejdere uden godkendt edb-uddannelse, såfremt de pågældende har  

 erhvervet en tilstrækkelig edb-erfaring gennem forudgående beskæftigelse  

 inden for edb-arbejde.
Den lønmæssige indplacering vil kunne foretages på  

 grundlag af edb-ancienniteten efter fradrag af 2 år.
 Stk. 4.  Ved ansættelse af edb-medarbejdere uden  

 godkendt uddannelse ifølge stk. 1 og 2 og/eller anciennitet eller af  

 medarbejdere med godkendt uddannelse, men som ikke er fyldt 20 år, sker  

 aflønningen med 95 pct. af lønnen efter lønskalaens 1. løntrin, indtil  

 betingelserne for at blive aflønnet efter dette løntrin er opfyldt.
 Det vil normalt være en forudsætning, at der under ansættelse af  

 medarbejdere uden godkendt uddannelse finder uddannelse sted i edb, svarende  

 til tillægsaftalens forudsætning herom.
 Stk. 5.  Grundlønnen udgør i forhold til pågældende  

 anciennitet følgende årlige beløb:
 Det hidtidige dyrtidstillæg på 28.080 kr. og hidtil ydede kronetillæg er  

 indregnet i lønskalaerne.
 Stk. 6.  Den samlede faste løn i henhold til stk. 1  

 forhøjes pr. 1. april 1987 med 8,5435 pct. og pr. 1. april 1988 med  

 yderligere 2,4857 pct.
 Stk. 7.  Pr. 1. april 1987, 1988 og 1990 foretages  

 eventuel ekstraordinær regulering af den aktuelle samlede faste løn i  

 overensstemmelse med reguleringsordningen for tjenestemænd.
 Stk. 8.  Ved beregning af anciennitet medtages med den  

 præsterede arbejdstid forudgående beskæftigelse efter endt uddannelse ved  

 arbejde, der er omfattet af nærværende tillægsaftale, herunder tvungen  

 militærtjeneste, civilforsvarstjeneste eller civilarbejde.
I beregningen medregnes dog beskæftigelse med en beskæftigelsegrad på fra  

 15-19 timer pr. uge som halv anciennitet, medens beskæftigelse på 20 timer og  

 derover medregnes som fuld anciennitet.
Beskæftigelse efter 1. april 1987 i  

 15 timer pr. uge Stk. 9.  I de tilfælde, hvor ansættelsen sker til  

 varetagelse af edb-arbejde, som ikke fordrer edb-assistentuddannelsens  

 merkantile fag, kan der i ancienniteten medregnes den tid efter den i § 3,  

 stk. 1, nævnte uddannelse eller efter 1 års studium ved universiteternes  

 datalogistudium og bestået datalogi 0, i hvilken medarbejderen har gennemgået  

 og bestået kurser og eksaminer på 2. og 3. år afdata logistudiets 1. del,  

 idet hver af de to år medregnes som et års anciennitet.
 Endvidere kan under samme forudsætning medregnes bestået datanomuddannelse  

 på dagskole med indtil 1 år.
 Såfremt der har været anciennitetsgivende beskæftigelse samtidig med de  

 nævnte studier, kan den samlede anciennitet højst andrage 8 timer pr. dag.
 Stk. 10.  Lønancienniteten kan tidligst regnes fra  

 udgangen af den måned, hvori uddannelsen er fuldført, og den lønmæssige  

 placering kan maksimalt ske på 10. anciennitetsår.
 Stk. 11.  Såfremt arbejdet i stillingen stiller ganske  

 særlige krav i kvalifikationsmæssig, administrativ eller anden henseende kan  

 oprykning af edb-medarbejdere på 3. og højere trin ske til trin 5 - 10 efter  

 forudgående godkendelse fra Finansministeriet i hvert enkelt tilfælde.
 Efter forudgående godkendelse fra finansministeriet i hvert enkelt  

 tilfælde kan edb-medarbejdere, der har stået 1 år på 8. løntrin og  

 edb-medarbejdere på 9. og 10. løntrin, oprykkes til (indplaceres på) højere  

 løntrin, såfremt arbejdet i stillingen stiller ganske særlige krav i  

 kvalifikationsmæssig, administrativ eller anden henseende.
 Oprykning fra løntrin 8 eller 9 sker til løntrin 10, 11 og 12, således at  

 løntrin 11 og 12 opnås efter 1 år på det lavere trin.
 Oprykning fra løntrin 10 sker til løntrin 11 og således at løntrin 12  

 opnås efter 1 år på løntrin 11.
 Med virkning fra 1.4. 1988 oprykkes edb-medarbejdere, der har været  

 placeret mindst 1 år på løntrin 12, til løntrin 13.
 Stk. 12.  Kvalifikationstillæg, der ydes i medfør af §  

 11 i kontorfunktionæroverenskomsten, bortfalder helt eller delvis ved  

 opnåelse af løntrin 11.
Stk. 13.  En edb-medarbejder, der overgår direkte til  

 ansættelse som edb-medarbejder i en anden institution under denne  

 tillægsaftale bevarer den opnåede lønanciennitet.
Såfremt edb-medarbejderen i  

 sin hidtidige stilling havde opnået adgang til oprykning efter stk. 11, vil  

 spørgsmålet om bevarelse af lønancienniteten dog være at forelægge  

 finansministeriet.
 Stk. 14.  Timeløn til edb-medarbejdere, der antages til  

 midlertidigt arbejde eller med en arbejdstid af under 15 timer ugentlig,  

 beregnes som 1/2028 ( fra 1. september 1988: 1/1976 og fra 1. september 1990:  

 1/1924) af den til den pågældendes anciennitet svarende årsløn.
§ 4.  Edb-medarbejdere skal iagttage tavshed med  

 hensyn til de forhold, som de i medfør af deres stilling bliver bekendt med, og hvis  

 hemmeligholdelse ifølge sagens natur er påkrævet eller bliver dem foreskrevet  

 af deres foresatte.
Tavshedspligten ophører ikke med udtrædelse af statens  

 tjeneste.
Stk. 2.  Den ansættende myndighed må kun registrere  

 sådanne personlige oplysninger om den enkelte edb-medarbejder, som er  

 nødvendige i relation til ansættelses forholdet.
Oplysningerne skal så vidt  

 muligt indhentes hos medarbejderen.
 Stk. 3.  Videregivelse til statistisk bearbejdelse af  

 oplysninger om edb-medarbejdernes løn skal, når der er tale om ikke-offentlig  

 tilgængelige statistikker, meddeles HK.
 § 5.  Indplaceringen pr. 1. april 1987 på den nye  

 lønskala i § 3, stk. 5 sker for de hidtidige løntrin 1-11 til samme  

 løntrinnummer i den nye lønskala, medens løntrinene 12-14 indplaceres  

 saledes:
 Stk. 2.  De den 1. april 1987 efter den hidtidige zone B  

 aflønnede medarbejdere overføres fra denne dato til den ny fælles skala i  

 overensstemmelse med stk. 1.
 § 6.  Nærværende tillægsaftale har virkning fra den 1.  

 april 1987 og afløser tillægsaftale af 16. december 1985.
 Aftalens varighed følger kontorfunktionæroverenskomstens bestemmelser  

 herom.
København, den 18. september 1987 Handels- og Kontorfunktionærernes Forbund i Danmark Tom Petersen SAM-DATA Erik Lykke Finansministeriet P.M.V.
 E.B.
Niels Paludan Bilag A.
Funktionsbeskrivelser for edb-medarbejdere, der er omfattet af tillægsaftale mellem finansministeriet og HK.
 Funktionæreren forpligter sig ved sin underskrift på dette ansættelsesbrev  

 til uden yderligere varsel at være omfattet af anden overenskomst fra  

 tidspunktet for den førstkommende overenskomstfornyelse, såfremt  

 ansættelsesstedet omflyttes til en anden organisations overenskomstområde  

 efter reglerne i aftale af 20. oktober 1983, stk. 2, pkt. 1-4).
 Om ansættelsesforholdet indgås i øvrigt følgende aftale:
 Eller:
 Bilag 1.
 Under forhandlingerne om fornyelse pr. 1. april 1983 af tillægsaftalen af  

 8. juli 1981 mellem finansministeriet og Handels- og Kontorfunktionærernes  

 Forbund i Danmark er der opnået enighed om, at nedennævnte procedure for  

 ændring i dækningsområdet optages i det til tillægsaftalen knyttede  

 protokollat:
ad § 1. Parterne er enige om, at dækningsområdet for så vidt angår  

 udækkede områder kan udvides ministerievis under forudsætning af, at  

 organisationen ved navnelister dokumenterer at have som medlemmer mindst 50  

 pct. af de edb-medarbejdere, som ministeriet anerkender varetager opgaver af  

 en art, som er beskrevet i bilag til tillægsaftalen.
I tilfælde af, at nye  

 områder måtte blive inddraget, sker indplaceringen efter samme princip som  

 ifølge 1978-tillægsaftalens overgangsregler, hvilket anføres i den  

 tillægsaftale, som parterne i givet fald indgår om et nyt område.
 Stk. 2.  Med hensyn til områder, som i forvejen er  

 dækket af en eksisterende overenskomst, forholdes vedrørende eventuel  

 omflytning som følger:
 Eventuel omflytning af institutioner kan først ske, når der med et varsel  

 på 6 måneder er foretaget ændring i ansættelsesbrevene for hver enkelt i  

 institutionerne ansatte edb-medarbejdere.
København, den 20. oktober 1983 Handels- og Kontorfunktionærernes Forbund i Danmark Bent Jensen Finansministeriet P.
M.
V.
 E.B.
Niels Paludan Bilag 2.
 Oversigt over lønninger pr. 1. april 1987 til edb-medarbejdere i henhold  

 til tillægsaftale mellem Finansministeriet og HK.
 Inden for hvert løntrin angiver den første linie årsbeløbene og den anden  

 linie de månedlige beløb.
