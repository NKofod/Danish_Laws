Resumé  


  

 En advokat klagede på vegne af en grundejer over et påbud om oprensning af  

 en grøft.
Der havde ikke været vand i grøften i mange år, og ombudsmanden  

 mente  

 derfor det var tvivlsomt om grøften kunne kaldes et vandløb i vandløbslovens  

 forstand.
 Ombudsmanden mente endvidere at kommunen - hvis grøften var  

 omfattet af vandløbsloven - som følge af passivitet havde været uberettiget  

 til  

 at give påbuddet.
 Ombudsmanden henstillede på den baggrund at Miljøstyrelsen  

 genoptog sagen. (J.nr. 1996-2752-143).
Påbud om oprensning af grøft.
Fortolkning.  

 Myndighedspassivitet Det fremgik af sagen at  

 Frederiksværk Kommune i 1982 anmodede bl.a.
A om at retablere en grøft langs  

 hans ejendom, idet grøften var tildækket.
Begrundelsen var områdets dårlige  

 afvandingsmuligheder.
A svarede kommunen at grøften langs hans ejendom løb i  

 det nordlige skel, og at der i modstrid med kommunens brev i den vedlagte  

 skitse var en rød streg ikke langs, men tværs over hans ejendom.
Hvis dette  

 betød at kommunen ville etablere afvanding tværs over grunden, ville det være  

 en radikal ændring af forholdene.
I brev af 19. marts 1982  

 meddelte kommunen A at man ikke påtænkte at anlægge en grøft tværs over hans  

 ejendom.
Samtidig fritog man ham for yderligere oprensning af grøftestykket  

 langs ejendommen, såfremt dette nu var oprenset forskriftsmæssigt.
I brev af 10. april 1982 til  

 kommunen tog A afstand fra et forslag til afvanding af området der bl.a.  

 indebar uddybning af grøften over hans ejendom.
Han anførte samtidig at en  

 sådan  

 grøft ifølge oplysning fra kommunen ikke var nævnt i den i vandløbsloven  

 omtalte vandløbsbog og heller ikke var indtegnet på kort fra Geodætisk  

 Institut.
Kommunen forelagde herefter A  

 et nyt projekt vedrørende linieføring af grøften over hans ejendom.
I brev af  

 22. april 1982 til kommunen svarede A at det var korrekt at der engang måtte  

 have eksisteret en grøft tværs over grunden.
Grøften var imidlertid allerede  

 i  

 1966, da han købte ejendommen, groet helt til og havde tydeligvis ikke været  

 renset i mange år.
Der var derfor ikke sket nogen afvanding via grøften  

 hverken  

 dengang eller siden.
Der kunne derfor ikke med nogen form for rimelighed  

 tales  

 om en grøft over hans ejendom.
 Da der ikke kunne opnås  

 tilsagn fra alle berørte lodsejere til projektet, stillede kommunen sagen i  

 bero.
Den 15. juni 1983 skrev  

 kommunen til A at kommunen igen havde modtaget henvendelse angående  

 afvandingsproblemer i området.
Kommunen havde ved tilsyn i området  

 konstateret  

 at grøften over ejendommen var fyldt med grangrene, blade og andet  

 haveaffald,  

 hvilket totalt forhindrede afvandingen af denne og omkringliggende ejendomme  

 og  

 bevirkede at en del af X-vej var oversvømmet.
Kommunen bad derfor under  

 henvisning til vandløbsloven A om at retablere det tildækkede grøftestykke  

 inden  

 4 uger.
A protesterede mod kommunens  

 beslutning.
I brev af 11. juli 1983 foreslog kommunen ham at rørlægge grøften  

 eller omlægge denne, og kommunen forlængede fristen til den 31. juli 1983.
 A skrev den 13. juli 1983 til  

 kommunen og bad om dokumentation for nødvendigheden af etablering af en  

 afvanding tværs over hans grund, da en sådan jo ikke havde fundet sted i  

 hvert  

 fald siden 1966. En sådan nyetablering måtte sidestilles med ekspropriation.
 Kommunen bad i brev af 18.  

 juli  

 1983 A  

 om at  

 kontakte kommunen med henblik på et møde.
(De følgende akter i sagen  

 var fra efteråret 1995 og senere.) A bad i brev af 7. oktober  

 1995 kommunen om et møde i anledning af at Y-Vejlaug havde drøftet afvanding  

 med kommunen og i den forbindelse havde henvist til en grøft over hans grund.  

 Han henviste til at kommunen i 1983 klart over for ham havde erkendt at der  

 ikke eksisterede og heller ikke havde eksisteret en sådan grøft.
I brev af 16. oktober 1995  

 uddybede A sine synspunkter.
Han nævnte bl.a. at der ikke på noget tidspunkt  

 siden købet i 1966 havde været problemer med X-vej noget sted langs hans  

 grund.  

 Siden købet i 1966 og tydeligvis også nogle år før købet havde der ikke  

 kunnet  

 løbe vand gennem nogen grøft over hans grund.
Kommunen havde efter drøftelser  

 på grunden klart erkendt at der ikke - heller ikke med henvisning til  

 vandløbsloven - var noget belæg for at kræve afvanding hen over grunden.
 I brev af 8. juli 1996 til  

 kommunens kommunegartner skrev A bl.a. følgende:
"Tak for samtalen  

 forleden.
De mange drøftede punkter vil naturligvis indgå nøje i vore  

 overvejelser.
Frederiksværk Kommune gav i  

 1982 og 1983 overfor mig meget klart udtryk for, at den såkaldte 'grøft' hen  

 over vores grund (X-vej) ... ikke indgik i kommunens fortegnelse over  

 grøfter.  

 Vi havde således efter kommunens udsagn ikke nogen pligt til at opretholde  

 denne.
Dette har vi naturligvis rettet os efter i de mange år siden da.
Det har som nævnt været en  

 stor overraskelse for os, at der nu efter så mange år pludselig er rejst  

 tvivl  

 om dette udsagn fra kommunens specialister.
Vi noterer os dog din konklusion,  

 at der ikke administrativt fra kommunens side kan forlanges en retablering af  

 denne rende.
Som aftalt vil vi sende  

 kommunen en sagsfremstilling for referencens skyld.
Vi skal dog allerede nu  

 bede om kommentarer snarest muligt til følgende punkter:
 ...
 4. For en ordens skyld skal  

 jeg bede om kommunens bekræftelse af, at en 'retablering' af 'grøften' over  

 vores grund naturligvis ikke kan betyde gravning af en dybere rende, end den  

 der oprindeligt har været der tilbage i 1962, hvor denne rende efter  

 oplysninger fra vejlauget har været oprenset.
..." A skrev igen til  

 kommunegartneren den 31. juli 1996. Han anførte bl.a. følgende:
"Jeg har forstået, at du  

 for nylig har været på besøg i området.
Vi er kede af, at vi ikke var til  

 stede  

 i vores sommerhus den dag.
 Til din orientering skal jeg  

 oplyse, at vi som vi drøftede på vores samtale på rådhuset har haft en god  

 samtale med formanden for (Y-Vejlaug).... Der var dog enkelte spørgsmål fra  

 vores side, som formanden ikke umiddelbart kunne svare på.
Vi har jo været noget  

 forundrede over, at vejlauget med kommunen drøftede forskellige projekter,  

 som  

 direkte berørte et ikke-medlems ejendom, uden at vejlauget følte anledning  

 til  

 at tage nogen som helst kontakt til os forud herfor.
I betragtning af, at  

 'problemet' ikke har været taget op af nogen her i området siden 1983, kan  

 man  

 jo ikke kalde det for noget reelt problem.
Min lovede redegørelse for  

 baggrunden for vejlaugets henvendelse til jer er jeg ved at lave.
Jeg skal  

 dog  

 minde om, at jeg i mit brev af 8. ds. bad om kommunens svar på et par  

 konkrete  

 spørgsmål.
Jeg vil bede dig komme tilbage hertil snarest muligt.
..." Frederiksværk Kommune skrev  

 den 2. august 1996 bl.a. følgende til A:
 "  

  

 Oprensning af privat grøft over Deres ejendom (X-vej) ....
 Man skal herved anerkende  

 modtagelsen af Deres brev af 8.7.96, der vedrører grøften over Deres ejendom.
 Som svar på Deres spørgsmål  

 skal oplyses, at vi i forvaltningen har fundet frem hvad der findes om Deres  

 grøft.
 Det ses herved, at der har  

 været ført en omfattende korrespondance tilbage i 80erne om grøftens  

 eksistens,  

 dens tilstand, og forskellige forslag til en ændret linieføring af grøften.  

 Der ses endvidere, at Frederiksværk Kommune har anmodet Dem om at oprense  

 grøften  

 ved brev af 15. juni 1983.
På baggrund af Deres  

 oplysning, ved Deres besøg her i forvaltningen den 5.6.96, om at der var  

 synlige rester af en grøft over Deres grund, har forvaltningen endnu en gang  

 besigtiget forholdene.
Det er herved konstateret, at der efter forvaltningens  

 opfattelse ikke kan herske tvivl om, at der er en grøft.
 Forvaltningen skal medgive,  

 at grøften har et uheldigt forløb over Deres ejendom, men skal samtidig  

 fastholde, at afvandingsforholdene over Deres ejendom skal fungere.
 Som aftalt ved Deres besøg på  

 forvaltningen kan grøften rørlægges, evt. omlægges på Deres ejendom og ved  

 Deres foranstaltning.
 Vælger De en ændret  

 linieføring, skal man anmode om, at dette meddeles hertil.
Angående Deres forskellige  

 spørgsmål, skal oplyses, at De har ret til aktindsigt i de dokumenter der  

 forefindes om sagen.
Begæring herom skal være forvaltningen bekendt 5  

 arbejdsdage (forinden; min tilføjelse). Sagens dokumenter kan derefter  

 gennemgås på Teknisk Forvaltning.
 På baggrund af ovenstående  

 skal De herved anmodes om, at bringe afløbsforholdene over Deres ejendom  

 (X-vej) ... i orden, jævnf. vandsløbslovens § 54.
 Arbejdet skal være  

 tilendebragt senest d. 15. september 1996.
 I tilfælde af at arbejdet  

 ikke er udført til ovennævnte tidsfrist, vil grøften blive renset ved  

 Frederiksværk  

 Kommunes foranstaltning og for Deres regning.
..." Den 8. august 1996 besvarede  

 kommunen As brev af 31. juli 1996.
 I brev af 10. august 1996  

 protesterede A mod kommunens beslutning, bl.a. under henvisning til at der  

 ikke  

 var og aldrig havde været afvandingsproblemer på hans grund.
I brev af 28. august 1996  

 klagede advokaten for A over kommunens afgørelse af 2. august 1996. Advokaten  

 anførte bl.a.  

  

 at  

  

 A ikke var blevet  

 hørt inden påbuddet,  

  

 at  

  

 påbuddet ikke  

 var fyldestgørende begrundet, idet der ikke var henvist til de hovedhensyn  

 der  

 havde været afgørende,  

  

 at  

  

 der ikke  

 var tale om vedligeholdelse af et eksisterende vandløb, og  

  

 at  

  

 påbuddet ikke indeholdt angivelse af  

 klagefrist.
Desuden anførte advokaten bl.a. følgende:
 "...
 Kommunen henviser i sit påbud  

 til et tidligere meddelt påbud af 15. juni 1983 uden at nævne, hvorledes  

 sagen  

 den gang blev afsluttet.
 Efter udstedelsen af dette  

 påbud besigtigede den daværende sagsbehandler ... ejendommen, hvorefter  

 kravet  

 om oprensning blev frafaldet, da det var kommunens opfattelse, at man  

 manglede  

 den fornødne hjemmel.
 Besigtigelsen fandt sted  

 ultimo juli 1983.
 På baggrund af det i 1983  

 passerede har kommunen med bindende virkning overfor min klient  

 tilkendegivet,  

 at oprensning ikke ville blive krævet, og kommunen har under alle  

 omstændigheder, ved at have ladet et tidsrum på 13 år forløbe, udvist  

 passivitet.
 ...
 Ved det udstedte påbud har  

 kommunen ikke overvejet alternative - og som også indikeret i påbuddet - mere  

 hensigtsmæssige grøfte- eller rørføringer, ligesom nødvendigheden af  

 afvandingen ikke nærmere er belyst.
..." Kommunen skrev den 17.  

 september 1996 til advokaten bl.a. at kommunen for så vidt angik partshøring  

 havde henholdt sig til vandløbslovens § 77, stk. 2, idet A efter kommunens  

 opfattelse ikke kunne være i tvivl om at afløbsforholdene over ejendommen  

 skulle bringes i orden.
Kommunen henviste til den omfattende korrespondance  

 om  

 sagen.
Angående hovedhensyn nævnte kommunen at oprensningen skulle sikre et  

 bagved liggende områdes afvanding.
Kommunen bemærkede at påbuddet havde været  

 lidt længe undervejs.
Kommunen beklagede at klagefristen ikke var oplyst.
Det  

 var desuden kommunens opfattelse at grøften formodentlig stadig havde været  

 aktiv i 1966, da den var blevet oprenset i 1962.
I brev af 11. oktober 1996  

 til Miljøstyrelsen kommenterede advokaten kommunens brev.
Advokaten anførte  

 bl.a. at A ikke havde nogen viden om grøftens tilstand i 1962, men at det i  

 1966 ikke var muligt at foretage transport af vand gennem grøften.
Advokaten  

 fastholdt at korrespondance afsluttet i 1983 og først genoptaget i 1996 ikke  

 berettigede kommunen til at udstede et påbud uden forudgående høring.
Endelig  

 anførte advokaten at der ikke var behov for at etablere afvandingen på  

 nuværende  

 tidspunkt.
I sin afgørelse af 22.  

 oktober 1996 stadfæstede Miljøstyrelsen kommunens påbud og fastsatte 1.  

 december 1996 som ny frist for arbejdets udførelse.
Miljøstyrelsen fandt ikke  

 anledning til at kritisere hverken kommunens vurdering, hvorefter oprensning  

 var nødvendig for at sikre de afvandingsmæssige interesser i området, eller  

 kommunens behandling af sagen.
 I advokatens klage af 20.  

 november 1996 til mig henviste advokaten til sine tidligere fremsatte  

 synspunkter.
 Frederiksværk Kommune gav i  

 brev af 28. november  

 1996 A  

 udsættelse til 1. april 1997.
 Kommunen og Miljøstyrelsen  

 afgav udtalelser i sagen henholdsvis den 3. og 11. december 1996.
 I brev af 25. februar 1997  

 anførte advokaten bl.a. følgende:
 "...
 Det bestrides i øvrigt, at  

 min klient var bekendt med sagen på en sådan måde, at forudgående høring  

 forinden Frederiksværk Kommunes meddelelse af påbuddet af 2. august 1996  

 kunne  

 undlades.
 Det skal i den forbindelse  

 bemærkes, at min klient, i tidsrummet mellem juli 1983 og indtil juli måned  

 1996 eller i 13 år intet har hørt til sagen.
 Min klient havde herefter 5.  

 juli 1996 efter eget initiativ en samtale med Frederiksværk Kommunes nye  

 sagsbehandler hr. ... og ... foreslog som en eventuel løsning, at der kunne  

 etableres en rørlægning henover min klients grund, ligesom det blev foreslået  

 at etablere en sø i den mest våde del af vejen fremfor at blive ved med at  

 prøve at gøre dette våde stykke til vej.
 Der var ikke på dette  

 tidspunkt tale om, at kommunen ville udstede noget påbud om oprensning.  

 Konklusionen på mødet var tværtimod, at kommunens sagsbehandler konkluderede,  

 at det ikke administrativt var muligt for kommunen at udstede noget påbud i  

 sagen.
 Min klient har efterfølgende  

 erfaret, at kommunen på eget initiativ uden forudgående varsling af min  

 klient  

 besigtigede grunden på et eller andet tidspunkt i løbet af sommeren.
 Først ved kommunens påbud af  

 2. august 1996 bliver min klient bekendt med, at kommunen har til hensigt at  

 gennemføre en oprensning gennem meddelelse af påbud.
..." Ombudsmandens udtalelse "  

  

 1. Er der tale om et vandløb i vandløbslovens forstand? Frederiksværk Kommunes og Miljøstyrelsens afgørelser er truffet i henhold til  

 vandløbslovens regler.
Efter § 2, stk. 1, i vandløbsloven (lovbekendtgørelse  

 nr. 404 af 19. maj 1992) finder lovens regler om vandløb også anvendelse på  

 bl.a. grøfter.
Loven indeholder ingen definition af et vandløb eller en  

 grøft, men det antages at der som minimum kræves en klart afgrænset  

 terrænfordybning der efter almindelig opfattelse kan kaldes et vandløb.
Heri  

 ligger at formationen stadigt eller nogenlunde regelmæssigt er vandførende,  

 jf. den kommenterede vandløbslov af Flemming Tolstrup (1975), s.  

 72f.
Kommunen besigtigede Deres klients grund forud for påbuddet af 2. august  

 1996, og kommunen var herefter ikke i tvivl om at der var en grøft.
Kommunen  

 begrundede dog ikke denne opfattelse.
Deres klient har oplyst at grøften ikke  

 er vandførende, og at det allerede i 1966 ikke var muligt at foretage  

 transport af vand gennem grøften.
Grøften blev muligvis oprenset i 1962, og  

 det er på denne baggrund kommunens opfattelse, jf. brev af 17. september  

 1996, at grøften formodentlig stadig var aktiv i 1966.
Jeg må herefter forstå kommunens - og Miljøstyrelsens - udtalelser således at  

 der efter disse myndigheders opfattelse er tale om et vandløb uagtet den  

 foreliggende usikkerhed om hvornår grøften sidst var vandførende.
Jeg må  

 lægge til grund at grøften i hvert fald i en længere årrække ikke har været  

 vandførende, og jeg må derfor anse det for tvivlsomt om grøften opfylder de  

 ovennævnte betingelser for at kunne kaldes et vandløb.
2. Kommunens passivitet Der antages at gælde en almindelig passivitetsgrundsætning i dansk ret  

 vedrørende kravs bortfald.
I forbindelse med min behandling af en anden sag  

 om myndighedspassivitet udtalte jeg bl.a. følgende (Folketingets Ombudsmands  

 Beretning for året 1994, s.  

 318ff):
'Ved bedømmelse af, om et  

 offentligretligt krav kan anses for bortfaldet på grund af passivitet, må der  

 efter min opfattelse - foruden på den forløbne tid - tillige lægges afgørende  

 vægt på,  

  

 om  

  

 borgeren har haft grund  

 til at indrette sig i tillid til, at kravet ikke ville blive gjort gældende,  

 og  

  

 om  

  

 det kan bebrejdes det offentlige,  

 at kravet ikke er blevet rejst på et tidligere tidspunkt, jf. herved også U  

 1993.749HKK, hvor et krav på afsoningsomkostninger ansås for bortfaldet på  

 grund af passivitet.' Fra juli 1983 hvor kommunen  

 opgav at følge påbuddet op, og til 1996 forholdt kommunen sig passiv over for  

 Deres klient.
I denne periode har Deres klient derfor ikke haft anledning til  

 at tro at kommunen ville gøre kravet gældende.
Hertil kommer at kommunen i  

 hele  

 perioden var vidende om at grøften var tildækket og derfor kunne have fulgt  

 sagen op.
 På denne baggrund er det min  

 opfattelse at kommunen - såfremt det antages at grøften er omfattet af  

 vandløbsloven, hvilket dog må anses for tvivlsomt, jf. ovenfor under pkt. 1 -  

 som følge af den udviste passivitet har været uberettiget til at påbyde  

 oprensning som sket i 1996, og at Miljøstyrelsen derfor ikke burde have  

 stadfæstet  

 afgørelsen.
 Under henvisning til det  

 anførte under pkt. 1 og 2 har jeg henstillet til Miljøstyrelsen at genoptage  

 sagen.
Jeg har bedt Miljøstyrelsen om underretning  

 om styrelsens fornyede afgørelse." Miljøstyrelsen har  

 efterfølgende ophævet kommunens påbud, hvilket jeg har taget til  

 efterretning.
 NOTER (*1) Jf.  

 FOB 1994, s. 318ff.
