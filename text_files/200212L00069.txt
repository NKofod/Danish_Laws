Fremsat den 6. november 2002 af  

 skatteministeren (Svend Erik Hovmand) Forslag til Lov om ændring af momsloven1) (Moms på ydelser leveret ad elektronisk  

 vej og momsfakturering, herunder elektronisk, samt tilpasninger til EU-regler  

 om beskatningssted) § 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som ændret ved § 2 i lov nr. 165 af  

 15. marts 2000, § 32 i lov nr. 1029 af 22. november 2000, § 3 i lov  

 nr. 1299 af 20. december 2000, § 1 i lov nr. 1088 af 19. december 2001,  

 § 1 i lov nr. 291 af 15. maj 2002 og § 22 i lov nr. 409 af 16. juni  

 2002, foretages følgende ændringer:
 1. §§ 15, 16, 17 og 18 affattes  

 således:
 »§ 15. Leveringsstedet for ydelser er her i landet, når  

 ydelsen leveres af en afgiftspligtig person, der her har etableret enten  

 stedet for sin økonomiske virksomhed eller et fast forretningssted,  

 hvorfra ydelsen leveres, eller i mangel heraf har bopæl eller  

 sædvanligt opholdssted her, jf. dog stk. 2-4 og §§ 16-21.
Stk. 2. Leveringsstedet er her i landet for de i nr. 1-11  

 nævnte ydelser, der leveres fra et andet EU-land til en afgiftspligtig  

 person her i landet.
For de i nr. 1-10 nævnte ydelser er  

 leveringsstedet dog ikke her i landet, hvis ydelsen faktisk benyttes eller  

 udnyttes uden for EU.
 1)	Hel eller delvis overdragelse af ophavsrettigheder,  

 patentrettigheder, licensrettigheder, retten til varemærker,  

 fællesmærker og mønstre og andre lignende rettigheder.
 2)	Reklameydelser.
 3)	Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser, databehandling og meddelelse af oplysninger.
 4)	Påtagelse af forpligtelse til helt eller delvis at undlade  

 udøvelse af en erhvervsmæssig virksomhed eller brug af en af de  

 rettigheder, der er nævnt i dette stykke.
 5)	Bank-, finansierings- og forsikringsvirksomhed, bortset fra  

 udlejning af bankbokse.
 6)	Levering af arbejdskraft.
 7)	Udlejning af løsøregenstande, bortset fra  

 transportmidler.
 8)	Ydelser, der udføres af formidlere, som handler i andres navn  

 og for andres regning, når formidlerens virksomhed vedrører  

 levering af ydelser som nævnt i dette stykke.
 9)	Teleydelser.
 10)	Radio- og tv-spredningstjenester.
 11)	Elektronisk leverede tjenesteydelser, herunder blandt andet  

 levering af web-steder, fjernvedligeholdelse af software og hardware,  

 levering og ajourføring af software, levering af billeder, tekster og  

 information og tilrådighedsstillelse af databaser, levering af musik  

 eller film, spil, herunder hasardspil eller spil om penge, udsendelser eller  

 politiske, kulturelle og kunstneriske begivenheder, sportsbegivenheder,  

 videnskabelige begivenheder eller underholdning.
 Stk. 3. Leveringsstedet for de ydelser, der er nævnt i  

 stk. 2, og som leveres fra steder uden for EU, er her i landet i  

 følgende tilfælde:
 1)	Når de i stk. 2, nr. 1-10, nævnte ydelser leveres  

 til en aftager her i landet, hvis ydelsen faktisk benyttes eller udnyttes her  

 i landet.
 2)	Når de i stk. 2, nr. 11, nævnte ydelser leveres til  

 en aftager her i landet.
 Stk. 4. Leveringsstedet for de ydelser, der er nævnt i  

 stk. 2, og som leveres af en afgiftspligtig person her i landet, er ikke  

 her i landet i følgende tilfælde:
 1)	Når de i stk. 2, nr. 1-10, nævnte ydelser leveres  

 til en aftager her i landet, hvis ydelsen faktisk benyttes eller udnyttes  

 uden for EU.
 2)	Når ydelserne leveres til en afgiftspligtig person i et andet  

 EU-land.
 3)	Når de i stk. 2, nr. 1-10, nævnte ydelser leveres  

 til en ikke afgiftspligtig person i et andet EU-land, hvis ydelsen faktisk  

 benyttes eller udnyttes uden for EU.
 4)	Når de i stk. 2, nr. 1-10, nævnte ydelser leveres  

 til en aftager uden for EU, medmindre ydelsen faktisk benyttes eller udnyttes  

 her i landet.
 5)	Når de i stk. 2, nr. 11, nævnte ydelser leveres til  

 en aftager uden for EU.
 § 16. Leveringsstedet for udlejning af transportmidler er ikke  

 her i landet, hvis transportmidlet faktisk benyttes uden for EU, jf. § 15,  

 stk. 1.
 Stk. 2. Leveringsstedet for udlejning af transportmidler til  

 en afgiftspligtig person er her i landet, når ydelsen leveres af en  

 afgiftspligtig person uden for EU, og transportmidlet faktisk benyttes her i  

 landet.
§ 17. Leveringsstedet for ydelser er her i landet, når  

 ydelsen vedrører fast ejendom, der er beliggende her, herunder ydelser  

 fra ejendomsmæglere, ejendomshandlere og sagkyndige, samt arkitekters  

 og tilsynsførendes ydelser vedrørende forberedelse eller  

 samordning af byggearbejder.
Leveringsstedet for ydelser vedrørende  

 fast ejendom, der er beliggende i udlandet, er ikke her i landet.
 § 18. Leveringsstedet for følgende ydelser er her i  

 landet, når ydelsen faktisk præsteres her, og ikke her i landet,  

 når ydelsen faktisk præsteres i udlandet:
 1)	Aktiviteter inden for kunst og kultur, sport, underholdning,  

 undervisning, videnskab og lignende.
 2)	Sagkyndig vurdering af løsøregenstande, jf. dog  

 stk. 2.
 3)	Arbejde udført på løsøregenstande, jf.  

 dog stk. 2.
Stk. 2. Leveringsstedet for sagkyndig vurdering af  

 løsøregenstande samt arbejde udført på  

 løsøregenstande er ikke her i landet, når aftageren af  

 ydelsen er registreret for merværdiafgift i et andet EU-land og varerne  

 forsendes eller transporteres til udlandet.
Leveringsstedet er dog her i  

 landet, når ydelsen præsteres i et andet EU-land og varen  

 forsendes eller transporteres ud af det pågældende EU-land,  

 når aftageren af ydelsen er registreret her.«.
 2. I § 21 ændres »§ 18« til: »§ 15,  

 stk. 2«.
 3. I § 21, nr. 3, ændres to steder »er  

 afgiftspligtig« til: »foretages«.
 4. § 42, stk. 5, sidste pkt., affattes  

 således:
 »Skatteministeren kan fastsætte nærmere regler om udlejers  

 pligt til at give oplysninger til brug for beregning af fradraget.«.
 5. § 52 ophæves og i stedet indsættes:
 »§ 52. Enhver registreret virksomhed skal for levering af  

 varer og ydelser bortset fra de af § 13 omfattede udstede en faktura til  

 modtageren (kunden). Hvis hele eller en del af en leverance kræves  

 betalt, inden leverancen er afsluttet, skal der udstedes særskilt  

 faktura herfor.
Stk. 2. Faktureringspligten anses for opfyldt, hvis den  

 registrerede virksomheds kunde udsteder en faktura.
Det er en betingelse, at  

 der foreligger en forud indgået aftale mellem den registrerede  

 virksomhed og kunden, og at der er fastlagt en fremgangsmåde, hvorefter  

 den registrerede virksomhed godkender hver enkelt faktura.
 Stk. 3. Faktureringspligten anses også for opfyldt, hvis  

 en tredjeperson i den registrerede virksomheds navn og for dennes regning  

 udsteder en faktura til modtageren af varen eller tjenesteydelsen.
 Stk. 4. Skatteministeren kan fastsætte nærmere  

 regler om krav til faktureringen som nævnt i stk. 1-3, herunder om  

 fravigelse af fakturakravene for bestemte typer af salg.
Stk. 5. Sker der efter fakturaens udstedelse returnering af  

 varer, skal der udstedes kreditnota.
Det samme gælder, hvis  

 leverandøren efter fakturaens udstedelse giver afslag i prisen.
Finder  

 efterbetaling sted, skal der udstedes faktura for efterbetalingen.
Stk. 6. Virksomheder, der ikke er registreret, samt  

 registrerede virksomheder, der leverer ikke-afgiftspligtige varer og ydelser,  

 må ikke på fakturaen anføre afgiftsbeløb eller  

 anden angivelse af, at fakturabeløbet indbefatter afgift.
Modtager  

 virksomheden en af en kunde eller en tredjeperson udstedt faktura,  

 hvorpå der er anført afgiftsbeløb eller anden angivelse  

 af, at afregningen indbefatter afgift, skal virksomheden gøre den, der  

 har udstedt fakturaen, opmærksom herpå og tilbagebetale modtagne  

 afgiftsbeløb.
Stk. 7. Virksomheder, der i strid med stk. 6 på en  

 faktura anfører afgiftsbeløb eller anden angivelse af, at  

 fakturabeløbet indbefatter afgift, skal indbetale  

 afgiftsbeløbet til de statslige told- og skattemyndigheder.
Det samme  

 gælder, hvis en virksomhed på en faktura anfører afgift  

 med et for stort beløb eller på en faktura over leverancer,  

 hvoraf der ikke skal betales afgift, anfører afgiftsbeløb eller  

 anden angivelse af, at fakturabeløbet indbefatter afgift.
Indbetaling  

 kan dog undlades, hvis fejlen berigtiges over for køberen.
 Stk. 8. Ved prisangivelser for varer og ydelser skal det  

 tydeligt tilkendegives, hvis prisen ikke indbefatter afgift efter denne  

 lov.
§ 52 a.
Enhver registreret virksomhed skal sørge for  

 opbevaring af kopier af fakturaer, som udstedes af virksomheden selv, af  

 virksomhedens kunde eller af en tredjeperson, og for opbevaring af  

 kreditnotaer samt af fakturaer, som virksomheden har modtaget, jf.  

 § 52.
Stk. 2. En virksomhed kan opbevare udstedte eller modtagne  

 elektroniske fakturaer i et andet land på betingelse af, at  

 virksomheden meddeler de statslige told- og skattemyndigheder  

 opbevaringsstedet.
Herudover skal opbevaring i et andet land af elektroniske  

 fakturaer ske på de betingelser, som er nævnt i stk. 3 og  

 4.
 Stk. 3. Med henblik på kontrol har de statslige told- og  

 skattemyndigheder efter anmodning til enhver tid og uden unødig  

 forsinkelse ret til fuld elektronisk onlineadgang, downloading og anvendelse  

 af udstedte eller modtagne fakturaer, som en virksomhed opbevarer ad  

 elektronisk vej i et andet land.
 Stk. 4. Opbevaring af elektroniske fakturaer kan ikke ske i et  

 land uden for EU, med hvilket der ikke findes noget retligt instrument  

 vedrørende gensidig bistand med en retsvirkning, der svarer til  

 reglerne i direktiv 76/308/EØF og 77/799/EØF og forordning  

 (EØF) nr. 218/92 og til den i stk. 3 nævnte ret til  

 elektronisk adgang, downloading og anvendelse.«.
 6. Kapitel 16 affattes således:
»Kapitel 16 Særordning for tredjelandsvirksomheder, der  

 leverer elektroniske tjenesteydelser til ikke afgiftspligtige personer inden  

 for EU § 66. En tredjelandsvirksomhed, jf. stk. 2, litra a, der  

 leverer tjenesteydelser som nævnt i § 15, stk. 2, nr. 11, kan  

 vælge at tilslutte sig særordningen for tredjelandsvirksomheder,  

 der leverer elektroniske tjenesteydelser til ikke afgiftspligtige personer  

 inden for EU.
 Stk. 2. Ved anvendelse af reglerne om særordningen  

 forstås ved:
 a)	»tredjelandsvirksomhed«, en afgiftspligtig person, som hverken har  

 etableret hjemstedet for sin virksomhed eller har et fast forretningssted  

 inden for EUs område, og som ikke på anden måde  

 kræves momsregistreret i et EU-land.
 b)	»elektroniske tjenesteydelser« og »elektronisk leverede  

 tjenesteydelser«, de tjenesteydelser, der henvises til i § 15,  

 stk. 2, nr. 11.
 c)	»identifikationsmedlemsland«, det medlemsland, som  

 tredjelandsvirksomheden vælger at kontakte for at anmelde,  

 hvornår virksomhed som afgiftspligtig inden for EUs område  

 påbegyndes efter reglerne om særordningen.
 d)	»forbrugsmedlemsland«, det medlemsland, hvor leveringen af  

 elektroniske tjenesteydelser til ikke afgiftspligtige personer anses for at  

 finde sted.
 e)	»afgiftsangivelse«, en angivelse, som indeholder de oplysninger, der  

 er nødvendige for at fastlægge det afgiftsbeløb, der skal  

 opkræves i hvert medlemsland.
Stk. 3. En tredjelandsvirksomhed, som ønsker at  

 tilslutte sig særordningen med Danmark som identifikationsmedlemsland,  

 skal til de statslige told- og skattemyndigheder anmelde påbegyndelse  

 af virksomhed som afgiftspligtig inden for EU.
Virksomheden skal endvidere  

 anmelde ændring og ophør af virksomhed, hvis denne ikke mere er  

 omfattet af særordningen.
Anmeldelser skal ske elektronisk.
Stk. 4. Når en tredjelandsvirksomhed har tilsluttet sig  

 særordningen, finder ordningen anvendelse på alle virksomhedens  

 leveringer af elektroniske tjenesteydelser til ikke afgiftspligtige personer  

 inden for EU.
De i 1. pkt. nævnte leveringer beskattes med  

 forbrugsmedlemslandets afgiftssats (normalsatsen).
 Stk. 5. Tredjelandsvirksomheden afmeldes og udelukkes fra  

 særordningen, hvis:
a)	tredjelandsvirksomheden meddeler, at denne ikke længere  

 præsterer elektroniske tjenesteydelser, eller b)	det på anden måde kan antages, at  

 tredjelandsvirksomhedens afgiftspligtige aktiviteter er bragt til  

 ophør, eller c)	tredjelandsvirksomheden ikke længere opfylder betingelserne  

 for at anvende særordningen, eller d)	tredjelandsvirksomheden til stadighed undlader at rette sig efter  

 reglerne for særordningen.
Stk. 6. Tredjelandsvirksomheden skal med udgangspunkt i det  

 efter stk. 8 førte regnskab til de statslige told- og  

 skattemyndigheder elektronisk indsende en afgiftsangivelse for hvert kvartal  

 (afgiftsperiode), uanset om der er leveret elektroniske tjenesteydelser eller  

 ej.
Angivelsen skal indsendes inden for 20 dage efter udgangen af den  

 afgiftsperiode, som angivelsen vedrører.
Tredjelandsvirksomheden skal  

 indbetale afgiften til de statslige told- og skattemyndigheder, samtidig med  

 at afgiftsangivelsen indsendes.
 Stk. 7. Tredjelandsvirksomheden kan få godtgjort afgift  

 efter reglerne i § 45, stk. 1.
Stk. 8. Med henblik på, at de statslige told- og  

 skattemyndigheder kan fastslå, at den i stk. 6 nævnte  

 angivelse er korrekt, skal tredjelandsvirksomheden føre et regnskab  

 med de transaktioner, der er omfattet af særordningen.
Dette regnskab  

 skal efter anmodning fra de statslige told- og skattemyndigheder gøres  

 elektronisk tilgængeligt for disse myndigheder.
Dette skal ske inden  

 for en tidsfrist, som de statslige told- og skattemyndigheder  

 fastsætter i anmodningen.
Regnskabet skal opbevares i en periode  

 på ti år fra udgangen af det år, hvor transaktionen blev  

 foretaget.
 Stk. 9. Skatteministeren kan fastsætte nærmere  

 regler om særordningen for tredjelandsvirksomheder, der leverer  

 elektroniske tjenesteydelser til ikke afgiftspligtige personer inden for  

 EU.«.
§ 2 Stk. 1. § 1, nr. 1, 2, 3 og 6, træder i kraft den  

 1. juli 2003.
 Stk. 2. § 1, nr. 4 og 5, træder i kraft den 1.  

 januar 2004.
Bemærkninger til lovforslaget Almindelige bemærkninger 1. Formål Lovforslaget består af tre dele:
For det første gennemfører  

 lovforslaget et direktiv om ændring af 6. momsdirektiv med hensyn til  

 moms på radio- og tv-spredningstjenester og tjenesteydelser leveret ad  

 elektronisk vej.
Dette direktiv er EU-medlemslandene forpligtet til at  

 gennemføre med virkning fra og med 1. juli 2003.
For det andet gennemfører lovforslaget et  

 direktiv om ændring af 6. momsdirektiv med hensyn til harmonisering af  

 momsfakturering, herunder elektronisk momsfakturering.
Dette direktiv er  

 EU-medlemslandene forpligtet til at gennemføre med virkning fra og med  

 1. januar 2004.
 For det tredje gennemfører lovforslaget  

 visse tilpasninger til de gældende regler om leveringsstedet  

 (beskatningsstedet) i 6. momsdirektiv.
Moms på ydelser leveret ad elektronisk vej Denne del af lovforslaget gennemfører Rådets  

 direktiv 2002/38/EF af 7. maj 2002 om ændring og midlertidig  

 ændring af direktiv 77/388/EØF hvad angår  

 merværdiafgiftssystemet for radio- og tv-spredningstjenester og visse  

 elektronisk leverede tjenesteydelser (EF-Tidende 2002, L 128/41). Direktivet  

 er gengivet som bilag A til dette lovforslag.
 Direktivet indfører klarere regler på  

 området.
 Formålet med det nye direktiv er blandt andet at  

 forbedre EU-virksomheders, herunder danske virksomheders,  

 konkurrencemæssige situation i forhold til virksomheder etableret uden  

 for EU (tredjelandsvirksomheder).
 Efter direktivet skal medlemslandene med virkning fra 1.  

 juli 2003 indføre regler om, at salg af digitale tjenesteydelser ud af  

 EU skal være fritaget for moms, at salg i EU af disse ydelser skal  

 være momspligtigt, og at ydelserne skal beskattes med normalmomssatsen  

 (med undtagelse af radio- og tv-spredningstjenesteydelser, hvor landene efter  

 gældende regler kan anvende reduceret momssats).
Der indføres en overgangsordning, som skal virke i  

 3 år.
Under overgangsordningen skal salg af digitale tjenesteydelser  

 fra tredjelandsvirksomheder til private i EU pålægges moms efter  

 princippet om beskatning i forbrugslandet.
 De tredjelandsvirksomheder, som ønsker det, kan  

 vælge kun at lade sig registrere i og betale moms til ét EU-land  

 (et såkaldt identifikationsmedlemsland), som formidler betalingerne  

 videre til rette forbrugsland.
 I overgangsperioden skal salg fra EU-virksomheder til  

 private forbrugere i andre EU-lande som hidtil beskattes i sælgerens  

 hjemland.
 Det er hensigten, at den midlertidige 3-årige  

 ordning skal afløses af en endelig ordning baseret på principper  

 om ikke-diskrimination og beskatning i forbrugslandet.
Momsfakturering, herunder elektronisk Forslaget gennemfører Rådets direktiv  

 2001/115/EF af 20. december 2001 om ændring af direktiv  

 77/388/EØF med henblik på forenkling, modernisering og  

 harmonisering af kravene til fakturering med hensyn til merværdiafgift  

 (EF-Tidende 2002, L 15/24). Direktivet er gengivet som bilag C til dette  

 lovforslag.
 Direktivet skal gennemføres i national lovgivning  

 med virkning fra 1. januar 2004.
Direktivet indeholder regler om elektronisk  

 momsfakturering.
Efter disse regler skal en elektronisk momsfakturas  

 oprindelses-ægthed og indholds-integritet sikres, men ikke  

 nødvendigvis i form af et obligatorisk krav om elektronisk signatur.  

 Efter direktivet får danske virksomheder bedre mulighed for at opbevare  

 elektroniske momsfakturaer i udlandet.
 Med hensyn til papirmomsfakturaer kan de gældende  

 danske regler i det væsentlige opretholdes.
Tilpasninger til 6. momsdirektiv Forslaget tilpasser nogle bestemmelser i momsloven om  

 leveringsstedet (beskatningsstedet) til de tilsvarende bestemmelser i 6.  

 momsdirektiv, såvel sprogligt som indholdsmæssigt.
Forslaget  

 ændrer dele af momslovens bestemmelser om beskatningsstedet ved  

 levering af tjenesteydelser.
Efter lovforslaget ændres disse  

 bestemmelser også som et led i gennemførelsen af direktivet om  

 moms på radio- og tv-spredningstjenester og elektroniske  

 tjenesteydelser.
2. Indholdet af lovforslaget Moms på ydelser leveret ad elektronisk vej Efter de gældende momsregler i EU er der ikke moms  

 på leverancer af elektroniske tjenesteydelser til private forbrugere i  

 EU fra virksomheder, der er etableret i lande uden for EU (tredjelande).
Hvis levering til private forbrugere i et EU-land sker fra  

 en virksomhed etableret i et EU-land, pålægges der moms i  

 virksomhedens hjemland.
Det vil sige, at ikke alene EU-virksomheders  

 leverancer til private i andre EU-lande, men også EU-virksomheders  

 leverancer til private i tredjelande, pålægges moms.
 Disse regler fører til en uholdbar  

 konkurrenceforvridning, der stiller EU-virksomheder i en ufordelagtig  

 position i forhold til tredjelandsvirksomheder.
 Der er også behov for at ændre momsreglerne  

 for at kunne tage højde for den teknologiske udvikling, som  

 muliggør elektronisk levering af ydelser.
 Endvidere er de gældende momsregler for radio- og  

 tv-spredningstjenester og elektronisk leverede tjenesteydelser ikke  

 tilstrækkeligt klare og fyldestgørende.
 Med Rådets direktiv 2002/38/EF indføres der  

 harmoniserede momsregler for radio- og tv-spredningstjenester og elektronisk  

 leverede tjenesteydelser.
Når direktivet gennemføres i medlemslandene  

 med virkning fra og med 1. juli 2003, fjernes den ufordelagtige  

 konkurrenceforvridning for EU-virksomheder i forhold til  

 tredjelandsvirksomheder.
Dette sker som et led i at få det indre marked  

 til at fungere mere tilfredsstillende.
 Efter direktivet og lovforslaget skal der ikke betales  

 moms af salg af elektronisk leverede tjenesteydelser, når  

 EU-virksomheder sælger ydelserne til kunder i tredjelande.
Når en elektronisk tjenesteydelse sælges til  

 private forbrugere i EU af virksomheder etableret i et andet EU-land, skal  

 ydelsen efter direktiv og lovforslag pålægges moms i  

 virksomhedens hjemland.
Er kunden i det andet EU-land en erhvervsvirksomhed,  

 pålægges den elektroniske tjenesteydelse derimod moms i kundens  

 hjemland, det såkaldte forbrugsland.
Tredjelandsvirksomheder skal ikke  

 momsregistreres i EU for salg til EU-erhvervskunder.
 Endvidere gennemfører direktivet og lovforslaget  

 regler, hvorefter en elektronisk tjenesteydelse pålægges moms i  

 EU-forbrugslandet, når ydelsen leveres fra en tredjelandsvirksomhed til  

 en privat forbruger i EU.
For at gøre det lettere for  

 tredjelandsvirksomheder, der leverer elektroniske tjenesteydelser til private  

 i EU, at overholde de afgiftsmæssige forpligtelser, indføres der  

 regler om en særordning for disse virksomheders salg af elektroniske  

 tjenesteydelser til private forbrugere i EU.
En tredjelandsvirksomhed kan  

 frivilligt vælge at benytte denne særordning for salg til private  

 i EU.
Hvis tredjelandsvirksomheden vælger  

 særordningen, kan den nøjes med at lade sig identificere i et  

 enkelt medlemsland.
Tredjelandsvirksomheden kan frit vælge, hvilket  

 medlemsland den vil lade sig identificere i.
Dette land betegnes  

 identifikationsmedlemsland.
 Tredjelandsvirksomheder under særordningen  

 opnår således forenklede procedurer i forhold til de almindelige  

 regler, hvorefter en tredjelandsvirksomhed, der sælger elektroniske  

 tjenesteydelser til private i EU, skal momsregistreres i hvert enkelt  

 EU-land, som virksomheden sælger til, dvs. i op til 15 forskellige  

 lande.
En tredjelandsvirksomhed, der tilslutter sig  

 særordningen, opnår også fælles regler om angivelse  

 og betaling af moms af salg af elektronisk leverede tjenesteydelser til  

 private i EU.
Efter reglerne om særordningen skal  

 tredjelandsvirksomheden til de statslige told- og skattemyndigheder  

 elektronisk indsende en afgiftsangivelse for hvert kvartal (afgiftsperiode),  

 uanset om der er leveret elektroniske tjenesteydelser eller ej.
Angivelsen  

 skal indsendes inden for 20 dage efter udgangen af den afgiftsperiode, som  

 angivelsen vedrører.
Tredjelandsvirksomheden angiver og indbetaler momsen til  

 identifikationsmedlemslandet, som overfører momsen til de rette  

 EU-forbrugslande.
Momsen skal angives og afregnes med EU-forbrugslandets  

 sats.
Når tredjelandsvirksomheden sælger elektronisk leverede  

 tjenesteydelser til private i flere EU-medlemslande, beskattes forbruget  

 således med de forskellige forbrugslandes momssatser.
Efter direktivet  

 kan medlemslandene ikke anvende differentierede momssatser.
Dette betyder, at  

 landene skal anvende normalsatsen, dvs. 25 pct. for Danmarks vedkommende.
Det identifikationsmedlemsland, som  

 tredjelandsvirksomheden vælger at lade sig registrere i, skal  

 sørge for, at moms af tredjelandsvirksomhedens ydelser opkræves  

 og overføres til rette forbrugsmedlemsland.
De nærmere regler  

 herom er fastsat i Rådets forordning (EF) nr. 792/2002 af 7. maj 2002  

 om midlertidig ændring med hensyn til yderligere foranstaltninger  

 vedrørende elektronisk handel af forordning (EØF)  

 nr. 218/92 om administrativt samarbejde inden for området  

 indirekte skatter (moms) (EF-Tidende 2002, L 128/1). Denne forordning er  

 gengivet som bilag B til dette lovforslag.
En tredjelandsvirksomhed, som ikke tilmelder sig  

 særordningen, er omfattet af de almindelige regler ved salg til private  

 i EU.
Det vil sige, at en tredjelandsvirksomhed, som ikke tilmelder sig  

 særordningen, og som for eksempel sælger elektronisk leverede  

 tjenesteydelser til private i alle 15 EU-lande, skal lade sig momsregistrere  

 i alle 15 EU-lande og skal følge angivelses- og betalingsreglerne i  

 hvert enkelt EU-land.
 Den tredjelandsvirksomhed, der ønsker at benytte  

 særordningen, skal opfylde kravene i Rådets direktiv 2002/38/EF  

 og alle relevante gældende bestemmelser i det medlemsland, hvor  

 tjenesteydelserne forbruges.
 Identifikationsmedlemslandet kan under visse betingelser  

 udelukke en tredjelandsvirksomhed fra særordningen.
 Det medlemsland, hvori en tredjelandsvirksomhed har betalt  

 moms med henblik på sine afgiftspligtige leverancer under  

 særordningen, skal betale momsen tilbage til tredjelandsvirksomheden.  

 Tilbagebetalingen sker efter Rådets 13. momsdirektiv 86/560/EØF  

 af 17. november 1986 (EF-Tidende 1986, L 326, 40), jf. momslovens  

 § 45, stk. 1.
 Efter direktivet er der tale om en midlertidig ordning,  

 der som udgangspunkt skal gælde for en periode på tre  

 år.
 Efter præamblen til direktivet kan ordningen  

 forlænges af praktiske årsager, men bør under alle  

 omstændigheder, baseret på erfaringerne, revideres inden tre  

 år efter den 1. juli 2003, hvor ordningen skal sættes i gang.
 Efter direktivets artikel 5 skal ordningen på  

 grundlag af en rapport fra Kommissionen tages op til revision inden den  

 30. juni 2006. Dette kan ske på to måder:
 1)	Enten træffer Rådet i overensstemmelse med artikel 93 i  

 traktaten (enstemmighed) foranstaltninger på et ikke-diskriminerende  

 grundlag vedrørende en hensigtsmæssig elektronisk mekanisme med  

 henblik på at pålægge, angive, opkræve og fordele  

 afgiftsprovenu fra elektronisk leverede tjenesteydelser med afgiftspligt  

 på forbrugsstedet.
 2)	Eller Rådet træffer, på grundlag af et forslag fra  

 Kommissionen, med enstemmighed afgørelse om at forlænge perioden  

 for den midlertidige ordning, hvis dette af praktiske årsager  

 skønnes nødvendigt.
 Hvis den midlertidige ordning hverken afløses af en  

 endelig ordning eller forlænges efter 3 år, vil de  

 nugældende regler gælde fra den 1. juli 2006.
 Nedenfor er skematisk og i forenklet form vist forskellen  

 på de gældende regler og lovforslagets/direktivets regler om  

 beskatningsstedet for moms af salg af elektronisk leverede tjenesteydelser  

 til private kunder.
 Skema 1 viser forskellen på de gældende  

 regler og direktivets og lovforslagets regler ved salg til private kunder i  

 Danmark fra henholdsvis en dansk sælger, en tysk sælger (dvs. en  

 virksomhed i andet EU-land) og en sælger etableret i USA (dvs. en  

 tredjelandsvirksomhed).
 Skema 2 viser forskellen på de gældende  

 regler og direktivets regler ved danske virksomheders salg til en privat  

 dansk kunde, en privat tysk kunde og en privat kunde i USA.
 Skema 1. Den momsmæssige behandling ved virksomheders salg af  

 digitale tjenester til private kunder i Danmark.
Dansk sælger Tysk sælger USA-sælger Gældende regler 25 pct. dansk moms Tysk moms Ingen moms i EU Direktivets regler 25 pct. dansk moms Tysk moms 25 pct. dansk moms Skema 2. Den momsmæssige behandling ved danske  

 virksomheders salg af digitale tjenester til private kunder.
Dansk kunde Tysk kunde USA-kunde Gældende regler 25 pct. dansk moms 25 pct. dansk moms 25 pct. dansk moms Direktivets regler 25 pct. dansk moms 25 pct. dansk moms Ingen moms i EU Momsfakturering, herunder elektronisk Efter de gældende regler er der i Rådets 6.  

 momsdirektiv 77/388/EØF af 17. maj 1977 kun fastsat relativt  

 få krav til momsfakturering.
 Det har således hidtil været op til  

 medlemslandene selv at fastsætte de væsentlige regler om  

 momsfakturering.
 En forenkling af grænseoverskridende  

 handelsprocedurer ses imidlertid bedst at kunne ske ved regler fastsat af  

 fællesskabet.
 Ifølge præamblen til direktivet om  

 harmonisering af momsfakturering er 6. momsdirektivs gældende krav til  

 momsfakturering ikke længere i overensstemmelse med udviklingen inden  

 for de nye faktureringsteknologier og  metoder.
 I Kommissionens rapport om anden fase af SLIM initiativet  

 (enklere lovgivning for det indre marked) anbefales en undersøgelse  

 af, hvilke momsoplysninger der er nødvendige på en faktura, og  

 hvilke juridiske og tekniske krav der bør stilles til elektronisk  

 fakturering.
 I Rådets (Ecofin) konklusioner fra juni 1998 blev  

 det understreget, at det med udviklingen af elektronisk handel var blevet  

 nødvendigt at skabe en retlig ramme for anvendelse af elektronisk  

 fakturering og samtidig bevare de fiskale myndigheders kontrolmuligheder.
 For at sikre, at det indre marked kan fungere efter  

 hensigten, er der i Rådets direktiv 2001/115/EF opstillet en  

 harmoniseret liste over, hvilke oplysninger der skal anføres på  

 momsfakturaer.
 I direktivet er der på momsområdet også  

 fastsat regler om selvfakturering og uddelegering af faktureringen i  

 underentreprise.
 Endelig er der i direktivet fastsat en række  

 fælles fremgangsmåder for elektronisk momsfakturering og for  

 elektronisk oplagring af momsfakturaer.
 Dette lovforslag gennemfører de nødvendige  

 ændringer i momsloven som følge af direktivet om  

 momsfakturering.
De gældende danske regler kan i det væsentlige  

 opretholdes.
De danske regler skal dog ændres på de  

 områder, der er nævnt nedenfor.
 Der skal indføres regler om, at den momspligtige  

 person (sælger) kan delegere faktureringen til en tredjeperson.
 Ved sammenligning med gældende danske regler udvides  

 de obligatoriske oplysninger om moms på en faktura med oplysning om  

 momssatsen, momsbeløbet, enhedsprisen og leveringsdatoen, forudsat at  

 en sådan dato er fastsat og forskellig fra fakturaens  

 udstedelsesdato.
 En momsfakturas oprindelses-ægthed og  

 indholds-integritet skal sikres i forbindelse med elektronisk  

 momsfakturering, men ikke nødvendigvis i form af et krav om  

 elektronisk signatur.
 Der skal indføres regler, som giver danske  

 virksomheder mulighed for at opbevare elektroniske momsfakturaer i andre  

 EU-lande og i tredjelande, hvormed Danmark har indgået en retslig  

 aftale vedrørende gensidig bistand og administrativt samarbejde med en  

 retsvirkning, der svarer til EU-reglerne.
 Det skal også være en betingelse for  

 opbevaring af elektroniske momsfakturaer i et andet land, at virksomheden via  

 fuld elektronisk onlineadgang stiller alle de således oplagrede  

 fakturaer eller oplysninger til rådighed for de kompetente myndigheder  

 i det EU-medlemsland, hvori den pågældende virksomhed er  

 etableret.
Tilpasninger til 6. momsdirektiv Forslaget gennemfører nogle tilpasninger til 6.  

 momsdirektivs bestemmelser om leveringsstedet, dvs. beskatningsstedet.
 Hovedreglen om leveringsstedet for ydelser er fastsat i  

 momslovens § 15, stk. 1. Den væsentligste undtagelse fra  

 denne regel findes i lovens § 18. For at få større  

 sammenhæng i bestemmelserne foreslås det, at bestemmelserne i  

 § 18 flyttes hen i umiddelbar tilknytning til hovedreglen.
 Samtidig foreslås det, at alle de muligheder, som 6.  

 momsdirektiv i art. 9, stk. 3, giver medlemslandene for at flytte  

 leveringsstedet til det faktiske forbrugsland, anvendes, og bestemmelser  

 herom indsættes i loven.
 Det foreslås endvidere, at leveringsstedet for  

 formidlingsydelser i lovens § 21, stk. 1, nr. 3, tilpasses ordlyden  

 i 6. momsdirektivs art. 28 b, punkt E, nr. 3, idet den gældende ordlyd  

 kan indebære en risiko for, at leveringsstedet fastlægges  

 forskelligt i Danmark og i andre EU-lande.
3. Provenumæssige konsekvenser Moms på ydelser leveret ad elektronisk vej Forslaget vil umiddelbart føre til øgede  

 momsindtægter fra virksomheder i tredjelande, der sælger ydelser  

 leveret ad elektronisk vej til privatkunder i Danmark.
Hvor leverancerne  

 efter de hidtidige regler er momsfrie, vil de med forslaget blive  

 momspligtige.
Det gælder også selv om tredjelandsvirksomheden  

 vælger at benytte sig af særordningen og kun lader sig  

 momsregistrere i et enkelt medlemsland, det såkaldte  

 identifikationsmedlemsland.
I modsat retning trækker, at danske virksomheder,  

 der sælger til kunder i tredjelande, ikke skal afregne moms af salget,  

 hvor der efter gældende regler skal pålægges 25 pct. moms,  

 der tilfalder den danske stat.
Dette vil isoleret set give et provenutab.
Forslagets umiddelbare provenumæssige konsekvenser  

 er således dels et merprovenu ved moms på  

 tredjelandsvirksomhedernes salg til danskere, dels et provenutab ved danske  

 virksomheders salg til kunder i tredjelande.
Forslaget vil derudover have  

 nogle afledte konsekvenser.
For det første vil merprovenuet fra tredjelandes  

 virksomheder blive modereret, hvis virksomheder i tredjelande i stigende grad  

 bliver etableret i et EU-land frem for at vælge særordningen.
I  

 så fald tilfalder momsindtægterne dette land.
Det må  

 formodes, at de fleste virksomheder i givet fald vil foretrække et land  

 med en lavere momssats end den danske.
For det andet vil danske virksomheder, der leverer  

 elektroniske tjenesteydelser, få en forbedret konkurrencesituation,  

 hvilket vil give øgede indtjeningsmuligheder.
Der vil således  

 komme en afledt provenuvirkning i form af øget selskabs- og  

 virksomhedsskat.
Forslagets samlede provenumæssige konsekvenser  

 afhænger af, om Danmark er nettoeksportør eller -importør  

 af elektroniske tjenesteydelser.
Såfremt Danmark er  

 nettoeksportør af elektroniske tjenesteydelser, vil forslaget samlet  

 medføre et provenutab, mens det i tilfælde af, at Danmark er  

 nettoimportør samlet vil føre til et merprovenu.
Idet statistik over handel med elektroniske  

 tjenesteydelser er meget sparsom, vil et skøn over forslagets samlede  

 provenumæssige konsekvenser være forbundet med stor usikkerhed,  

 ligesom det ikke er muligt at skønne over forslagets afledte  

 konsekvenser.
Den største del af handlen udgøres formentlig af  

 handel med software og levering af billeder, men omfanget heraf samt Danmarks  

 nettoposition på markedet er ukendt.
 Det er derfor med stor usikkerhed, at forslaget  

 skønnes provenuneutralt, svarende til at Danmarks import og eksport af  

 elektroniske tjenesteydelser er lige store.
 Uanset størrelsen og usikkerheden gælder, at  

 danske momsregistrerede virksomheder vil få en momslettelse, mens  

 danske privatkunder samt ikke-momsregistrerede virksomheder vil få en  

 større momsbelastning.
Momsfakturering, herunder elektronisk Forslaget har ingen provenumæssige konsekvenser.
Tilpasninger til 6. momsdirektiv Forslaget skønnes ikke at have  

 nævneværdige provenumæssige konsekvenser.
4. Administrative konsekvenser for det offentlige Gennemførelse af lovforslaget skønnes at  

 indebære engangsudgifter for Told- og Skattestyrelsen på 2,1  

 mill. kr. til information, fordelt med 2 mill. kr. til information om de nye  

 faktureringsregler over for momsregistrerede virksomheder og 0,1 mill. kr.  

 til information om de nye regler om elektronisk leverede ydelser.
Hertil  

 kommer engangsomkostninger for Told- og Skattestyrelsen til vejledning og  

 information på 0,2 årsværk vedrørende de nye regler  

 om moms på elektronisk leverede tjenesteydelser og på 0,1  

 årsværk vedrørende de nye regler om momsfakturering.  

 Udgifterne til information skal afholdes i 2003.
 Det må endvidere forudses, at der kommer et  

 løbende årligt ressourcemæssigt merforbrug i de regionale  

 told- og skatteområder på 2 årsværk vedrørende  

 vejledning, vurdering og sagsbehandling af, hvad der forstås ved  

 elektroniske ydelser i den betydning, som er omfattet af direktivet.
Den del af lovforslaget, der vedrører moms på  

 ydelser leveret ad elektronisk vej, medfører engangsudgifter til  

 edb-tilretning på 2 mill. kr. samt 1 årsværk til at  

 forestå systemudviklingen.
Edb-løsningen er vurderet ud fra en  

 samordning med den edb-løsning, der var forudset ved lovforslag nr.  

 L12, folketingsåret 2001-2002, 2. samling, vedrørende  

 afskaffelse af den fiskale momsrepræsentant.
Udviklingsomkostningerne  

 forventes at kunne fordeles med 1 mill. kr. i 2002 og 1 mill. kr. i 2003.
Årlige øgede driftsomkostninger ved det nye  

 edb-system udgør 0,6 mill. kr.
Hertil kommer behov for øget  

 ressourceanvendelse til nødvendige manuelle procedurer til  

 administration af ordningen på ca. 2 årsværk..
 Forslaget skønnes ikke at medføre  

 nævneværdige øgede ressourcer til kontrol.
5. Erhvervsøkonomiske konsekvenser Moms på ydelser leveret ad elektronisk vej Forslaget giver danske virksomheder, der leverer  

 elektroniske tjenesteydelser, en forbedret konkurrenceposition i forhold til  

 lande uden for EU.
Hvor virksomhederne efter gældende regler skal  

 afregne 25 procent moms ved salg til kunder i tredjelande, skal de ikke  

 afregne moms efter forslaget.
 Danske virksomheders konkurrenceposition i forhold til  

 tredjelande bliver yderligere forstærket ved at handel mellem  

 virksomheder i tredjelande og danske privatkunder efter forslaget vil blive  

 pålagt 25 pct. moms, hvor der efter gældende regler ikke  

 pålægges moms.
 I forhold til virksomheder i andre EU-lande er danske  

 virksomheders konkurrencesituation uændret.
Momsfakturering, herunder elektronisk For de virksomheder, der ikke allerede på  

 momsfakturaen medtager oplysninger om momssats, momsbeløb eller  

 enhedsprisen vil forslaget betyde en engangsbyrde ved tilretning af  

 momsfakturaen.
Tilpasninger til 6. momsdirektiv Forslaget skønnes ikke at have  

 nævneværdige økonomiske konsekvenser for  

 erhvervslivet.
6. Administrative konsekvenser for erhvervslivet Moms på elektroniske tjenesteydelser De gældende EU-regler og danske regler om den  

 momsmæssige behandling af salg af elektroniske tjenesteydelser til  

 downloading fra Internettet er uklare, idet der hverken i EU-direktiver eller  

 i den danske momslovgivning er taget højde for denne form for handel.  

 Det vurderes, at de udtrykkelige regler herom i direktivet om moms på  

 elektroniske tjenesteydelser og gennemførelsen af disse regler i dansk  

 lovgivning gør den momsmæssige behandling enkel for  

 virksomhederne.
Dette kan på lang sigt fremme virksomhedernes  

 indtjening.
 Lovforslaget vil medføre en lettelse i  

 administrationen for de tredjelandsvirksomheder, som vælger at anvende  

 særordningen om kun at lade sig momsregistrere i ét EU-land for  

 så vidt angår salg af elektroniske tjenesteydelser til private,  

 da disse nu kan undgå at lade sig momsregistrere i hvert land de  

 sælger til.
Momsfakturering, herunder elektronisk Med gennemførelsen i EU-landene af direktivet om  

 momsfakturering harmoniseres reglerne herom i et vist omfang.
For  

 virksomhederne kan dette indebære en forenkling af  

 grænseoverskridende handelsprocedurer.
Direktivet indebærer, at de danske regler på  

 området stort set kan opretholdes bortset fra, at der på  

 momsfakuraer skal føres nogle yderligere oplysninger om moms.
For  

 virksomheder, som ikke allerede på momsfakturaen medtager oplysninger  

 om momssats, momsbeløb eller enhedspris, vil lovforslaget  

 medføre en engangsbyrde ved retning af fakturaen.
Lovforslaget har været i testpanel bestående  

 af 500 danske virksomheder, hvor de administrative pligter ved lovforslaget  

 blev undersøgt.
De administrative pligter for virksomhederne  

 består i, at lovforslaget, som følge af direktivet,  

 medfører yderligere krav til oplysninger på momsfakturaer.
En stor del af de spurgte virksomheder forventer at  

 få en administrativ omstillingsbyrde, som tidsmæssigt vil  

 være på cirka 4 timer.
Denne omstillingsbyrde vil medføre,  

 at virksomhederne får brug for f.eks. ændringer og tilpasninger i  

 IT-systemerne blandt andet med henblik på ændring af programmer  

 og ny opsætning af momsfakturaerne.
En fjerdedel af de berørte virksomheder forventer  

 at få løbende administrative byrder som følge af  

 lovforslaget.
I gennemsnit forventer virksomhederne at skulle bruge 85 timer  

 årligt på dette.
Virksomhederne har i den forbindelse vurderet,  

 at det ekstra løbende arbejde skyldes de nye krav til oplysninger  

 på fakturaerne om leverancens art, leveringsdato og enhedspriser.
En stor de af de adspurgte virksomheder bemærker, at  

 de får behov for ekstern kompetence i omstillingsfasen.
Det  

 gennemsnitlige behov i omstillingsfasen er 4.900 kr.
Uddybninger fra  

 virksomhederne viser, at dette behov, for hovedparten af virksomhederne,  

 skyldes udgifter til IT-konsulentbistand til jusering i programmer.
 Der er fortsat mulighed for at anvende forenklede  

 fakturaer, såfremt samrådsproceduren med Momskomitéen er  

 overholdt i henhold til 6. momsdirektiv artikel 29.
Herudover giver direktivet danske virksomheder bedre  

 muligheder for at opbevare elektroniske momsfakturaer i udlandet.
Dette  

 medfører f.eks., at en dansk filial kan lade modersekskabet opbevare  

 de elektroniske momsfakturaer i et andet EU-land under forudsætning af,  

 at ægtheden af dens oprindelse og integriteten af indholdet  

 garanteres.
Tilpasninger til 6. momsdirektiv Ændringerne vedrørende tilpasning af  

 momsloven til 6. momsdirektiv skønnes ikke at have  

 nævneværdige konsekvenser for erhvervslivet.
Det er derfor ikke  

 fundet nødvendigt at anvende test- eller fokuspanel.
7. Miljømæssige konsekvenser Forslaget har ingen miljømæssige  

 konsekvenser.
8. Administrative konsekvenser for borgerne Forslaget har ingen administrative konsekvenser for  

 borgerne.
9. Samlet vurdering af konsekvenser af lovforslaget I nedenstående oversigt gives en samlet vurdering af  

 konsekvenserne af lovforslaget.
Vurdering af konsekvenser af lovforslag Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Provenuneutral Administrative konsekvenser for stat, kommuner og  

 amtskommuner Engangsudgifter:
4,1 mill. kr. og 1,3 årsværk (1 mill. kr. i 2002 og 3,1 mill. kr. i 2003) Løbende årlige driftsudgifter:
0,6 mill. kr. og 4 årsværk Økonomiske konsekvenser for  

 erhvervslivet Moms på elektroniske ydelser: Forbedret konkurrenceevne  

 i forhold til virksomheder uden for EU Momsfakturering: Engangsudgifter til lidt flere oplysninger  

 på fakturaen Administrative konsekvenser for  

 erhvervslivet Momsfakturering:
Omstilling til lidt flere krav Miljømæssige konsekvenser Ingen Ingen Administrative konsekvenser for borgerne Ingen Ingen EU-retlige aspekter Gennemførelse af direktiv om moms på ydelser  

 leveret ad elektronisk vej og momsfakturering, herunder elektronisk, samt  

 tilpasninger til EU-regler om beskatningssted 10. Høring Lovforslaget har været i høring hos  

 myndigheder og organisationer.
I oversigten nedenfor er de modtagne  

 høringssvar fra organisationerne gengivet og kommenteret i kort  

 form.
Organisation Bemærkninger i høringssvar Kommentarer til høringssvar Advokatrådet De elektroniske ydelser bør eksemplificeres i loven og  

 ikke kun i bemærkningerne.
 Er imødekommet.
Den danske Dommerforening Ingen bemærkninger.
Dansk Industri Foreslår, at det overvejes, hvorvidt reglerne om  

 flytning af beskatningsstedet er hensigtsmæssige.
 Lovforslaget bringer de gældende regler om  

 beskatningssted for andre ydelser end elektroniske ydelser mere i  

 overensstemmelse med 6. momsdirektiv, men en omlægning af disse regler  

 vil være at gå for vidt, idet formålet med lovforslaget  

 blot er at gennemføre to EU-direktiver.
 De nærmere krav til fakturering bør  

 fastlægges snarest efter vedtagelsen af lovforslaget.
Vil blive søgt imødekommet, jf. dog procedure i  

 forhold til Momskomitéen med hensyn til forenklede fakturaer.
De  

 nærmere krav er i øvrigt beskrevet i bemærkningerne til  

 lovforslaget.
Finansrådet Det bør præciseres i bemærkningerne, at de  

 generelle krav til faktura ikke gælder for momsfritagne  

 ydelser.
 Er imødekommet.
Foreningen Registrerede Revisorer (FRR) Støtter ændringerne om moms på ydelser  

 leveret ad elektronisk vej.
 Konstaterer, at der i direktivet er taget højde for  

 foreningens bemærkninger, da direktivforslaget om momsfakturering var i  

 høring.
Foreningen af Statsautoriserede Revisorer (FSR) Udtrykker tvivl om, hvorledes en elektronisk ydelse skal  

 defineres.
Direktivet definerer ikke en elektronisk ydelse, men  

 opstiller en vejledende liste over eksempler.
Lovforslaget er udarbejdet i  

 overensstemmelse hermed.
I bemærkningerne til lovforslaget beskrives,  

 hvad der lægges vægt på ved afgrænsningen af  

 elektroniske ydelser, som er omfattet af de nye regler.
 Foreslår, at mulighederne i 6. momsdirektiv for at  

 flytte beskatningsstedet til det faktiske forbrugsland ikke udnyttes fuldt  

 ud, idet det medfører forskelsbehandling af online og offline  

 ydelser.
 Se bemærkningen ovenfor til forslaget fra Dansk  

 Industri.
 Anbefaler et samarbejde mellem ministeriet og de hørte  

 virksomheder vedrørende implementeringen af direktivet.
 Forslaget imødekommes bl.a. med henblik på at  

 håndtere konkrete afgrænsninger af elektroniske ydelser, jf.  

 ovenfor.
 Er positivt indstillet over for momsfakturareglerne, men  

 mener, at de ikke helt harmonerer med bogføringslovens regler for  

 så vidt angår opbevaring af faktura i udlandet.
Direktivet om momsfakturering gælder alene for  

 oplysninger om moms på en faktura.
Derfor er reglerne herom indarbejdet  

 i momsloven og ikke i bogføringsloven.
 En del af lovstoffet bør laves i  

 bekendtgørelsesform i stedet.
 Er imødekommet.
Forsikring & Pension Ingen bemærkninger.
HTS   Handel, Transport og Serviceerhvervene Ingen bemærkninger.
Gramex Ingen bemærkninger.
Håndværksrådet Finder det positivt, at der ikke stilles yderligere krav til  

 de forenklede faktura.
 Forenklede fakturaer kan opretholdes med et par yderligere  

 oplysninger.
IT-Brancheforeningen Foreslår, at der ikke skal være krav om, at en  

 elektronisk faktura skal forsynes med en digital signatur.
 Er imødekommet.
 Finder, at Skatteministeriet bør fastlægge, hvad der skal til  

 for at garantere ægtheden og integriteten af en elektronisk  

 faktura.
Der stilles ikke krav ud over de krav, som gælder i dag.
Der stilles  

 således ikke krav til sikkerhed med hensyn til formaliseret  

 autentifikation og vertifikation af afsender og indhold for elektroniske  

 fakturaer ud over bogføringslovens regler om sikring mod fejl,  

 misbrug, ødelæggelse, bortskaffelse og forvanskning for  

 såvel papirbaserede fakturaer som elektroniske fakturaer.
Signform I direktivet kræves, at fakturaen har ægthed og  

 integritet.
Dette indebærer eksempelvis, at der knyttes digital  

 signatur til elektronisk fakturering.
 Direktivet gennemføres uden yderligere krav om digital  

 signatur i forhold til de gældende danske regler.
TDC Ministeriet bør i samarbejde med de hørte  

 virksomheder skabe større klarhed over implementeringen af  

 lovforslaget.
Forslaget imødekommes bl.a. med henblik på at  

 håndtere konkrete afgrænsninger af elektroniske ydelser.
Vil  

 også blive imødekommet ved udmøntningen af  

 bekendtgørelsesstof om momsfakturering.
 Leverandøren kan have svært ved at  

 fastlægge bopælen for ikke-afgiftspligtige personer.
 Problemet knytter sig ikke specielt til dette lovforslag om  

 gennemførelse af to direktiver og tilpasninger af momsloven til 6.  

 momsdirektiv.
 Dispensationsmulighed bør kunne gives til de  

 virksomheder, som ikke kan opfylde kravene i en periode.
 Der er mulighed for at komme under en ordning med forenklede  

 fakturaer.
 Ønske om forskellige præciseringer.
 Er så vidt muligt imødekommet.
Ældre Forum Ingen bemærkninger.
Bemærkninger til lovforslagets  

 enkelte bestemmelser Til § 1 Til nr. 1 For det første tilpasser forslaget visse  

 bestemmelser i momsloven til 6. momsdirektiv.
 For det andet gennemfører forslaget  

 bestemmelserne om den momsmæssige behandling af leveringer af radio- og  

 tv-spredningstjenester i Rådets direktiv 2002/38/EF.
 For det tredje gennemfører forslaget  

 bestemmelserne om den momsmæssige behandling af elektroniske  

 tjenesteydelser i ovennævnte direktiv.
Tilpasning til 6. momsdirektiv Efter den gældende momslovs § 15, stk. 1,  

 skal ydelser som hovedregel beskattes i det land, hvor den, der leverer  

 ydelsen, er etableret.
Loven fastsætter en række undtagelser fra  

 denne hovedregel, hvoraf den væsentligste undtagelse findes i  

 § 18, hvor det for en række ydelser fastslås, at  

 leveringsstedet (beskatningsstedet) er det sted (land), hvor aftageren er  

 etableret.
 Det foreslås, at denne undtagelse flyttes hen i  

 umiddelbar tilknytning til hovedreglen i § 15, stk. 1, som  

 § 15, stk. 2-4, hvorved der skabes en bedre sammenhæng mellem  

 bestemmelserne.
For ydelser nævnt i 6. momsdirektivs gældende  

 artikel 9, stk. 2, litra e, giver direktivet i artikel 9, stk. 3,  

 medlemslandene mulighed for at flytte leveringsstedet, hvis dette ikke passer  

 med det sted, hvor ydelsen faktisk er benyttet eller udnyttet.  

 Leveringsstedet kan således flyttes uden for EU, hvis ydelsen faktisk  

 benyttes uden for EU, og flyttes til indlandet fra uden for EU, hvis ydelsen  

 faktisk benyttes i indlandet.
I den gældende § 18 er disse  

 muligheder for flytning af leveringsstedet kun delvist anvendt, idet det ikke  

 er muligt at flytte leveringsstedet fra Danmark, hvis en ikke-momspligtig  

 kunde i Danmark køber en ydelse fra et andet EU-land, men ydelsen  

 faktisk benyttes uden for EU, eller hvis en i Danmark etableret køber  

 eller sælger henholdsvis køber eller sælger en ydelse fra  

 et sted uden for EU, men denne faktisk benyttes i et andet EU-land.
Samtidig  

 vurderes det, at de gældende bestemmelser i lovens § 18,  

 stk. 2, nr. 2, og stk. 3, nr. 2, er en overfortolkning af de  

 muligheder, som direktivet giver for flytning af leveringsstedet, idet  

 leveringsstedet fastsættes her i landet, hvis ydelsen benyttes her i  

 landet eller i et andet EU-land.
Efter direktivet kan leveringsstedet kun  

 flyttes til indlandet, hvis ydelsen benyttes i indlandet   ikke hvis den  

 benyttes i et andet EU-land.
Ved forslaget er bestemmelserne fra den gældende  

 § 18 udformet således, at der gives alle de muligheder for  

 flytning af leveringsstedet henholdsvis til Danmark og ud af Danmark, som  

 direktivet giver mulighed for.
Det vil sige, at leveringsstedet flyttes fra  

 Danmark til uden for EU, hvis ydelsen benyttes uden for EU, og  

 leveringsstedet flyttes til Danmark fra uden for EU, hvis ydelsen benyttes i  

 Danmark.
Da direktivet kun opererer med ét beskatningssted,  

 må det fastlægges, hvor ydelsen er benyttet i tilfælde,  

 hvor ydelsen benyttes flere steder.
Direktivet anvender ordlyden »faktisk  

 benyttet«, men definerer ikke dette nærmere.
Fra dansk side har vi hidtil defineret »faktisk« som  

 værende »udelukkende«.
Forslaget følger anbefalingen fra  

 Arbejdsgruppen om momsloven og 6. momsdirektiv om, at direktivets ordlyd  

 »faktisk« bruges i momsloven. Årsagen hertil er for det første,  

 at ordet »faktisk« indebærer, at man skal tage stilling til den  

 konkrete udnyttelse og ikke en potentiel udnyttelse (som f.eks. en  

 reklameydelse på Internettet kan give mulighed for). Brugen af  

 »udelukkende« indebærer ikke umiddelbart denne sondring.
For det andet  

 giver brugen af »faktisk« mulighed for, at en flytning af leveringsstedet kan  

 finde sted også i tilfælde, hvor en ydelse anvendes flere  

 steder.
Når en ydelse anvendes såvel uden for EU som i  

 Danmark, må leveringsstedet fastlægges alt efter, hvor ydelsen  

 primært er tiltænkt at skulle benyttes samt efter, hvor den  

 overvejende benyttes.
At en ydelse faktisk anvendes uden for EU, betyder  

 derfor efter forslagets bestemmelser, at ydelsen primært er  

 tiltænkt anvendt uden for EU og i overvejende grad også konkret  

 anvendes der, hvorefter leveringsstedet er uden for EU.
Er en ydelse derimod  

 primært tiltænkt anvendt her i landet og i overvejende grad  

 anvendes her, er leveringsstedet her, selv om ydelsen i et mindre omfang kan  

 anvendes og eventuelt bliver anvendt uden for EU.
 Det foreslåede § 16, stk. 1, svarer til  

 gældende lovs § 15, stk. 2.
Ligesom 6. momsdirektiv giver mulighed for flytning af  

 leveringsstedet for de ydelser, som er nævnt i gældende momslovs  

 § 18, giver direktivet mulighed for flytning af leveringsstedet for  

 udlejning af transportmidler.
Den gældende bestemmelse i momslovens  

 § 15, stk. 2, som foreslås at blive § 16, stk. 1,  

 fastsætter, at leveringsstedet for udlejning af transportmidler ikke er  

 her i landet, hvis transportmidlet udelukkende benyttes uden for EU.
En  

 bestemmelse om, at leveringsstedet flyttes til Danmark fra uden for EU, hvis  

 transportmidlet udelukkende benyttes i Danmark, findes imidlertid ikke.
 Det foreslås, at der, i overensstemmelse med  

 direktivets mulighed for flytning af leveringsstedet, som § 16,  

 stk. 2, indsættes en bestemmelse om, at leveringsstedet er her i  

 landet, hvis transportmidler udlejes uden for EU til en afgiftspligtig  

 person, der benytter det her i landet.
Efter gældende regler kan f.eks. busselskaber med  

 rutekørsel leje transportmidler til benyttelse her i landet af  

 virksomheder uden for EU, og da leveringsstedet er uden for EU, betales der  

 ikke moms af leasingydelsen i Danmark, og i nogle tilfælde heller ikke  

 i leveringslandet, hvis der ifølge de udenlandske momsregler ikke  

 pålægges leasingydelsen moms (f.eks.
Norge). Den foreslåede  

 bestemmelse vil indebære, at den nuværende risiko for  

 konkurrencefordrejning over for danske udlejere, der skal lægge moms  

 på leasingydelsen ved udlejning til de samme kunder, forsvinder for  

 så vidt angår leje af transportmidler uden for EU.
 Det foreslås samtidig, at ordlyden »faktisk  

 benyttes« anvendes i bestemmelserne om leveringsstedet for udlejning af  

 transportmidler, jf. bemærkningerne ovenfor vedrørende  

 anvendelsen af denne ordlyd.
 De foreslåede §§ 17 og 18 svarer til  

 gældende lovs §§ 16 og 17.
Radio- og tv-spredningstjenester Med det nye direktiv 2002/38/EF er der som  

 næstsidste »pind« i 6. momsdirektivs artikel 9, stk. 2, litra e,  

 indsat »radio- og tv-spredningstjenester«.
 Dette indebærer, at for følgende  

 tjenesteydelser er leveringsstedet (beskatningsstedet) det land, hvor kunden  

 har hjemme (forbrugslandet):
 a)	Radio- og tv-spredningstjenester, som leveres fra en virksomhed i et  

 EU-land til en erhvervskunde eller en privat kunde i et tredjeland.
 b)	Radio- og tv-spredningstjenester, som leveres fra en virksomhed i et  

 EU-land til en erhvervskunde i et andet EU-land.
 For at undgå dobbelt påligning af afgifter,  

 ikke-påligning af sådanne eller konkurrencefordrejning kan  

 medlemslandene ifølge det nye direktivs artikel 1, stk. 1, litra  

 c, dog anvende reglerne i 6. momsdirektivs artikel 9, stk. 3. Efter det  

 nye direktivs affattelse af denne bestemmelse gælder følgende  

 for blandt andet radio- og tv-spredningstjenester:
 a)	Når beskatningsstedet er indlandet, kan medlemslandene anse  

 beskatningsstedet for at være uden for EU, hvis den faktiske benyttelse  

 eller udnyttelse finder sted uden for EU.
 b)	Når beskatningsstedet er uden for EU, kan medlemslandene anse  

 beskatningsstedet for at være indlandet, hvis den faktiske benyttelse  

 eller udnyttelse finder sted i indlandet.
Når radio- og tv-spredningstjenester leveres fra en  

 virksomhed uden for EU (tredjelandsvirksomhed) til en privat kunde i EU,  

skal medlemslandene   ligesom ved levering af for eksempel teleydelser  

   anvende den regel, som er beskrevet i punkt b ovenfor svarende til 6.  

 momsdirektivs artikel 9, stk. 3, litra b.
Dette er fastsat i det nye  

 direktivs artikel 1, stk. 1, litra d, som ændrer 6. momsdirektivs  

 artikel 9, stk. 4. Det vil sige, at leveringsstedet ved leverancer fra  

 tredjelandsvirksomheder til private kunder her i landet skal være her i  

 landet, hvis den faktiske benyttelse eller udnyttelse finder sted her i  

 landet.
 Efter dette lovforslag foreslås de nye  

 direktivregler om radio- og tv-spredningstjenester blandt andet  

 gennemført i momsloven ved at tilføje et nr. 10 i det  

 foreslåede § 15, stk. 2. Dermed behandles disse  

 tjenesteydelser på samme måde som for eksempel teleydelser.
 I overensstemmelse hermed foreslås følgende  

 regler for en afgiftspligtig dansk virksomheds levering af radio- og  

 tv-spredningstjenester her fra landet til en anden afgiftspligtig  

 virksomhed:
 1)	Ved levering til en virksomhed her i landet er beskatningsstedet  

 Danmark.
 2)	Ved levering til en virksomhed i et andet EU-land er  

 beskatningsstedet det andet EU-land.
 3)	Ved levering til en virksomhed i et land uden for EU er  

 beskatningsstedet landet uden for EU.
 Tilsvarende indebærer lovforslaget, at  

 beskatningsstedet er Danmark, når en afgiftspligtig virksomhed fra et  

 andet EU-land eller fra et tredjeland leverer radio- og  

 tv-spredningstjenester til en afgiftspligtig virksomhed her i landet.
 Efter lovforslaget gælder følgende regler for  

 en afgiftspligtig dansk virksomheds levering af radio- og  

 tv-spredningstjenester her fra landet til en privat kunde:
 1)	Ved levering til en privat kunde her i landet er beskatningsstedet  

 Danmark.
 2)	Ved levering til en privat kunde i et andet EU-land er  

 beskatningsstedet Danmark.
 3)	Ved levering til en privat kunde i et land uden for EU er  

 beskatningsstedet landet uden for EU.
Tilsvarende indebærer lovforslaget, at  

 beskatningsstedet er det andet EU-land, når en virksomhed i et andet  

 EU-land leverer radio- og tv-spredningstjenester til en privat kunde i  

 Danmark, jf. nr. 2 lige ovenfor.
Beskatningsstedet er Danmark, når en  

 virksomhed fra et land uden for EU leverer radio- og tv-spredningstjenester  

 til en privat kunde i Danmark.
 Direktivets regler om flytning af beskatningsstedet under  

 hensyntagen til, hvor den faktiske benyttelse eller udnyttelse finder sted,  

 jf. a) og b) ovenfor, foreslås gennemført i momsloven.
Elektroniske tjenesteydelser Med det nye direktiv 2002/38/EF er der som sidste »pind« i  

 6. momsdirektivs artikel 9, stk. 2, litra e, indsat »elektronisk  

 leverede tjenesteydelser, bl.a. som anført i bilag L.« Det omtalte bilag L er med det nye direktiv vedtaget som  

 et bilag til 6. momsdirektiv.
Listen er gengivet i bilag A til dette  

 lovforslag som en del af det nye direktiv 2002/38/EF.
Der er tale om en vejledende liste.
Det vil sige, at  

 listen ikke er udtømmende, og at der i det nye direktiv ikke gives en  

 egentlig definition af »elektronisk leverede tjenesteydelser«.
 Den vejledende liste indeholder følgende eksempler  

 på elektronisk leverede tjenesteydelser:
 1.	Levering og hosting af web-steder, fjernvedligeholdelse af software  

 og hardware.
 2.	Levering og ajourføring af software.
 3.	Levering af billeder, tekster og information og  

 tilrådighedsstillelse af databaser.
 4.	Levering af musik eller af film, spil, herunder hasardspil eller  

 spil om penge, udsendelser eller politiske, kulturelle og kunstneriske  

 begivenheder, sportsbegivenheder, videnskabelige begivenheder eller  

 underholdning.
 5.	Levering af fjernundervisning.
Når en leverandør af en tjenesteydelse og  

 dennes kunde kommunikerer via elektronisk post, betyder dette ikke i sig  

 selv, at denne er en tjenesteydelse i den betydning, som er omfattet af 6.  

 momsdirektivs artikel 9, stk. 2, litra e.
Dette oplyses i den vejledende  

 liste i bilag L til 6. momsdirektiv.
Ovenstående liste i direktivet med tilhørende  

 tekst med hensyn til kommunikation via elektronisk post fortolkes  

 således, at de ydelser, der er omfattet af de nye regler, er  

 standardydelser, som udbydes på Internettet, og som alle kan komme i  

 besiddelse af ved mod betaling at downloade ydelsen.
Der kan være tale  

 om »bøger«, musik, film o.s.v.
For eksempel vil en ydelse være  

 omfattet af de nye regler, hvis en virksomhed over for en kunde oplyser, at  

 virksomheden har udbudt en bestemt ydelse på Internettet, som kan  

 købes ved downloading.
Den ovenfor omtalte henvisning i direktivet til, at  

 kommunikation via elektronisk post ikke i sig selv betyder, at ydelsen er  

 omfattet af de nye regler, fortolkes således, at ydelser ikke er  

 omfattet af reglerne, hvis fremsendelsen som elektroniske post blot  

 træder i stedet for en fremsendelse til kunden som almindelig post.
For  

 eksempel anses advokatydelser, arkitekttegninger og fotografier  

 (bryllupsbilleder m.v.), som er formet individuelt til en bestemt kunde, og  

 som leveres til kunden som »bilag« til en e-mail, ikke som omfattet af de nye  

 regler.
Hvis der er tale om blandede ydelser, hvor en del af en  

 samlet betalt ydelse, eventuelt en »pakke«, falder inden for de nye regler,  

 og en anden del falder udenfor, skal det afgøres konkret, hvad der er  

 hovedydelse, og hvad der er biprodukt/ydelse.
Hvis hovedydelsen falder inden  

 for de nye regler, vil hele »pakken« blive anset for omfattet af de nye  

 regler.
Hvis for eksempel en kunde ved downloading køber en  

 elektronisk film over Internettet, og virksomheden efterfølgende  

 sender filmen på en DVD, vil hovedydelsen alt andet lige være den  

 downloadede elektroniske film, idet denne ydelse konkret må anses for  

 at være hovedydelsen.
 I dette lovforslag foreslås de nye direktivregler om  

 moms på elektronisk leverede tjenesteydelser blandt andet  

 gennemført i momsloven ved at tilføje et nr. 11 i det  

 foreslåede § 15, stk. 2.
 I overensstemmelse med direktivet foreslås for en  

 afgiftspligtig dansk virksomheds levering af elektroniske tjenesteydelser her  

 fra landet til en anden afgiftspligtig virksomhed:
 1)	Ved levering til en virksomhed her i landet er beskatningsstedet  

 Danmark.
 2)	Ved levering til en virksomhed i et andet EU-land er  

 beskatningsstedet det andet EU-land.
 3)	Ved levering til en virksomhed i et tredjeland er beskatningsstedet  

 tredjelandet.
 Modsvarende punkt 2 og 3 ovenfor indebærer  

 lovforslaget, at beskatningsstedet er Danmark, når en afgiftspligtig  

 virksomhed fra et andet EU-land eller fra et tredjeland leverer elektroniske  

 tjenesteydelser til en afgiftspligtig virksomhed her i landet.
 I overensstemmelse med reglerne i det nye direktiv  

 foreslås for en afgiftspligtig dansk virksomheds levering af  

 elektroniske tjenesteydelser her fra landet til en privat  

 kunde:
 1)	Ved levering til en privat kunde her i landet er beskatningsstedet  

 Danmark.
 2)	Ved levering til en privat kunde i et andet EU-land er  

 beskatningsstedet Danmark.
 3)	Ved levering til en privat kunde i et tredjeland er  

 beskatningsstedet tredjelandet.
Modsvarende punkt 2 ovenfor indebærer lovforslaget,  

 at beskatningsstedet er det andet EU-land, når en afgiftspligtig  

 virksomhed i et andet EU-land leverer elektroniske tjenesteydelser til en  

 privat kunde i Danmark.
Modsvarende punkt 3 ovenfor er beskatningsstedet  

 Danmark, når en afgiftspligtig virksomhed fra et tredjeland leverer  

 elektroniske tjenesteydelser til en privat kunde i Danmark.
 Det nye direktiv giver ikke mulighed for, at  

 medlemslandene kan indføre regler om flytning af beskatningsstedet ved  

 levering af elektroniske tjenesteydelser til private kunder under hensyntagen  

 til, hvor den faktiske benyttelse eller udnyttelse finder sted.
Efter 6. momsdirektivs artikel 12, stk. 3, litra a,  

 som affattet ved Rådets direktiv 2002/38/EF, artikel 1, stk. 2,  

 kan medlemslandene ikke anvende reducerede momssatser på elektronisk  

 leverede tjenesteydelser.
For disse tjenesteydelser kan således alene  

 anvendes det pågældende lands normalsats, hvilket for Danmarks  

 vedkommende vil sige en sats på 25 pct.
 Efter det nye direktiv kan en virksomhed etableret uden  

 for EU (en tredjelandsvirksomhed) vælge at tilslutte sig en  

 særordning for tredjelandsvirksomheder, der leverer elektroniske  

 tjenesteydelser til private i EU, jf. bemærkningerne til nr. 6  

 nedenfor.
Til nr. 2 Der er tale om en konsekvensændring som følge  

 af ændringerne i nr. 1.
Til nr. 3 Den gældende bestemmelse i lovens § 21, nr. 3,  

 flytter for visse formidlingsydelser leveringsstedet til det EU-land, hvor  

 aftageren af ydelsen er momsregistreret.
Bestemmelsen gennemfører 6.  

 momsdirektivs artikel 28 b, punkt E, nr. 3, men er lidt anderledes  

 formuleret.
Lovens bestemmelse fastslår, at ydelsen er afgiftspligtig i  

 det land, hvor den bagvedliggende transaktion er afgiftspligtig, mens  

 direktivet bestemmer, at ydelsen er afgiftspligtig i det land, hvor den  

 bagvedliggende transaktion foretages.
 For at undgå risiko for forskelle i  

 fastlæggelsen af leveringsstedet for formidlingsydelser i Danmark og i  

 andre EU-lande, foreslås det, at bestemmelsen tilpasses direktivets  

 ordlyd.
Til nr. 4 Efter momslovens § 42, stk. 4, kan virksomheder,  

 der lejer personkøretøjer i mere end 6 måneder i  

 sammenhæng, fradrage momsen af lejen, dog højst med 25 pct. af  

 et særligt fradragsgrundlag.
Det er en betingelse for fradraget, at  

 mindst 10 pct. af den årlige kørsel med det lejede  

 køretøj anvendes i forbindelse med virksomhedens  

 fradragsberettigede levering af varer og ydelser.
 Det særlige fradragsgrundlag opgøres efter  

 regler i momslovens § 42, stk. 5. Fradragsgrundlaget er en vis  

 procentdel af den registreringsafgift, som er betalt ved indregistreringen af  

 det udlejede køretøj.
I de første 3 år fra køretøjets  

 indregistrering er fradragsgrundlaget 2 pct. pr. måned af  

 registreringsafgiftsbeløbet.
I de følgende år er  

 grundlaget 1 pct. pr. måned.
Hvis et køretøj har været i brug inden  

 registreringen, eller hvis første registreringstidspunkt ikke kan  

 fastslås, regnes perioden fra køretøjets  

 fremstillingstidspunkt.
Hvis registreringsafgiftsbeløbet er ukendt,  

 anvendes i stedet 55 pct. af udlejerens anskaffelsespris inklusive afgifter  

 for køretøjet.
Efter § 42, stk. 5, sidste pkt., kan  

 skatteministeren fastsætte nærmere regler for fakturering af  

 fradraget.
Denne bemyndigelse til skatteministeren er udmøntet i  

 § 39, stk. 4, i bekendtgørelse nr. 192 af 20. marts 2001 om  

 merværdiafgiftsloven (momsloven). Efter denne bestemmelse skal det  

 månedlige fradragsbeløb efter § 42, stk. 4 og 5,  

 fremgå af fakturaen, når en registreret virksomhed udlejer eller  

 leaser personkøretøjer ud til registrerede virksomheder for en  

 periode på mere end 6 måneder.
 Bemyndigelsesbestemmelsen i stk. 5, sidste pkt.,  

 pålægger reelt udlejer en pligt til at give både lejeren og  

 de statslige told- og skattemyndigheder de oplysninger, der er  

 nødvendige ved beregningen af det særlige momsfradrag.
Efter direktivet om harmonisering af momsfakturering kan  

 bemyndigelsesbestemmelsen ikke opretholdes i sin nuværende form.
Dette  

 skyldes, at momsbeløbet ikke indgår blandt de generelle  

 obligatoriske krav til oplysninger på en momsfaktura, hvis der anvendes  

 en særordning som i det foreliggende tilfælde, jf. punkt 10 i  

 oplistningen af obligatoriske oplysninger, som skal gives på en  

 faktura.
Denne oplistning findes i afsnittet »Generelle krav til indholdet af  

 en momsfaktura« i bemærkningerne til lovforslagets § 1, nr. 6.
 På denne baggrund foreslås, at  

 skatteministeren i stedet for bemyndiges til at fastsætte nærmere  

 regler om udlejers pligt til at give de oplysninger, der er nødvendige  

 ved beregningen af momsfradraget efter § 42, stk. 4 og 5.
Det er tanken at udmønte bestemmelsen ved at  

 ændre momsbekendtgørelsen således, at udlejer ikke skal  

 have pligt til give yderligere oplysninger end efter de gældende  

 regler.
Eneste forskel i forhold til gældende regler vil således  

 blive, at oplysningerne ikke nødvendigvis behøver at  

 fremgå af momsfakturaen.
Udlejningsvirksomheder kan således  

 vælge at fortsætte med at give oplysningerne på  

 momsfakturaen.
Til nr. 5 Med forslaget gennemføres regler i direktivet om  

 momsfakturering, hvorefter enhver afgiftspligtig person er forpligtet til at  

 sørge for, at der udstedes en faktura af den afgiftspligtige selv, af  

 den afgiftspligtiges kunde eller i den afgiftspligtiges navn og for dennes  

 regning af en tredjeperson for levering af goder eller tjenesteydelser til  

 andre afgiftspligtige personer eller til ikke-afgiftspligtige juridiske  

 personer.
Den registrerede virksomhed Indholdet af forslaget til affattelse af momslovens  

 § 52, stk. 1, svarer til indholdet af den gældende affattelse  

 af momslovens § 52, stk. 1, 1. og 2. pkt.
Kunden Direktivet om momsfakturering giver mulighed for, at  

 kunden (modtageren af en vare eller en tjenesteydelse) udsteder faktura.
En  

 gældende dansk regel herom findes i momslovens § 52, stk. 1,  

 3. pkt.
Efter denne regel anses faktureringspligten for opfyldt, hvis  

 modtageren udsteder et afregningsbilag (dvs. en faktura). Denne regel  

 opretholdes med forslaget til affattelse af momslovens § 52,  

 stk. 2, 1. pkt.
 Med forslaget til affattelse af momslovens § 52,  

 stk. 2, 2. pkt., gennemføres en bestemmelse i direktivet,  

 hvorefter en afgiftspligtig persons kunde kan udstede fakturaer for den  

 afgiftspligtiges levering af goder eller tjenesteydelser under  

 forudsætning af, at der foreligger en forud indgået aftale mellem  

 de to parter, samt at der er fastlagt en fremgangsmåde til godkendelse  

 af hver enkelt faktura af den afgiftspligtige, der foretager leveringen af  

 goderne eller tjenesteydelserne.
Efter direktivet fastlægger de medlemsstater,  

 på hvis område goderne eller tjenesteydelserne leveres, de  

 nærmere betingelser for den forud indgåede aftale og  

 fremgangsmåden for godkendelse af den afgiftspligtige person og dennes  

 kunde imellem.
Herudover giver direktivet mulighed for, at medlemsstaterne  

 kan stille andre krav til afgiftspligtige personer, der leverer goder eller  

 tjenesteydelser på deres område, når kunder til disse  

 afgiftspligtige personer udsteder fakturaer.
Medlemsstaterne kan blandt andet  

 kræve, at sådanne fakturaer udstedes i den afgiftspligtiges navn  

 og for dennes regning.
Disse krav skal under alle omstændigheder  

 være de samme, uanset hvor kunden er etableret.
 Ovennævnte muligheder for at fastsætte  

 nærmere regler om betingelser for, at kunden kan udstede faktura, vil  

 blive udmøntet ved bekendtgørelse, jf. i bekendtgørelse  

 nr. 192 af 20. marts 2001 om merværdiafgiftsloven  

 (momsbekendtgørelsen).
Efter momslovens gældende § 52, stk. 1, 4.  

 pkt., skal kunden, som udsteder et afregningsbilag, dvs. en faktura, sikre,  

 at leverandøren er en registreret virksomhed.
Efter de gældende  

 danske regler har køberen således fælles ansvar med  

 sælgeren for, at sidstnævnte er momsregistreret.
I praksis kan  

 dette ansvar udøves ved blandt andet at foretage opslag i  

 www.toldskat.dk / Tast·  

 Selv / Verifikation af danske momsnumre, hvor køberen kan få  

 dokumenteret momsregistreringen.
Denne gældende danske regel ophæves med dette  

 lovforslag.
Det er imidlertid tanken at flytte reglen fra momsloven til  

 momsbekendtgørelsen, idet den anses for en naturlig og integreret del  

 af forudsætningerne for ovennævnte aftale mellem de to parter og  

 ovennævnte fremgangsmåde til godkendelse af hver enkelt  

 faktura.
Tredjeperson Efter forslaget indsættes i momslovens § 52,  

 stk. 3, en regel om, at faktureringspligten anses for opfyldt, hvis en  

 tredjeperson i den registrerede virksomheds navn og for dennes regning  

 udsteder en faktura til modtageren af varen eller tjenesteydelsen.
 Med den foreslåede regel ændres momslovens  

 faktureringsregler som følge af, at momsfaktureringsdirektivet giver  

 adgang til, at en tredjeperson kan udstede faktura til modtageren af en vare  

 eller tjenesteydelse, hvis det sker i den afgiftspligtige leverandørs  

 navn og for dennes regning.
Bemyndigelsesbestemmelse Efter de gældende regler i momslovens § 52,  

 stk. 1, sidste pkt., kan skatteministeren fastsætte nærmere  

 regler om krav til faktureringen, herunder om fravigelse af fakturakravene  

 for bestemte typer af salg.
Denne bemyndigelsesbestemmelse kan opretholdes.
Af  

 redaktionelle grunde foreslås bestemmelsen flyttet til momslovens  

 § 52, stk. 4.
 Bemyndigelsesbestemmelsen er blevet anvendt til at  

 fastsætte nærmere regler om fakturakrav i kapitel 11 i  

 bekendtgørelse nr. 192 af 20. marts 2001 om  

 merværdiafgiftsloven.
 Bekendtgørelsen vil blandt andet blive tilpasset  

 direktivets regler om betingelserne for, at kunden og en tredjeperson kan  

 udstede faktura, jf. ovenfor.
Generelle krav til indholdet af en faktura Momsbekendtgørelsen skal også tilpasses  

 følgende regler om oplysninger, der ifølge direktivet om  

 momsfakturering som udgangspunkt er obligatoriske krav til indholdet af en  

 faktura (se dog nærmere om forenklede fakturaer nedenfor):
 1.	Udstedelsesdato.
 2.	Et fortløbende nummer, der bygger på en eller flere  

 serier, og som identificerer den enkelte faktura.
 3.	Den momspligtige sælgers momsregistreringsnummer ved handel  

 inden for EU.
 4.	Den momspligtige kundes registreringsnummer.
 5.	Den momspligtige sælgers og dennes kundes fulde navn og  

 adresse.
 6.	Mængden og arten af de leverede goder eller omfanget og  

 arten af de leverede tjenesteydelser.
 7.	Den dato, hvor levering af goderne eller tjenesteydelserne foretages  

 eller afsluttes, eller hvor et afdragsbeløb betales, forudsat at en  

 sådan dato er fastsat og forskellig fra fakturaens udstedelsesdato.
 8.	Afgiftsgrundlaget angivet for hver enkelt sats eller fritagelse,  

 enhedsprisen uden afgift, eventuelle prisnedslag, bonus og rabatter, hvis de  

 ikke er medregnet i enhedsprisen.
 9.	Gældende momssats.
 10.	Det momsbeløb, der skal betales, dog ikke hvis der anvendes  

 en særordning, hvorefter en sådan oplysning er udelukket.
 11.	Ved fritagelse, eller når kunden er betalingspligtig,  

 henvisning til den relevante bestemmelse i 6. momsdirektiv eller til den  

 tilsvarende nationale bestemmelse eller til anden angivelse af, at leveringen  

 er fritaget eller underlagt anvendelse af »reverse charge«-proceduren.  

 Herudover gælder de generelle krav til fakturaer ikke fra momsfritagne  

 ydelser.
 12.	Ved levering af et nyt transportmiddel inden for  

 Fællesskabet, de oplysninger, der er anført i 6. momsdirektiv,  

 artikel 28 a, stk. 2.
 13.	Ved anvendelse af ordningen med fortjenstmargen, henvisning til  

 artikel 26 eller 26 a eller de tilsvarende nationale bestemmelser eller  

 enhver anden angivelse af, at ordningen med fortjenstmargen er anvendt.
 14.	I tilfælde, hvor den betalingspligtige person er en  

 repræsentant over for skattemyndighederne i henhold til 6.  

 momsdirektiv, artikel 21, stk. 2, den pågældende  

 repræsentants registreringsnummer og den pågældendes fulde  

 navn og adresse.
 Ved sammenligning med gældende danske regler udvides  

 de obligatoriske oplysninger på en faktura med oplysning om momssatsen,  

 momsbeløbet, enhedsprisen og leveringsdatoen, forudsat at en  

 sådan dato er fastsat og forskellig fra fakturaens udstedelsesdato.
 Medlemslandene kan ikke forlange, at fakturaerne skal  

 underskrives.
 De beløb, der er anført på fakturaen,  

 kan angives i en hvilken som helst valuta, forudsat at det  

 afgiftsbeløb, der skal betales, er angivet i den nationale valuta for  

 den medlemsstat, hvor leveringen af goderne eller tjenesteydelserne finder  

 sted, ved hjælp af den omregningsmekanisme, der er fastsat i 6.  

 momsdirektiv, artikel 11, punkt C, stk. 2.
 Medlemsstaterne kan, når det er  

 nødvendigt af kontrolhensyn, kræve en oversættelse til  

 deres nationale sprog af fakturaer, der vedrører leveringer af  

 goder eller tjenesteydelser på deres område, og fakturaer, som  

 modtages af afgiftspligtige personer på deres område.
Efter momslovens § 42, stk. 5, kan  

 skatteministeren fastsætte nærmere regler om fakturering af et  

 særligt fradrag for momspligtige virksomheders leje af  

 personkøretøjer.
Denne bestemmelse kan ikke opretholdes, men  

 foreslås ændret til en bestemmelse, hvorefter skatteministeren  

 kan fastsætte nærmere regler om udlejers pligt til at give de  

 oplysninger, der er nødvendige ved beregningen af det særlige  

 fradrag, jf. nærmere herom i bemærkningerne til § 1, nr.  

 4.
Forenklede fakturaer Efter momslovens § 52, stk. 1, 4. pkt., kan  

 skatteministeren fastsætte nærmere regler om fravigelse af  

 fakturakravene for bestemte typer af salg.
Af redaktionelle grunde  

 foreslås denne bemyndigelsesbestemmelse som nævnt ovenfor flyttet  

 til momslovens § 52, stk. 4.
Bestemmelsen er hidtil blevet anvendt til i  

 momsbekendtgørelsen at fastsætte regler om forenklede  

 momsfakturaer.
Sådanne regler kan opretholdes, idet direktivet om  

 momsfakturering indeholder regler om, at en faktura under visse betingelser  

 ikke behøver at opfylde alle de krav, der er beskrevet ovenfor.
 Fakturaerne skal dog under alle omstændigheder  

 indeholde følgende oplysninger:
 1.	Udstedelsesdato.
 2.	Identifikation af den momspligtige person.
 3.	Identifikation af, hvilken type goder eller tjenesteydelser der er  

 blevet leveret.
 4.	Angivelse af afgiftsbeløbet eller de nødvendige  

 oplysninger til beregning deraf.
Efter gældende danske regler om forenklede fakturaer  

 skal på fakturaen oplyses fakturadato, et fortløbende nummer,  

 sælgerens navn og salgsbeløbets størrelse.
Efter  

 direktivet skal yderligere oplyses leverancens art, jf. punkt 3 ovenfor, og  

 momsbeløbet eller de nødvendige oplysninger til beregning  

 heraf, jf. punkt 4 ovenfor.
Det er en betingelse for at anvende direktivets regler om  

 forenklede fakturaer, at samrådsproceduren med det rådgivende  

 udvalg (Momskomitéen) efter 6. momsdirektiv, artikel 29 overholdes.  

 Momskomitéen består af repræsentanter for medlemslandene  

 og Kommissionen.
Formanden for udvalget er en repræsentant for  

 Kommissionen.
 Denne betingelse indebærer, at en tilpasning til  

 direktivet af reglerne om forenklede fakturaer i bekendtgørelse nr.  

 192 af 20. marts 2001 om merværdiafgiftsloven  

 (momsbekendtgørelsen) skal følge samrådsproceduren i  

 forhold til Momskomitéen.
 Forudsætninger for at anvende reglerne om forenklede  

 fakturaer er i øvrigt:
1.	at fakturabeløbet er lille, eller 2.	at handels- eller administrationspraksis i den  

 pågældende erhvervssektor eller de tekniske vilkår for  

 udstedelse af fakturaerne gør det vanskeligt at overholde samtlige 14  

 ovennævnte forpligtelser.
 Medlemslandene kan selv fastsætte yderligere  

 betingelser for at anvende reglerne om forenklede fakturaer.
 Forenklede fakturaer kan ikke anvendes ved elektronisk  

 momsfakturering.
 Kreditnotaer m.v.
De gældende regler i momslovens § 52,  

 stk. 2, 1. og 2. pkt., om udstedelse af kreditnotaer ved returnering af  

 varer og ved afslag i prisen efter udstedelsen af en faktura kan opretholdes.  

 Det samme kan reglerne i § 52, stk. 2, 3. pkt., om udstedelse af  

 faktura for efterbetaling.
Af redaktionelle grunde foreslås disse  

 regler flyttet til momslovens § 52, stk. 5.
Opbevaring af fakturaer Momslovens gældende § 52, stk. 6, om  

 opbevaring af kopier af fakturaer, afregningsbilag og kreditnotaer  

 foreslås ophævet.
Der er tale om en konsekvensændring, idet  

 disse regler erstattes af de regler der foreslås som § 52 a,  

 stk. 1.
 Efter det foreslåede § 52 a,  

 stk. 1, skal enhver registreret virksomhed sørge for  

 opbevaring af kopier af fakturaer, som udstedes af virksomheden selv, af  

 virksomhedens kunde (afregningsbilag) eller af en tredjeperson, og for  

 opbevaring af kreditnotaer samt af fakturaer, som virksomheden har  

 modtaget.
 Efter det foreslåede § 52 a,  

 stk. 2, kan udstedte eller modtagne fakturaer ad elektronisk vej dog  

 opbevares i udlandet på betingelse af, at den registrerede virksomhed  

 meddeler de statslige told- og skattemyndigheder opbevaringsstedet.
Hermed gennemføres regler i Rådets direktiv  

 2001/115/EF af 20. december 2001, hvorefter der gives adgang til på  

 visse betingelser, jf. § 52 a, stk. 3 og 4, at opbevare  

 elektroniske fakturaer i udlandet.
Endvidere anvendes en mulighed i  

 nævnte direktiv, hvorefter medlemslandene kan bestemme, at  

 afgiftspligtige personer, der er etableret på deres område, skal  

 meddele dem opbevaringsstedet, når det ligger uden for deres  

 område.
 I overensstemmelse med reglerne i Rådets direktiv  

 2001/115/EF stilles der i det foreslåede § 52 a,  

 stk. 3, betingelser for opbevaring af elektroniske fakturaer i et  

 andet EU-land.
 Med henblik på kontrol har de statslige told- og  

 skattemyndigheder efter anmodning til enhver tid og uden unødig  

 forsinkelse ret til fuld elektronisk onlineadgang, downloading og anvendelse  

 af fakturaerne.
 Af artikel 3 i ovennævnte direktiv fremgår  

 det, at de kompetente myndigheder skal følge reglerne i det  

 medlemsland, som den afgiftspligtige person er etableret i.
 Efter direktivet om momsfakturering fastsætter  

 medlemslandene i øvrigt, hvor længe afgiftspligtige personer  

 skal sørge for opbevaring af fakturaer vedrørende levering af  

 goder eller tjenesteydelser på deres område, og hvor længe  

 afgiftspligtige personer, der er etableret på deres område, skal  

 opbevare fakturaer, som de har modtaget.
Det betyder, at en virksomhed ved opbevaring af  

 købs- og salgsfakturaer i et andet land er omfattet af reglerne om  

 opbevaringsperiode i det land, hvor virksomheden er etableret.
Efter de  

 danske regler er opbevaringsperioden 5 år fra udgangen af det  

 regnskabsår, som materialet vedrører.
Den 10-årige  

 opbevaringspligt, som er anført i forslaget til affattelse af  

 momslovens § 66, stk. 8, jf. lovforslagets § 1, nr. 6, er således en  

 afvigelse fra den danske hovedregel.
Efter det foreslåede § 52 a,  

 stk. 4, kan opbevaring af elektroniske fakturaer ikke ske i et land  

 uden for EU (et tredjeland), med hvilket der ikke findes noget retligt  

 instrument vedrørende gensidig bistand med en retsvirkning, der svarer  

 til reglerne i direktiv 76/308/EØF og 77/799/EØF og forordning  

 (EØF) nr. 218/92 og til den i § 52, stk. 3, nævnte ret  

 til elektronisk adgang, downloading og anvendelse af oplysningerne i  

 momsfakturaen.
Til grund for dette forslag ligger en bestemmelse i artikel 1  

 i Rådets direktiv 2001/115/EF, hvorefter medlemslandene kan  

 fastsætte specifikke krav om forbud mod eller begrænsning af  

 opbevaring af fakturaer i tredjelande, som ikke opfylder de nævnte  

 betingelser.
Fakturaer, der fremsendes ad elektronisk vej, skal  

 accepteres af medlemsstaterne på betingelse af, at ægtheden af  

 deres oprindelse og integriteten af deres indhold garanteres.
Dette kan  

 ske:
1.	Enten ved hjælp af en avanceret elektronisk signatur, jf.  

 artikel 2, nr. 2), i Europa Parlamentets og Rådets direktiv  

 1999/93/EF af 13. december 1999 om en fællesskabsramme for  

 elektroniske signaturer.
Medlemslandene kan dog kræve, at den  

 avancerede elektroniske signatur er baseret på et kvalificeret  

 certifikat og genereret ved hjælp af et sikkert  

 signaturgenereringssystem, jf. artikel 2, stk. 6 og 10, i  

 ovennævnte direktiv.
2.	Eller ved hjælp af elektronisk dataudveksling (EDI) som  

 defineret i artikel 2 i Kommissionens henstilling 1994/820/EF af 19. oktober  

 1994 om de retlige aspekter af elektronisk dataudveksling, når  

 kontrakten om denne udveksling fastsætter, at der skal anvendes  

 procedurer, som garanterer ægtheden af dataenes oprindelse og deres  

 integritet.
Medlemslandene kan dog i henhold til betingelser, de selv  

 fastsætter, bestemme, at en supplerende oversigt på papir er  

 nødvendig.
 Efter direktivet om harmonisering af krav til  

 momsfakturering kan momsfakturaer dog fremsendes ad elektronisk vej efter  

 andre metoder end ovenstående under forudsætning af, at den eller  

 de berørte medlemsstater accepterer disse.
 Ved ægtheden af dataenes oprindelse forstås to  

 forhold: dataenes autenticitet og dataenes uafviselighed.
 Sikring af dataenes autenticitet kan ske ved brug af en  

 digital signatur med tilhørende certifikat fra et  

 nøglecenter/certificeringscenter (CA).
 Overordnet opdeles certifikaterne i to typer; de  

 kvalificerede certifikater, der efter lov om elektroniske signaturer  

 kræver personligt fremmøde og klasse II certifikater, hvor  

 sikring af brugerens identitet sker på anden vis.
I de tilfælde hvor der udstedes klasse II  

 certifikater (se også nedenfor om OCES CP) benyttes normalt kendt viden  

 om brugeren ved udstedelsen, for eksempel CVR adresse eller anden  

 registrering, som giver større sikkerhed for ægthed i  

 oprindelsen (her forstået som brugerens autenticitet). Told- og  

 Skattestyrelsen benytter et pinkode system til blandt andet indberetning af  

 moms og A-skat.
Sikkerheden i udstedelsen baserer sig på, at man  

 allerede kender brugeren fra andre registre, for eksempel CVR- og  

 CPR-register, samt kender brugerens skattemæssige registreringer.
 Den anden del af ægthed i oprindelsen,  

 uafviseligheden, dvs. at en afsender ikke kan nægte at have sendt en  

 bestemt meddelelse og en modtager ikke kan nægte at have modtaget en  

 modtagelse, sikres normalt ved uafhængig tidsstempling, tidsstemplede  

 kvitteringer hos en godkendt tredjepart og/eller logfiler hos  

 myndigheden.
Integriteten af indholdet indhold, der sendes via på  

 Internettet uden brug af digital signatur sikres typisk via en såkaldt  

 først og fremmest med mindst 128 bits SSL kryptering som de fleste  

 nyere standard Internet browsere, for eksempel MS Internet Explorer og  

 Netscape, understøtter.
Nyere browsere understøtter en  

 kryptering på mindst 128 bits.
Direktivets regler om  

 sikkerhed ved elektronisk momsfakturering giver ikke anledning til  

 ændringer i gældende danske regler herom.
De gældende  

 danske certifikatpolitikker (CP) OCES (Offentlige Certifikater til  

 Elektronisk Service) er offentliggjort den 2. september 2002 på IT- og  

 Telestyrelsens hjemmeside på  

https://www.signatursekretariatet.dk.
CPerne kan  

 downloades i pdf format fra hjemmesiden.
Følgende introduktionstekst  

 fremgår af hjemmesiden:
 »For at fremme udbredelsen af digitale signaturer og for  

 at etablere en standard på området har Videnskabsministeriet  

 initieret implementeringen af OCES-certifikater (Offentlige Certifikater til  

 Elektronisk Service).
Via OCES-certifikatpolitikkerne er der etableret en  

 standard for certifikatudbydernes håndtering af certifikaterne og for  

 indholdet i disse.
Certifikatpolitikkerne, der har været til  

 høring hos alle interesserede parter, udstikker det sikkerhedsniveau,  

 der som minimum skal overholdes, hvis certifikatudbyderne vil kalde sig  

 OCES-CA.
OCES-certifikatet kan principielt anvendes til al kommunikation  

 mellem myndigheder og mellem myndigheder og virksomheder eller borgere.
Det  

 er desuden tilstræbt, at OCES-certifikater også med fordel kan  

 bruges i den private sektor.« Til nr. 6 Med den foreslåede affattelse af § 66  

 gennemføres en særordning for virksomheder uden for EU  

 (tredjelandsvirksomheder), som sælger elektroniske tjenesteydelser til  

 private forbrugere i et EU-land, jf. i øvrigt afsnittet »Elektroniske  

 tjenesteydelser« i bemærkningerne til nr. 1 ovenfor.
 Reglerne om særordningen er fastsat i 6.  

 momsdirektivs artikel 26 c som affattet ved artikel 1, nr. 3, i Rådets  

 direktiv 2002/38/EF.
 Det foreslåede § 66, stk. 1,  

 fastsætter tredjelandsvirksomhedernes ret til at vælge en  

 særordning med forenklede procedurer for tredjelandsvirksomheder, der  

 leverer elektroniske tjenesteydelser til ikke afgiftspligtige personer i  

 EU.
 I det foreslåede stk. 2 defineres  

 centrale begreber i relation til særordningen.
I det foreslåede stk. 3 fastsættes  

 der regler om, hvilke oplysninger tredjelandsvirksomheden skal anmelde til de  

 statslige told- og skattemyndigheder, hvis virksomheden ønsker at  

 tilslutte sig særordningen med Danmark som identifikationsland.  

 Virksomheden skal anmelde påbegyndelse af virksomhed som afgiftspligtig  

 inden for EU.
Endvidere skal virksomheden anmelde ændring og  

 ophør af virksomhed, hvis denne ikke mere er omfattet af  

 særordningen.
I overensstemmelse med kravet i direktivet skal  

 virksomhedens anmeldelse af oplysninger ske elektronisk.
Ud over de oplysninger, der er nævnt i det  

 foreslåede stk. 3, stilles der i direktivet krav om, at  

 oplysningerne fra en tredjelandsvirksomhed ved anmeldelsen skal indeholde  

 følgende enkeltheder til identifikation af virksomheden: navn,  

 postadresse, elektroniske adresser med websteder, eventuelt  

 registreringsnummer i virksomhedens hjemland samt en erklæring om, at  

 vedkommende ikke er momsregistreret i EU.
Virksomheden skal meddele de  

 statslige told- og skattemyndigheder enhver ændring i de afgivne  

 oplysninger.
Det er tanken at fastsætte de nærmere regler herom  

 ved at benytte bemyndigelsesbestemmelsen i forslaget til affattelse af  

 stk. 9, jf. nedenfor.
 Efter direktivet skal identifikationsmedlemslandet  

 identificere tredjelandsvirksomheden  ved hjælp af et individuelt  

 nummer (identifikationsnummer). Identifikationsmedlemslandet skal elektronisk  

 meddele den ikke-etablerede afgiftspligtige person det identifikationsnummer,  

 der er tildelt denne.
Af det foreslåede stk. 4 fremgår,  

 at en tredjelandsvirksomhed, der tilslutter sig særordningen, skal  

 anvende den for alle virksomhedens leveringer af elektroniske tjenesteydelser  

 til private forbrugere inden for EU.
Det fremgår endvidere af  

 bestemmelsen, at det er forbrugsmedlemslandets afgiftssats (normalsatsen),  

 der skal anvendes ved beskatningen af leveringer fra tredjelandsvirksomheder,  

 der er tilsluttet særordningen.
Efter direktivet kan medlemslandene  

 ikke anvende differentierede afgiftssatser.
Dette betyder, at landene skal  

 anvende normalsatsen.
I det foreslåede stk. 5 fastsættes  

 der regler om, under hvilke forudsætninger de statslige told- og  

 skattemyndigheder kan udelukke en virksomhed fra særordningen.
I  

 overensstemmelse med direktivet udelukkes virksomheden, hvis:
1.	tredjelandsvirksomheden meddeler, at denne ikke længere  

 præsterer elektroniske tjenesteydelser, eller 2.	det på anden måde kan antages, at  

 tredjelandsvirksomhedens afgiftspligtige aktiviteter er bragt til  

 ophør, eller 3.	tredjelandsvirksomheden ikke længere opfylder betingelserne  

 for at anvende særordningen, eller 4.	tredjelandsvirksomheden til stadighed undlader at rette sig efter  

 reglerne for særordningen.
 Med hensyn til »til stadighed« som nævnt i punkt 4  

 ovenfor kan nævnes, at en virksomhed, der i et år, dvs. for fire  

 efter hinanden følgende afgiftsperioder, for eksempel hverken har  

 angivet eller betalt moms, som burde være angivet og betalt, kan regne  

 med at blive udelukket, hvis en tilsvarende overtrædelse af reglerne  

 gentager sig i forbindelse med angivelse og betaling for en af de fire  

 afgiftsperioder i det efterfølgende år.
En tredjelandsvirksomhed, som udelukkes fra  

 særordningen, er nødsaget til at anvende de almindelige  

 momsregler.
Dette indebærer, at virksomheden skal lade sig  

 momsregistrere i alle de EU-lande, hvortil virksomheden sælger  

 elektroniske tjenesteydelser til privatkunder.
Virksomheden bliver endvidere  

 omfattet at de pågældende EU-landes forskellige regler om  

 afgiftsperioder, betalingsfrister m.v.
Virksomheden mister således  

 særordningens fordele med hensyn til alene at skulle lade sig  

 identificere i ét EU-land og med hensyn til alene at skulle  

 sætte sig ind i og overholde ét sæt regler om  

 afgiftsperioder, betalingsfrister m.v.
Efter Rådets forordning nr. 792/2002, der er  

 gengivet som bilag B til dette lovforslag, skal identifikationsmedlemslandet  

 omgående underrette de kompetente myndigheder i de øvrige  

 medlemslande, hvis en virksomhed udelukkes fra særordningen.
Det er  

 tanken, at særordningen skal administreres af de regionale told- og  

 skatteområder.
Klageadgangen for virksomheder, som udelukkes fra  

 særordningen, vil blive fastsat administrativt efter bestemmelsen i  

 momslovens § 78.
I stk. 6 fastsættes afgiftsperioden for  

 tredjelandsvirksomheder under særordningen til kvartalet.
Efter  

 bestemmelsen skal virksomheden indsende en afgiftsangivelse til de statslige  

 told- og skattemyndigheder for hvert kvartal.
Angivelsen skal også  

 indsendes, selv om virksomheden ikke har leveret elektroniske  

 tjenesteydelser.
Angivelsen skal indsendes inden for 20 dage efter udgangen  

 af afgiftsperioden.
I stk. 6 fastsættes også, at afgiften  

 skal indbetales til de statslige told- og skattemyndigheder samtidig med, at  

 angivelsen indsendes.
Efter stk. 7 kan tredjelandsvirksomheden  

 få godtgjort afgift efter reglerne i momslovens § 45, stk. 1.  

 Til grund for denne regel ligger en bestemmelse i Rådets direktiv  

 2002/38/EF, hvorefter en tredjelandsvirksomhed, der anvender  

 særordningen, uanset artikel 1, stk. 1, i direktiv  

 86/560/EØF (13. momsdirektiv) får tilbagebetalt afgift i  

 overensstemmelse med 13. momsdirektiv i stedet for at foretage fradrag efter  

 artikel 17, stk. 2, i 6. momsdirektiv.
Efter bestemmelsen i Rådets  

 direktiv 2002/38/EF finder artikel 2, stk. 2 og 3, og artikel 4,  

 stk. 2, i 13. momsdirektiv ikke anvendelse på tilbagebetaling i  

 forbindelse med elektroniske leverancer, der er omfattet af  

 særordningen.
 Dette betyder, at medlemslandene ikke kan  

 gøre tilbagebetaling betinget af, at tredjelande yder tilsvarende  

 fordele med hensyn til omsætningsafgifter, jf. artikel 2, stk. 2,  

 i 13. momsdirektiv, at medlemslandene ikke kan kræve, at der  

 udpeges en repræsentant over for skatte- og afgiftsmyndighederne, jf.  

 artikel 2, stk. 3, i 13. momsdirektiv, og at medlemslandene ikke  

 kan udelukke visse udgifter eller underkaste tilbagebetalingen yderligere  

 betingelser, jf. artikel 4, stk. 2, i 13. momsdirektiv.
I stk. 8 fastsættes der nærmere  

 regler om det regnskab, som tredjelandsvirksomheden skal føre med  

 hensyn til de transaktioner, der er omfattet af særordningen.
Det  

 fremgår af bestemmelsen, at regnskab efter anmodning skal gøres  

 elektronisk tilgængeligt for de statslige told- og skattemyndigheder,  

 og at dette skal ske inden for den tidsfrist, som de statslige told- og  

 skattemyndigheder fastsætter i anmodningen.
Reglerne om de statslige  

 told- og skattemyndigheders elektroniske adgang gælder, uanset om disse  

 myndigheder repræsenterer Danmark i egenskab af at være  

 identifikationsmedlemsland eller forbrugsmedlemsland, jf. definitionen af  

 disse begreber i forslaget til affattelse af stk. 2. I overensstemmelse  

 med direktivet skal regnskabet opbevares i en periode på ti år  

 fra udgangen af det år, hvor transaktionen blev foretaget.
Efter stk. 9 bemyndiges skatteministeren til  

 at fastsætte nærmere regler om særordningen.
Formålet  

 med den foreslåede bestemmelse er blandt andet at give mulighed for at  

 præcisere, uddybe eller justere procedurer i forhold til de  

 afgiftspligtige, når de første praktiske erfaringer med  

 ordningen er indhøstet.
Bemyndigelsesbestemmelsen vil også blive anvendt til  

 at fastsætte regler om, hvilke oplysninger virksomheder under  

 særordningen skal give de statslige told- og skattemyndigheder i  

 forbindelse med, at virksomheden tilslutter sig særordningen.
Efter  

 direktivet skal virksomheden give følgende oplysninger til  

 identificering af virksomheden; navn, postadresse, elektroniske adresser med  

 websteder, eventuelt registreringsnummer i virksomhedens hjemland og en  

 erklæring om, at virksomheden ikke er registreret i EU.
Virksomheden  

 skal meddele de statslige told- og skattemyndigheder enhver ændring i  

 de afgivne oplysninger.
 Efter direktivet skal de statslige told- og  

 skattemyndigheder identificere en virksomhed under særordningen ved  

 hjælp af et individuelt nummer (identifikationsnummer). Myndighederne  

 skal elektronisk meddele virksomheden det identifikationsnummer, der er  

 tildelt denne.
Skatteministeren vil ved bekendtgørelse  

 fastsætte regler om, hvilke oplysninger virksomheder under  

 særordningen skal give på afgiftsangivelsen.
Efter direktivet  

 skal angivelsen indeholde identifikationsnummeret samt for hver enkelt  

 forbrugsmedlemsland, hvor afgifter er forfaldne, den samlede værdi uden  

 moms af leverancerne af elektroniske tjenesteydelser for  

 indberetningsperioden og det samlede tilsvarende afgiftsbeløb.
De  

 gældende afgiftssatser og det samlede skyldige afgiftsbeløb skal  

 også angives.
Efter direktivet kan identifikationsmedlemslande, der ikke  

 har indført euroen, kræve, at afgiftsangivelsen skal udarbejdes  

 i den nationale valuta.
Det er tanken at benytte denne bestemmelse  

 således, at skatteministeren ved bekendtgørelse fastsætter  

 regler om, at afgiftsangivelsen for virksomheder, der vælger Danmark  

 som identifikationsland, skal udarbejdes i danske kroner.
Hvis leverancerne er foretaget i andre valutaer, skal  

 efter direktivet anvendes kursen på den sidste dag i  

 indberetningsperioden, når afgiftsangivelsen udfyldes.
Omregningen skal  

 ske til de valutakurser, som Den Europæiske Centralbank har  

 offentliggjort for den dag, eller, hvis der ikke har været nogen  

 offentliggørelse den dag, den næste offentliggørelsesdag.  

 Det er tanken, at skatteministeren fastsætter reglerne herom ved  

 bekendtgørelse.
Efter direktivet kan identifikationsmedlemslande, der ikke  

 har indført euroen, kræve, at virksomheder under  

 særordningen skal indbetale momsen til en bankkonto, der føres i  

 den nationale valuta.
Det er tanken at benytte denne bestemmelse i direktivet  

 således, at skatteministeren ved bekendtgørelse fastsætter  

 regler om, at momsen skal indbetales til de statslige told- og  

 skattemyndigheder på en bankkonto, der føres i danske  

 kroner.
Til § 2 Efter ikrafttrædelsesbestemmelserne i Rådets  

 direktiv 2002/38/EF (moms på radio- og tv-spredningstjenester og  

 elektronisk leverede tjenesteydelser) såvel som i Rådets direktiv  

 2001/115/EF (momsfakturering) skal direktivreglerne gennemføres i  

 national lovgivning således, at de har virkning i alle 15 medlemslande  

 fra samme tidspunkt.
 På denne baggrund foreslås, at reglerne om  

 moms på radio- og tv-spredningstjenester og elektronisk leverede  

 tjenesteydelser skal have virkning fra og med 1. juli 2003, idet direktivet  

 herom skal gennemføres i medlemslandene med virkning fra dette  

 tidspunkt.
 Tilsvarende foreslås, at reglerne om momsfakturering  

 skal have virkning fra og med 1. januar 2004, idet direktivet herom skal  

 gennemføres i national lovgivning med virkning fra dette  

 tidspunkt.
 Det foreslås, at forslaget om tilpasninger til 6.  

 momsdirektiv ligesom reglerne om moms på radio- og  

 tv-spredningstjenester og elektroniske tjenesteydelser skal have virkning fra  

 og med 1. juli 2003. Begrundelsen herfor er, at forslaget om tilpasning til  

 6. momsdirektiv forudsætter omredigering af momslovens bestemmelser om  

 leveringsstedet (beskatningsstedet), og at disse bestemmelser også skal  

 ændres som følge af gennemførelsen af direktivet om moms  

 på radio- og tv-spredningstjenester og elektroniske tjenesteydelser.
Bilag A RÅDETS DIREKTIV 2002/38/EF  

 af 7. maj 2002  

 om ændring og midlertidig ændring af direktiv  

 77/388/EØF  

 hvad angår merværdiafgiftssystemet  

 for radio- og tv-spredningstjenester  

 og visse elektronisk leverede tjenesteydelser RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 93, under henvisning til forslag fra Kommissionen1) , under henvisning til udtalelse fra Europa-Parlamentet2) , under henvisning til udtalelse fra Det Økonomiske og Sociale  

 Udvalg3) , og ud fra følgende betragtninger:
 (1) De nuværende momsregler for radio- og tv-spredningstjenester og  

 elektronisk leverede tjenesteydelser i artikel 9 i Rådets sjette  

 direktiv 77/388/EØF af 17. maj 1977 om harmonisering af  

 medlemsstaternes lovgivning om omsætningsafgifter - Det fælles  

 merværdiafgiftssystem: ensartet beregningsgrundlag4)  - er ikke tilstrækkelige til at  

 omfatte sådanne tjenester, der forbruges i Fællesskabet, og de  

 kan heller ikke hindre konkurrenceforvridning på dette  

 område.
(2) For at det indre marked kan fungere tilfredsstillende, bør en  

 sådan konkurrenceforvridning fjernes, og der bør indføres  

 nye, harmoniserede regler for denne type aktiviteter.
På området  

 for elektronisk handel bør der navnlig ske beskatning af disse  

 tjenester i Fællesskabet, når de leveres mod vederlag og anvendes  

 af kunder, som er etableret her, og de bør ikke beskattes, hvis de  

 anvendes uden for Fællesskabet.
 (3) Med henblik herpå bør radio- og tv-spredningstjenester og  

 elektronisk leverede tjenesteydelser fra tredjelande til personer etableret i  

 Fællesskabet eller fra Fællesskabet til aftagere etableret i  

 tredjelande beskattes på aftagerens sted.
 (4) For at definere elektronisk leverede tjenesteydelser bør  

 eksempler på sådanne tjenesteydelser medtages i et bilag til  

 direktivet.
(5) For at gøre det lettere for operatører, der leverer  

 tjenesteydelser elektronisk, og som hverken er etableret inden for eller  

 forpligtet til at være momsregistreret i Fællesskabet, at  

 overholde afgiftsmæssige forpligtelser, bør der indføres  

 en særordning.
Ved anvendelse af denne ordning bør en  

 operatør, der leverer sådanne tjenesteydelser ad elektronisk vej  

 til ikke-afgiftspligtige personer inden for Fællesskabet, hvis han ikke  

 på anden måde er momsregistreret i Fællesskabet, kunne  

 vælge identifikation i en enkelt medlemsstat.
 (6) Den ikke-etablerede operatør, der ønsker at benytte sig  

 af særordningen, bør opfylde kravene i denne og alle relevante  

 gældende bestemmelser i den medlemsstat, hvor tjenesteydelserne  

 forbruges.
 (7) Identifikationsmedlemsstaten bør under visse betingelser kunne  

 udelukke en ikke-etableret operatør fra denne særordning.
 (8) Når en ikke-etableret operatør vælger  

 særordningen, tilbagebetales al indgående merværdiafgift,  

 som han har betalt for goder og tjenesteydelser, som han har brugt med  

 henblik på sine skattepligtige aktiviteter under særordningen, af  

 den medlemsstat, i hvilken den indgåede merværdiafgift er blevet  

 betalt, jf. ordningerne i Rådets trettende direktiv 86/560/EØF  

 af 17. november 1986 om harmonisering af medlemsstaternes lovgivning om  

 omsætningsafgifter - Foranstaltninger til tilbagebetaling af  

 merværdiafgift til afgiftspligtige personer, der ikke er etableret  

 på Fællesskabets område  

 5) . De fakultative begrænsninger for tilbagebetaling i  

 artikel 2, stk. 2 og 3, samt artikel 4, stk. 2, i samme  

 direktiv bør ikke finde anvendelse.
 (9) Medlemsstaterne bør på betingelser, som de selv  

 fastsætter, give tilladelse til, at visse momsopgørelser og  

 -angivelser kan afgives ad elektronisk vej og kan også kræve, at  

 det sker elektronisk.
(10) De bestemmelser, der vedrører indførelse af  

 elektroniske afgiftsangivelser, bør vedtages permanent.
Det er  

 ønskeligt, at alle andre bestemmelser vedtages midlertidigt for en  

 periode på tre år, som kan forlænges af praktiske  

 årsager, men de bør under alle omstændigheder, baseret  

 på erfaringerne, revideres inden tre år efter den 1. juli  

 2003.
(11) Direktiv 77/388/EØF bør derfor ændres tilsvarende UDSTEDT FØLGENDE DIREKTIV:
Artikel 1 I direktiv 77/388/EØF foretages følgende midlertidige  

 ændringer:
 1) Artikel 9 ændres således:
 a)	I stk. 2, litra e), ændres det afsluttende punktum til et  

 komma, og der tilføjes følgende led:
» 	radio- og tv-spredningstjenester, elektronisk leverede tjenesteydelser, bl.a. som anført i bilag  

 L.« b)	I stk. 2 tilføjes følgende litra:
»f)	Det sted, hvor de i det sidste led af litra e) anførte  

 tjenesteydelser leveres, er, når de præsteres til  

 ikke-afgiftspligtige personer, der er etableret, har bopæl eller  

 normalt er bosiddende i en medlemsstat, af en afgiftspligtig person, der har  

 etableret hjemstedet for sin virksomhed eller har et fast forretningssted,  

 hvorfra tjenesteydelserne leveres, uden for Fællesskabet, eller i  

 mangel af et sådant hjemsted eller et fast forretningssted har sin  

 bopæl eller normalt er bosiddende uden for Fællesskabet, det  

 sted, hvor den ikke-afgiftspligtige person er etableret, har sin bopæl  

 eller normalt er bosiddende.« c)	I stk. 3 affattes den indledende sætning  

 således:
»3.	Med henblik på at undgå dobbelt påligning af  

 afgifter, ikke-påligning af sådanne eller konkurrencefordrejning  

 kan medlemsstaterne med hensyn til tjenesteydelser i henhold til stk. 2,  

 litra e), med undtagelse af de tjenesteydelser, der er nævnt i sidste  

 led, når de leveres til en ikke-afgiftspligtig person, og
også med hensyn til udlejning af transportformer anse:« d)	Stk. 4 affattes således:
»4.	I forbindelse med teletjenester og radio- og tv-spredningstjenester  

 i henhold til stk. 2, litra e), anvender medlemsstaterne stk. 3,  

 litra b), når de leveres til ikke-afgiftspligtige personer, der er  

 etableret, har bopæl eller normalt er bosiddende i en medlemsstat, af  

 en afgiftspligtig person, der har etableret hjemstedet for sin virksomhed  

 eller har et fast forretningssted uden for Fællesskabet, hvorfra  

 tjenesteydelserne leveres, eller i mangel af et sådant hjemsted eller  

 fast forretningssted har sin bopæl eller normalt er bosiddende uden for  

 Fællesskabet.« 2) I artikel 12, stk. 3, litra a), tilføjes følgende  

 fjerde afsnit:
»Tredje afsnit finder ikke anvendelse på de tjenesteydelser, der  

 henvises til i sidste led i artikel 9, stk. 2, litra e).« 3) Der tilføjes følgende artikel:
»Artikel 26c Særordning for ikke-etablerede afgiftspligtige personer, der leverer  

 elektroniske tjenesteydelser til ikke-afgiftspligtige personer A.
Definitioner I denne artikel forstås med forbehold af andre  

 fællesskabsbestemmelser ved:
a)	»ikke-etableret afgiftspligtig person«, en afgiftspligtig person,  

 som hverken har etableret hjemstedet for sin virksomhed eller har et fast  

 forretningssted inden for Fællesskabets område, og som ikke  

 på anden måde kræves momsregistreret i henhold til  

 artikel 22 b)	»elektroniske tjenesteydelser« og »elektronisk leverede  

 tjenesteydelser«: de tjenesteydelser, der henvises til i artikel 9,  

 stk. 2, litra e), andet led c)	»identifikationsmedlemsstat«: den medlemsstat, som den  

 ikke-etablerede afgiftspligtige person vælger at kontakte for at  

 anmelde, hvornår hans virksomhed som afgiftspligtig inden for  

 Fællesskabets område påbegyndes i henhold til  

 bestemmelserne i denne artikel d)	»forbrugsmedlemsstat«: den medlemsstat, hvor leveringen af de  

 elektroniske tjenesteydelser anses for at finde sted i henhold til artikel 9,  

 stk. 2, litra f) e)	»merværdiafgiftsangivelse«: en angivelse som indeholder de  

 oplysninger, der er nødvendige for at fastlægge det  

 afgiftsbeløb, der skal opkræves i hver medlemsstat.
B.
Særordning for elektronisk leverede tjenesteydelser 1. Medlemsstaterne skal tillade en ikke-etableret afgiftspligtig person,  

 som leverer elektroniske tjenesteydelser til en ikke-afgiftspligtig person,  

 som er etableret eller har sin bopæl eller normalt er bosiddende i en  

 medlemsstat, at anvende en særordning i henhold til følgende  

 bestemmelser.
Særordningen finder anvendelse på alle leveringer  

 inden for Fællesskabet.
2. Den ikke-etablerede afgiftspligtige person skal anmelde  

 påbegyndelse, ændring og ophør af sin virksomhed som  

 afgiftspligtig til identifikationsmedlemsstaten, hvis han ikke mere er  

 omfattet af særordningen.
Denne anmeldelse skal foretages  

 elektronisk.
Oplysningerne fra den ikke-etablerede afgiftspligtige person til  

 identifikationsmedlemsstaten om påbegyndelse af hans afgiftspligtige  

 aktiviteter skal indeholde følgende enkeltheder til identifikationen:  

 navn, postadresse, elektroniske adresser med websteder, eventuelt  

 momsregistreringsnummer i hans hjemland, og en erklæring om, at  

 vedkommende ikke er momsregistreret i Fællesskabet.
Den ikke-etablerede  

 afgiftspligtige person skal meddele identifikationsmedlemsstaten enhver  

 ændring i de afgivne oplysninger.
3. Identifikationsmedlemsstaten skal identificere den ikke-etablerede  

 afgiftspligtige person ved hjælp af et individuelt nummer.
På  

 grundlag af de oplysninger, der anvendes til denne identifikation, kan  

 forbrugsmedlemsstaterne have deres egne identifikationsordninger.
 Identifikationsmedlemsstaten skal elektronisk meddele den ikke-etablerede  

 afgiftspligtige person det identifikationsnummer, der er tildelt ham.
 4. Identifikationsmedlemsstaten skal udelukke den ikke-etablerede  

 afgiftspligtige person fra identifikationsregisteret, hvis:
a)	han meddeler, at han ikke længere præsterer elektroniske  

 tjenesteydelser, eller b)	det på anden måde kan antages, at hans afgiftspligtige  

 aktiviteter er bragt til ophør, eller c)	han ikke længere opfylder de nødvendige krav for at  

 måtte anvende særordningen, eller d)	han til stadighed undlader at rette sig efter reglerne for  

 særordningen.
5. Den ikke-etablerede afgiftspligtige person skal til  

 identifikationsmedlemsstaten elektronisk indsende en  

 merværdiafgiftsangivelse for hvert kvartal, uanset om der er leveret  

 elektroniske tjenesteydelser eller ej.
Angivelsen skal indsendes inden for 20  

 dage efter udgangen af den indberetningsperiode, som angivelsen  

 vedrører.
 Merværdiafgiftsangivelsen skal indeholde identifikationsnummeret  

 samt for hver enkelt forbrugsmedlemsstat, hvor afgifter er forfaldne, den  

 samlede værdi uden moms af leverancerne af elektroniske tjenesteydelser  

 for indberetningsperioden og det samlede tilsvarende afgiftsbeløb.  

 Også de gældende afgiftssatser og det samlede skyldige  

 afgiftsbeløb skal angives.
6. Merværdiafgiftsangivelsen skal udarbejdes i euro.
Medlemsstater,  

 der ikke har indført euroen, kan kræve, at afgiftsangivelsen  

 udarbejdes i den nationale valuta.
Hvis leverancerne er foretaget i andre  

 valutaer, anvendes kursen på den sidste dag i indberetningsperioden,  

 når merværdiafgiftsangivelsen udfyldes.
Omregningen skal ske til  

 de valutakurser, som Den Europæiske Centralbank har offentliggjort for  

 den dag, eller, hvis der ikke har været nogen offentliggørelse  

 den dag, den næste offentliggørelsesdag.
7. Den ikke-etablerede afgiftspligtige person skal indbetale  

 merværdiafgiften, samtidig med at angivelsen indsendes.
Betalingen skal  

 ske til en bankkonto denomineret i euro, der er udpeget af  

 identifikationsmedlemsstaten.
Medlemsstater, der ikke har indført  

 euroen, kan kræve, at betaling sker til en bankkonto denomineret i den  

 nationale valuta.
 8. Uanset artikel 1, stk. 1, i direktiv 86/560/EØF får  

 en ikke-etableret afgiftspligtig person, der gør brug af denne  

 særordning, i stedet for at foretage fradrag i henhold til artikel 17,  

 stk. 2, i nærværende direktiv, tilbagebetalt  

 merværdiafgift i overensstemmelse med direktiv 86/560/EØF.  

 Artikel 2, stk. 2 og 3, og artikel 4, stk. 2, i direktiv  

 86/560/EØF finder ikke anvendelse på tilbagebetaling i  

 forbindelse med elektroniske leverancer, der er omfattet af denne  

 særordning.
9. En ikke-etableret afgiftspligtig person fører et  

 tilstrækkeligt detaljeret regnskab med de transaktioner, der er  

 omfattet af denne særordning, til at forbrugsmedlemsstatens  

 skattemyndigheder kan fastslå, at den i punkt 5 nævnte  

 merværdiafgiftsangivelse er korrekt.
Dette regnskab skal efter  

 anmodning gøres elektronisk tilgængeligt for  

 identifikationsmedlemsstaten og for forbrugsmedlemsstaten.
Dette regnskab  

 skal opbevares i en periode på ti år fra udgangen af det  

 år, hvor transaktionen blev foretaget.
10. Artikel 21, stk. 2, litra b), finder ikke anvendelse på en  

 ikke-etableret afgiftspligtig person, som har valgt denne  

 særordning.« Artikel 2 I artikel 28h i direktiv 77/388/EØF foretages følgende  

 ændringer i artikel 22:
 1) Stk. 1, litra a), affattes således:
»a)	Enhver afgiftspligtig person skal anmelde påbegyndelse,  

 ændring og ophør af sin virksomhed som afgiftspligtig.  

 Medlemsstaterne tillader på betingelser, som de selv fastsætter,  

 den afgiftspligtige at foretage sådanne anmeldelser elektronisk og kan  

 også kræve, at det sker elektronisk.« 2) Stk. 4, litra a), affattes således:
»a)	Enhver afgiftspligtig person skal indgive en angivelse inden for en  

 af medlemsstaterne nærmere fastsat frist.
Denne frist må  

 højst være på to måneder regnet fra udløbet  

 af hver afgiftsperiode.
Afgiftsperioden fastsættes af medlemsstaterne  

 til en, to eller tre måneder.
Medlemsstaterne kan dog fastsætte  

 andre perioder, der imidlertid ikke må overstige et år.  

 Medlemsstaterne tillader på betingelser, som de selv fastsætter,  

 den afgiftspligtige at foretage sådanne angivelser elektronisk og kan  

 også kræve, at det sker elektronisk.« 3) Stk. 6, litra a), affattes således:
»a)	Medlemsstaterne kan kræve, at den afgiftspligtige person  

 indgiver en angivelse indeholdende alle de i stk. 4 nævnte  

 oplysninger vedrørende samtlige transaktioner i det foregående  

 år.
Denne angivelse skal indeholde alle nødvendige oplysninger  

 til brug for eventuelle berigtigelser.
Medlemsstaterne tillader på  

 betingelser, som de selv fastsætter, den afgiftspligtige at afgive  

 sådanne angivelser elektronisk og kan også kræve, at det  

 sker elektronisk.« 4) Stk. 6, litra b), andet afsnit, affattes således:
»Oversigten over angivelserne udarbejdes for hvert kvartal i en periode og  

 efter procedurer, der fastlægges af medlemsstaterne, som træffer  

 de nødvendige foranstaltninger til at sikre, at bestemmelserne om  

 administrativt samarbejde inden for indirekte beskatning under alle  

 omstændigheder overholdes.
Medlemsstaterne tillader på  

 betingelser, som de selv fastsætter, den afgiftspligtige at afgive  

 sådanne angivelser elektronisk og kan også kræve, at det  

 sker elektronisk.« Artikel 3 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv den 1.  

 juli 2003. De underretter straks Kommissionen herom.
Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen  

 fastsættes af medlemsstaterne.
 2. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet  

 af dette direktiv.
Artikel 4 Artikel 1 anvendes for en periode på tre år fra datoen i  

 artikel 3, stk. 1.
Artikel 5 Rådet tager på grundlag af en rapport fra Kommissionen  

 bestemmelserne i artikel 1 i dette direktiv op til revision inden den  

 30. juni 2006 og træffer enten i overensstemmelse med artikel  

 93 i traktaten foranstaltninger på et ikke-diskriminerende grundlag  

 vedrørende en hensigtsmæssig elektronisk mekanisme med henblik  

 på pålæggelse, angivelse, opkrævning og fordeling af  

 afgiftsprovenu fra elektronisk leverede tjenesteydelser med afgiftspligt  

 på forbrugsstedet eller, på grundlag af et forslag fra  

 Kommissionen, med enstemmighed afgørelse om forlængelse af  

 perioden i artikel 4, hvis det af praktiske årsager skønnes  

 nødvendigt.
Artikel 6 Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 7 Dette direktiv er rettet til medlemsstaterne.
 Udfærdiget i Bruxelles, den 7. maj 2002.
På Rådets vegne R.
DE RATO Y FIGAREDO Formand 1)   EFT C 337 E af  

 28.11.2000, s. 65.
 2)   EFT C 232 af 17.8.2001,  

 s. 202.
 3)   EFT C 116 af 20.4.2001,  

 s. 59.
 4)   EFT L 145 af 13.6.1977,  

 s. 1. Senest ændret ved direktiv 2001/115/EF (EFT L 15 af 17.1.2002, s.  

 24).
 5)   EFT L 326 af  

 21.11.1986, s. 40.
Bilag »BILAG L Vejledende liste over elektronisk leverede tjenesteydelser  

 i henhold til artikel 9, stk. 2, litra e):
1.	Levering og hosting af websteder, fjernvedligeholdelse af software  

 og hardware 2.	Levering og ajourføring af software 3.	Levering af billeder, tekster og information og  

 tilrådighedsstillelse af databaser 4.	Levering af musik eller af film, spil, herunder hasardspil eller  

 spil om penge, udsendelser eller politiske, kulturelle og kunstneriske  

 begivenheder, sportsbegivenheder, videnskabelige begivenheder eller  

 underholdning 5.	Levering af fjernundervisning Når en leverandør af en tjenesteydelse og hans kunde  

 kommunikerer via elektronisk post, betyder dette ikke i sig selv, at denne  

 tjenesteydelse er en elektronisk tjenesteydelse i den i sidste led i artikel  

 9, stk. 2, litra e), omhandlede betydning.« Bilag B RÅDETS FORORDNING (EF) Nr. 792/2002  

 af 7. maj 2002  

 om midlertidig ændring med hensyn til yderligere foranstaltninger  

 vedrørende elektronisk handel af forordning (EØF) nr. 218/92 om  

 administrativt samarbejde inden for området indirekte skatter  

 (moms) RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 93, under henvisning til forslag fra Kommissionen6) , under henvisning til udtalelse fra Europa-Parlamentet7) , under henvisning til udtalelse fra Det Økonomiske og Sociale  

 Udvalg8) , og ud fra følgende betragtninger:
 (1) Rådets direktiv 2002/38/EF af 7. maj 2002 om ændring  

 og midlertidig ændring af direktiv 77/388/EØF hvad angår  

 merværdiafgiftssystemet for radio- og tv-spredningstjenester og visse  

 elektroniske leverede tjenesteydelser9)  opstiller en ramme for beskatning af  

 elektroniske leverancer i Fællesskabet fra afgiftspligtige personer,  

 der hverken er etableret inden for eller forpligtet til at være  

 momsregistreret i Fællesskabet.
(2) Forbrugsmedlemsstaten er primært ansvarlig for, at det sikres,  

 at ikke-etablerede leverandører overholder deres forpligtelser.
Med  

 henblik herpå skal de oplysninger, der er nødvendige for at  

 anvende den særordning for elektronisk leverede tjenesteydelser, der er  

 omhandlet i artikel 26c Rådets sjette direktiv 77/388/EØF  

 af 17. maj 1977 om harmonisering af medlemsstaternes lovgivning om  

 omsætningsafgifter - Det fælles merværdiafgiftssystem:  

 ensartet beregningsgrundlag10)  

 , overføres til de pågældende medlemsstater.
 (3) Det er nødvendigt at sikre, at den skyldige  

 merværdiafgift for sådanne leverancer overføres til konti,  

 som forbrugsmedlemsstaterne har udpeget.
(4) Ifølge reglerne i direktiv 77/388/EØF skal en  

 ikke-etableret afgiftspligtig person, der leverer ydelser som omhandlet i  

 artikel 9, stk. 2, litra e), sidste led, i direktivet, opkræve  

 moms af en kunde, der er etableret eller har bopæl i  

 Fællesskabet, medmindre han har forvisset sig om, at hans kunde er  

 afgiftspligtig.
Den i direktivets artikel 26c omhandlede særordning  

 finder kun anvendelse på ydelser til ikke-afgiftspligtige personer, der  

 er etableret eller har bopæl i Fællesskabet.
Det er således  

 klart, at en ikke-etableret afgiftspligtig person har brug for visse  

 oplysninger om sin kunde.
 (5) Med henblik herpå kan der i de fleste tilfælde  

 gøres brug af den facilitet, der er tilgængelig i  

 medlemsstaterne i form af elektroniske databaser med et register over  

 personer, der har fået et momsregistreringsnummer i den  

 pågældende medlemsstat.
(6) Det er derfor nødvendigt at udvide det fælles system til  

 udveksling af visse oplysninger om transaktioner inden for  

 Fællesskabet, der er omhandlet i artikel 6 i forordning (EØF)  

 nr. 218/92. 11) (7) Forordningens bestemmelser bør anvendes midlertidigt i en  

 periode på tre år, som kan forlænges af praktiske  

 årsager, og forordning (EØF) nr. 218/92 bør derfor  

 midlertidigt ændres tilsvarende - UDSTEDT FØLGENDE FORORDNING:
Artikel 1 I forordning (EØF) nr. 218/92 foretages følgende  

 midlertidige ændringer:
 1) Artikel 1, stk. 2, affattes således:
»Med henblik herpå fastsættes der procedurer for den  

 elektroniske udveksling af momsoplysninger vedrørende transaktioner  

 inden for Fællesskabet samt vedrørende elektronisk leverede  

 tjenesteydelser i overensstemmelse med særordningen i artikel 26c i  

 direktiv 77/388/EØF og også for eventuel efterfølgende  

 informationsudveksling samt for så vidt angår ydelser, der er  

 omfattet af denne særordning, for pengeoverførsel mellem  

 medlemsstaternes kompetente myndigheder.« 2) Artikel 2, stk. 1, niende led, affattes således:
 » 	levering af tjenesteydelser inden for Fællesskabet: levering  

 af tjenesteydelser, der er omfattet af bestemmelserne i artikel 28b, punkt C,  

 D, E eller F, i direktiv 77/388/EØF«.
 3) Artikel 6, stk. 4, affattes således:
»4. Den kompetente myndighed i hver medlemsstat skal  

 sikre, at personer, der er involveret i levering af goder eller  

 tjenesteydelser inden for Fællesskabet, og personer, der leverer  

 tjenesteydelser som omhandlet i artikel 9, stk. 2, litra e), sidste led,  

 i direktiv 77/388/EØF, har mulighed for at få bekræftet  

 gyldigheden af enhver nærmere bestemt persons momsregistreringsnummer.  

 I overensstemmelse med proceduren i artikel 10 skal medlemsstaterne navnlig  

 give denne bekræftelse ad elektronisk vej.« 4) Følgende afsnit indsættes:
»AFSNIT III A Bestemmelser vedrørende særordningen i  

 artikel 26c i direktiv 77/388/EØF Artikel 9a De følgende bestemmelser finder anvendelse med hensyn til  

 særordningen i artikel 26c i direktiv 77/388/EØF.
Definitionerne  

 i punkt A i denne artikel finder også anvendelse med henblik på  

 dette afsnit.
Artikel 9b 1. De oplysninger, som den ikke-etablerede afgiftspligtige person sender  

 til identifikationsmedlemsstaten, når hans afgiftspligtige virksomhed  

 påbegyndes, som anført i artikel 26c, punkt B, stk. 2,  

 i direktiv 77/388/EØF, skal forelægges ad elektronisk vej.
De  

 tekniske detaljer, herunder en generel elektronisk meddelelse,  

 fastsættes efter proceduren i artikel 10.
2. Identifikationsmedlemsstaten fremsender disse oplysninger elektronisk  

 til de kompetente myndigheder i de øvrige medlemsstater inden for ti  

 dage efter udgangen af den måned, hvor oplysningerne blev modtaget fra  

 den ikke-etablerede afgiftspligtige person.
På samme måde skal de  

 kompetente myndigheder i de øvrige medlemsstater underrettes om det  

 tildelte identifikationsnummer.
De tekniske detaljer, herunder en generel  

 elektronisk meddelelse, hvormed disse oplysninger skal fremsendes,  

 fastsættes efter proceduren i artikel 10.
 3. Identifikationsmedlemsstaten skal ad elektronisk vej omgående  

 underrette de kompetente myndigheder i de øvrige medlemsstater, hvis  

 en ikke-etableret afgiftspligtig person udelukkes fra  

 identifikationsregisteret.
Artikel 9c 1. Angivelsen med de nærmere enkeltheder i artikel 26c, punkt B,  

 stk. 5, andet afsnit, i direktiv 77/388/EØF indsendes  

 elektronisk.
De tekniske detaljer, herunder en generel elektronisk  

 meddelelse, fastsættes efter proceduren i artikel 10.
2. Identifikationsmedlemsstaten fremsender disse oplysninger elektronisk  

 til den kompetente myndighed i den pågældende medlemsstat inden  

 for ti dage efter udgangen af den måned, hvor angivelsen blev modtaget.  

 Medlemsstater, der har krævet, at afgiftsangivelsen udarbejdes i en  

 anden national valuta end euro, omregner beløbene til euro under  

 anvendelse af kursen på den sidste dag i indberetningsperioden.  

 Omregningen skal ske til de valutakurser, som Den Europæiske  

 Centralbank har offentliggjort for den dag, eller, hvis der ikke har  

 været nogen offentliggørelse den dag, den næste  

 offentliggørelsesdag.
De tekniske detaljer for fremsendelse af disse  

 oplysninger fastsættes efter proceduren i artikel 10.
 3. Identifikationsmedlemsstaten fremsender ad elektronisk vej de  

 oplysninger til forbrugsmedlemsstaten, der er nødvendige for at kunne  

 knytte den enkelte indbetaling sammen med den relevante  

 kvartalsafgiftsangivelse.
Artikel 9d Bestemmelserne i artikel 4, stk. 1, finder også anvendelse  

 på oplysninger indsamlet af identifikationsmedlemsstaten i  

 overensstemmelse med artikel 26c, punkt B, stk. 2 og 5, i direktiv  

 77/388/EØF.
Artikel 9e Identifikationsmedlemsstaten skal sikre, at det beløb, som den  

 ikke-etablerede afgiftspligtige person har betalt, overføres til den  

 bankkonto denomineret i euro, som den forbrugsmedlemsstat, som skal modtage  

 betalingen, har udpeget hertil.
Medlemsstater, der har krævet  

 indbetaling i en anden national valuta end euro, omregner beløbene til  

 euro under anvendelse af kursen på den sidste dag i  

 indberetningsperioden.
Omregningen skal ske til de valutakurser, som Den  

 Europæiske Centralbank har offentliggjort for den dag, eller, hvis der  

 ikke har været nogen offentliggørelse den dag, den næste  

 offentliggørelsesdag.
Overførslen skal finde sted senest ti  

 dage efter udgangen af den måned, hvor betalingen blev modtaget.
Hvis den ikke-etablerede afgiftspligtige person ikke betaler hele det  

 skyldige afgiftsbeløb, sikrer identifikationsmedlemsstaten, at  

 betalingen overføres til forbrugsmedlemsstaten i forhold til den  

 afgift, der skal betales i hver medlemsstat.
Identifikationsmedlemsstaten  

 underretter ad elektronisk vej de kompetente myndigheder i  

 forbrugsmedlemsstaten herom.
Artikel 9f 1. Medlemsstaterne underretter ad elektronisk vej de kompetente  

 myndigheder i de øvrige medlemsstater om de bankkontonumre, som  

 indbetalinger skal foretages til, jf. artikel 9e.
2. Medlemsstaterne underretter omgående ad elektronisk vej de  

 kompetente myndigheder i de øvrige medlemsstater og Kommissionen om  

 ændringer i standardafgiftssatsen.« 5) I artikel 13 bliver den nuværende tekst stk. 2, og der  

 indsættes et nyt stk. 1, der er affattet således:
»1.	Kommissionen og medlemsstaterne sikrer, at de eksisterende eller  

 nye kommunikations- og informationsudvekslingssystemer, som er  

 nødvendige for at gennemføre den udveksling af oplysninger, der  

 beskrives i artikel 9b og 9c, er funktionsdygtige senest den dato, der er  

 angivet i artikel 3, stk. 1, i direktiv 2002/38/EF.
Kommissionen vil  

 være ansvarlig for den eventuelle udvikling af Common Communications  

 Network/Common Systems Interface (CCN/CSI), der er nødvendig for at  

 gennemføre udvekslingen af disse oplysninger mellem medlemsstaterne.  

 Medlemsstaterne vil være ansvarlige for den eventuelle udvikling i  

 deres systemer, der er nødvendig, for at disse oplysninger kan blive  

 udvekslet ved hjælp af CCN/CSI.« Artikel 2 Artikel 1 anvendes i den periode, der er fastlagt i artikel 4 i direktiv  

 2002/38/EF.
 Der skal ikke foretages nogen informationsudveksling i henhold til denne  

 forordning før den 1. juli 2003.
Artikel 3 Denne forordning træder i kraft på syvendedagen efter  

 offentliggørelsen i De Europæiske Fællesskabers  

 Tidende.
 Denne forordning er bindende i alle enkeltheder og gælder  

 umiddelbart i hver medlemsstat.
 Udfærdiget i Bruxelles, den 7. maj 2002.
På Rådets vegne R.
DE RATO Y FIGAREDO Formand 6)   EFT C 337 E af  

 28.11.2000, s. 63.
 7)   EFT C 232 af 17.8.2001,  

 s. 202, og udtalelse af 25.4.2002 (endnu ikke offentliggjort i EFT).
 8)   EFT C 116 af 20.4.2001,  

 s. 59.
 9)   EFT L 128 af 15.5.2002,  

 s. 41.
 10)   EFT L 145 af  

 13.6.1977, s. 1. Senest ændret ved direktiv 2002/38/EF.
 11)   EFT L 24 af  

 1.2.1992, s. 1.
Bilag C RÅDETS DIREKTIV 2001/115/EF  

 af 20. december 2001  

 om ændring af direktiv 77/388/EØF med henblik på  

 forenkling, modernisering og harmonisering af kravene til fakturering med  

 hensyn til merværdiafgift RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 93, under henvisning til forslag fra Kommissionen12) , under henvisning til udtalelse fra Europa Parlamentet13) , under henvisning til udtalelse fra Det Økonomiske og Sociale  

 Udvalg14) , og ud fra følgende betragtninger:
(1) For øjeblikket er der kun fastsat relativt få krav til  

 fakturering i den version af artikel 22, stk. 3, der fremgår  

 af artikel 28h, i Rådets sjette direktiv 77/388/EØF af  

 17. maj 1977 om harmonisering af medlemsstaternes lovgivning om  

 omsætningsafgifter   Det fælles merværdiafgiftssystem:  

 ensartet beregningsgrundlag15)  

 , hvorfor det er op til medlemsstaterne at fastsætte de  

 væsentlige krav.
Dertil kommer, at disse krav ikke længere er i  

 overensstemmelse med udviklingen inden for de nye faktureringsteknologier og  

 -metoder.
 (2) I Kommissionens rapport om anden fase af SLIM initiativet (enklere  

 lovgivning for det indre marked) anbefales en undersøgelse af, hvilke  

 oplysninger der for så vidt angår moms er nødvendige  

 på en faktura, og hvilke juridiske og tekniske krav der bør  

 stilles til elektronisk fakturering.
 (3) I Rådets (økofin) konklusioner fra juni 1998 blev det  

 understreget, at det med udviklingen af elektronisk handel var blevet  

 nødvendigt at skabe en retlig ramme for anvendelse af elektronisk  

 fakturering og samtidig bevare de fiskale myndigheders kontrolmuligheder.
 (4) For at sikre, at det indre marked kan fungere efter hensigten, er det  

 derfor nødvendigt, at der med henblik på merværdiafgiften  

 på fællesskabsplan opstilles en harmoniseret liste over, hvilke  

 oplysninger der skal anføres på fakturaer, og en række  

 fælles fremgangsmåder for elektronisk fakturering og for  

 elektronisk oplagring af fakturaer, samt for selvfakturering og uddelegering  

 af faktureringen i underentreprise.
 (5) Endelig bør oplagring af fakturaer ske i overensstemmelse med  

 de betingelser, der er fastlagt i Europa-Parlamentets og Rådets  

 direktiv 95/46/EF af 24. oktober 1995 om beskyttelse af fysiske personer i  

 forbindelse med behandling af personoplysninger og om fri udveksling af  

 sådanne oplysninger16)  

 .
 (6) Grækenland har efter indførelsen af overgangsordningen  

 for moms i 1993 bibeholdt betegnelsen EL i stedet for GR, som er fastsat i  

 den internationale standardkode ISO-3166 alpha 2, hvortil der henvises i  

 artikel 22, stk. 1, litra d); i betragtning af de konsekvenser, som en  

 ændring af betegnelsen ville få for samtlige medlemsstater, er  

 det vigtigt at indføre en bestemmelse om, at Grækenland undtages  

 fra ISO-standarden.
(7) Direktiv 77/388/EØF bør derfor ændres i  

 overensstemmelse med det ovenfor anførte UDSTEDT FØLGENDE DIREKTIV:
Artikel 1 Direktiv 77/388/EØF ændres i overensstemmelse med de nedenfor  

 anførte artikler.
Artikel 2 I artikel 28h, der erstatter artikel 22 i sjette direktiv, foretages  

 følgende ændringer af artikel 22:
 1) I stk. 1, litra d), indsættes følgende  

 sætning:
»Den Hellenske Republik kan dog anvende betegnelsen »EL«.« 2) Stk. 3 affattes således:
»3.	a)	Enhver afgiftspligtig person er forpligtet til at  

 sørge for, at der udstedes en faktura af ham selv, af hans kunde eller  

 i hans navn og for hans regning af en tredjeperson for levering af goder  

 eller tjenesteydelser til andre afgiftspligtige personer eller til ikke  

 afgiftspligtige juridiske personer.
Enhver afgiftspligtig person skal  

 ligeledes sørge for, at der af ham selv, af hans kunde eller i hans  

 navn og for hans regning af en tredjeperson udstedes en faktura for levering  

 af goder, som er omhandlet i artikel 28b, punkt B, stk. 1, og for  

 levering af goder foretaget på de i artikel 28c, punkt A,  

 fastsatte betingelser.
 Enhver afgiftspligtig person skal ligeledes sørge for, at der  

 af ham selv, af hans kunde eller i hans navn og for hans regning af en  

 tredjeperson udstedes en faktura for de afdrag, han modtager, før en  

 af de i første afsnit omhandlede leveringer af goder har fundet sted,  

 og for de afdrag, han modtager fra en anden afgiftspligtig person eller fra  

 en ikke afgiftspligtig juridisk person, før tjenesteydelsen er  

 afsluttet.
Medlemsstaterne kan pålægge afgiftspligtige personer en  

 forpligtelse til at udstede en faktura for levering af goder eller  

 tjenesteydelser bortset fra dem, der er omhandlet i de foregående  

 afsnit, som de leverer på deres område.
I så fald kan  

 medlemsstaterne pålægge færre forpligtelser i forbindelse  

 med disse fakturaer end dem, der er anført i litra b), c) og  

 d).
 Medlemsstaterne kan fritage afgiftspligtige personer fra at udstede en  

 faktura for levering af goder eller tjenesteydelser, som de leverer på  

 deres område, og som med eller uden tilbagebetaling af tidligere erlagt  

 afgift er fritaget i medfør af artikel 13 og artikel 28,  

 stk. 2, litra a), og stk. 3, litra b).
Ethvert dokument eller enhver meddelelse, der specifikt og
utvetydigt ændrer og henviser til den oprindelige faktura,  

 ligestilles med en faktura.
De medlemsstater, på hvis område de  

 pågældende goder eller tjenesteydelser leveres, kan fritage  

 sådanne dokumenter eller meddelelser fra visse obligatoriske  

 angivelser.
 Medlemsstaterne kan pålægge afgiftspligtige personer, som  

 leverer goder eller tjenesteydelser på deres område, en frist for  

 udstedelse af fakturaer.
 På betingelser, der fastsættes af de medlemsstater,  

 på hvis område de pågældende goder eller  

 tjenesteydelser leveres, kan en faktura udstedes periodevis for flere  

 særskilte leveringer af goder eller tjenesteydelser.
En afgiftspligtig persons kunde kan udstede fakturaer for den  

 afgiftspligtiges levering af goder eller tjenesteydelser under  

 forudsætning af, at der foreligger en forud indgået aftale mellem  

 de to parter, samt at der er fastlagt en fremgangsmåde til godkendelse  

 af hver enkelt faktura af den afgiftspligtige person, der foretager  

 leveringen af goderne eller tjenesteydelserne.
De medlemsstater, på  

 hvis område goderne eller tjenesteydelserne leveres, fastlægger  

 de nærmere betingelser for den forud indgåede aftale og  

 fremgangsmåden for godkendelse af den afgiftspligtige person og dennes  

 kunde imellem.
Medlemsstaterne kan stille andre krav til afgiftspligtige personer,  

 der leverer goder eller tjenesteydelser på deres område,  

 når kunder til disse afgiftspligtige personer udsteder fakturaer.
De  

 kan bl.a. kræve, at sådanne fakturaer udstedes i den  

 afgiftspligtiges navn og for dennes regning.
Disse krav skal under alle  

 omstændigheder være de samme, uanset hvor kunden er  

 etableret.
 Medlemsstaterne kan desuden stille særlige krav til  

 afgiftspligtige personer, der leverer goder eller tjenesteydelser på  

 deres område, for det tilfælde, at tredjepersonen eller kunden,  

 der udsteder fakturaerne, er etableret i et land, med hvilket der ikke er  

 indgået nogen juridisk aftale om gensidig bistand svarende til den, der  

 er fastsat i Rådets direktiv 76/308/EØF af  

 15. marts 1976 om gensidig bistand ved inddrivelse af fordringer i  

 forbindelse med visse bidrag, afgifter, skatter og andre foranstaltninger17)  og Rådets direktiv  

 77/799/EØF af 19. december 1977 om gensidig bistand mellem  

 medlemsstaternes kompetente myndigheder inden for området direkte og  

 indirekte skatter18)  og i  

 Rådets forordning (EØF) nr. 218/92 af  

 27. januar 1992 om administrativt samarbejde inden for  

 området indirekte skatter (moms)19) .
 b)	Med forbehold af særbestemmelserne i nærværende  

 direktiv er det kun følgende oplysninger, der er obligatoriske med  

 hensyn til merværdiafgiften på de fakturaer, der udstedes  

 på grundlag af bestemmelserne i litra a), første, andet og  

 tredje afsnit:
udstedelsesdato ét fortløbende nummer, der bygger på en eller  

 flere serier, og som identificerer den enkelte faktura det momsregistreringsnummer, som omhandlet i stk. 1,  

 litra c), hvorunder den afgiftspligtige person har foretaget leveringen af  

 goderne eller tjenesteydelserne kundens momsregistreringsnummer, som omhandlet i stk. 1, litra  

 c), og hvorunder kunden har modtaget en levering af goder eller  

 tjenesteydelser, for hvilke han skal svare merværdiafgift, eller en  

 levering af goder som omhandlet i artikel 28c, punkt A den afgiftspligtige persons og dennes kundes fulde navn og  

 adresse mængden og arten af de leverede goder eller omfanget og  

 arten af de leverede tjenesteydelser den dato, hvor levering af goderne eller tjenesteydelserne foretages  

 eller afsluttes, eller hvor det i litra a), andet afsnit, omhandlede  

 acontobeløb betales, forudsat at en sådan dato er fastsat og  

 forskellig fra fakturaens udstedelsesdato afgiftsgrundlaget angivet for hver enkelt sats eller fritagelse,  

 enhedsprisen uden afgift, eventuelt prisnedslag, bonus og rabatter, hvis de  

 ikke er medregnet i enhedsprisen gældende afgiftssats det afgiftsbeløb, der skal betales, undtagen hvis der anvendes  

 en særordning, hvor dette direktiv udelukker en sådan  

 oplysning i tilfælde af fritagelse, eller når kunden er  

 betalingspligtig, henvisning til den relevante bestemmelse i dette direktiv  

 eller til den tilsvarende nationale bestemmelse eller til anden angivelse af,  

 at leveringen er fritaget eller underlagt anvendelse af »reverse  

 charge«-proceduren i tilfælde af levering af et nyt transportmiddel inden for  

 Fællesskabet, de oplysninger, der er anført i artikel 28a,  

 stk. 2 i tilfælde af anvendelse af ordningen med fortjenstmargenen,  

 henvisning til artikel 26 eller 26a eller de tilsvarende nationale  

 bestemmelser eller enhver anden angivelse af, at ordningen med  

 fortjenstmargen er anvendt tilfælde, hvor den betalingspligtige person er en  

 repræsentant over for skattemyndighederne i henhold til  

 artikel 21, stk. 2, den pågældende repræsentants  

 momsregistreringsnummer som omhandlet i stk. 1, litra c), samt den  

 pågældendes fulde navn og adresse.
 Medlemsstaterne kan pålægge afgiftspligtige personer, der  

 er etableret på deres område og leverer goder eller  

 tjenesteydelser på dette område, at oplyse deres kundes  

 momsregistreringsnummer, som omhandlet i stk. 1, litra c), i andre  

 tilfælde end de i første afsnit, fjerde led omhandlede.
 Medlemsstaterne kræver ikke, at fakturaerne underskrives.
 De beløb, der er anført på fakturaen, kan angives  

 i en hvilken som helst valuta, forudsat at det afgiftsbeløb, der skal  

 betales, er angivet i den nationale valuta for den medlemsstat, hvor  

 leveringen af goderne eller tjenesteydelserne finder sted, ved hjælp af  

 den omregningsmekanisme, der er fastsat i artikel 11, punkt C,  

 stk. 2.
 Medlemsstaterne kan, når det er nødvendigt af  

 kontrolhensyn, kræve en oversættelse til deres nationale sprog af  

 fakturaer, der vedrører leveringer af goder eller  

 tjenesteydelser på deres område, og fakturaer, som modtages af  

 afgiftspligtige personer på deres område.
 c)	Fakturaer, der udstedes på grundlag af bestemmelserne i  

 litra a), kan fremsendes på papir eller ad elektronisk vej, i  

 sidstnævnte tilfælde under forudsætning af at kunden er  

 indforstået hermed.
 Fakturaer, der fremsendes ad elektronisk vej, accepteres af  

 medlemsstaterne på betingelse af, at ægtheden af deres oprindelse  

 og integriteten af deres indhold garanteres:
enten ved hjælp af en avanceret elektronisk signatur, jf.  

 artikel 2, nr. 2), i Europa Parlamentets og Rådets direktiv  

 1999/93/EF af 13. december 1999 om en fællesskabsramme for  

 elektroniske signaturer 20) ;  

 medlemsstaterne kan dog kræve, at den avancerede elektroniske signatur  

 er baseret på et kvalificeret certifikat og genereret ved hjælp  

 af et sikkert signaturgenereringssystem, jf. artikel 2, stk. 6 og 10, i  

 direktiv, eller ved hjælp af elektronisk dataudveksling (EDI) som  

 defineret i artikel 2 i Kommissionens henstilling 1994/820/EF af  

 19. oktober 1994 om de retlige aspekter af elektronisk  

 dataudveksling 21) , når  

 kontrakten om denne udveksling fastsætter, at der skal anvendes  

 procedurer, som garanterer ægtheden af dataenes oprindelse og deres  

 integritet; medlemsstaterne kan dog i henhold til betingelser, de selv  

 fastsætter, bestemme, at en supplerende oversigt på papir er  

 nødvendig.
Fakturaer kan dog fremsendes ad elektronisk vej efter andre metoder  

 under forudsætning af, at den eller de berørte medlemsstater  

 accepterer disse.
Kommissionen vil senest den 31. december 2008  

 forelægge en rapport om, og om nødvendigt forslag til,  

 ændring af betingelserne for elektronisk fakturering for at tage hensyn  

 til den eventuelle fremtidige teknologiske udvikling på dette  

 område.
Medlemsstaterne kan ikke kræve, at de afgiftspligtige personer,  

 der leverer goder eller tjenesteydelser på deres område, opfylder  

 andre forpligtelser eller formaliteter, når de benytter elektronisk  

 fremsendelse af fakturaer.
De kan dog indtil 31. december 2005  

 fastsætte, at der for anvendelse af nævnte system kræves  

 forudgående meddelelse.
 Medlemsstaterne kan fastsætte specifikke krav i  

 tilfælde af, at fakturaer vedrørende levering af goder eller  

 tjenesteydelser på deres område udstedes elektronisk fra  

 et land, med hvilket der ikke findes noget retligt instrument  

 vedrørende gensidig bistand med en retsvirkning, der svarer til  

 reglerne i direktiv 76/308/EØF og 77/799/EØF og forordning  

 (EØF) nr. 218/92.
 Hvad angår partier omfattende flere fakturaer, der fremsendes ad  

 elektronisk vej til samme modtager, kan oplysninger, som er fælles for  

 de forskellige fakturaer, blot angives én gang, for så vidt der  

 for hver faktura er adgang til samtlige oplysninger.
 d)	Enhver afgiftspligtig person skal sørge for oplagring af  

 kopier af fakturaer, som udstedes af ham selv, af hans kunde eller i hans  

 navn og for hans regning af en tredjeperson samt af fakturaer, som han har  

 modtaget.
Med henblik på dette direktiv kan afgiftspligtige personer  

 bestemme oplagringsstedet på den betingelse, at de uden unødig  

 forsinkelse stiller alle således oplagrede fakturaer eller oplysninger  

 til rådighed for de kompetente myndigheder på disses anmodning.  

 Medlemsstaterne kan dog bestemme, at afgiftspligtige personer, der er  

 etableret på deres område, skal meddele dem oplagringsstedet,  

 når det ligger uden for deres område.
Medlemsstaterne kan  

 desuden bestemme, at afgiftspligtige personer, der er etableret  

 på deres område, skal oplagre fakturaer, som de selv har udstedt,  

 eller som er udstedt af en kunde eller i deres navn og for deres regning af  

 en tredjeperson, samt alle modtagne fakturaer inden for landets  

 grænser, når oplagringen ikke foretages ad elektronisk vej med  

 deraf følgende fuld onlineadgang til de pågældende  

 oplysninger.
Der skal i hele oplagringsperioden være sikkerhed for  

 ægtheden af fakturaernes oprindelse, deres læsbarhed og  

 integriteten af deres indhold.
For så vidt angår de i litra c),  

 tredje afsnit, omhandlede fakturaer må der ikke ændres i  

 oplysningerne, som skal være læsbare i hele den fastsatte  

 periode.
 Medlemsstaterne fastsætter, hvor længe afgiftspligtige  

 personer skal sørge for oplagring af fakturaer vedrørende  

 levering af goder eller tjenesteydelser på deres område, og hvor  

 længe afgiftspligtige personer, der er etableret på deres  

 område, skal oplagre fakturaer, som de har modtaget.
For at sikre overholdelsen af betingelserne i tredje afsnit kan de i  

 fjerde afsnit nævnte medlemsstater kræve, at fakturaerne oplagres  

 i den originale form, på papir eller elektronisk, hvori de blev  

 fremsendt.
De kan ligeledes kræve, at når fakturaerne oplagres  

 elektronisk, skal dataene til sikring af ægtheden af oprindelsen og  

 integriteten af indholdet af hver faktura også oplagres.
 De i fjerde afsnit nævnte medlemsstater kan fastsætte  

 specifikke krav om forbud mod eller begrænsning af
oplagring af fakturaer i et land, med hvilket der ikke findes noget  

 retligt instrument vedrørende gensidig bistand med en retsvirkning,  

 der svarer til reglerne i direktiv 76/308/EØF og 77/799/EØF og  

 forordning (EØF) nr. 218/92 og til den i artikel 22a omhandlede  

 ret til elektronisk adgang, downloading og anvendelse.
 Medlemsstaterne kan på betingelser, som de selv  

 fastsætter, indføre pligt til oplagring af fakturaer, som  

 ikke-afgiftspligtige personer har modtaget.
 e)	I litra c) og d) forstås ved fremsendelse og oplagring af en  

 faktura »ad elektronisk vej« fremsendelse eller tilrådighedsstillelse  

 for kunden og oplagring ved hjælp af elektronisk databehandlingsudstyr  

 (herunder digital komprimering) og datalagringsudstyr, hvor der anvendes  

 tråd, radio, optiske midler eller andre elektromagnetiske midler.
 Med henblik på dette direktiv accepterer medlemsstaterne som  

 faktura ethvert dokument eller enhver meddelelse i papirform eller  

 elektronisk form, der opfylder betingelserne i dette stykke.
 3) Følgende afsnit indsættes i stk. 8:
»Muligheden i første afsnit kan ikke anvendes til at  

 pålægge forpligtelser ud over dem, der er fastsat i  

 stk. 3.« 4) Følgende afsnit indsættes i stk. 9, litra a):
»Med forbehold af de i litra d) fastsatte bestemmelser kan medlemsstaterne  

 imidlertid ikke dispensere de i tredje led nævnte afgiftspligtige  

 personer fra forpligtelserne i artikel 22, stk. 3.« 5) Følgende tekst indsættes som stk. 9, litra  

 d):
 »d)	Med forbehold af samrådsproceduren med det i artikel 29  

 nævnte udvalg og under de betingelser, medlemsstaterne selv måtte  

 fastsætte, kan de bestemme, at fakturaer vedrørende goder eller  

 tjenesteydelser, der leveres på deres område, ikke behøver  

 at opfylde de i stk. 3, litra b), omtalte betingelser under  

 følgende forudsætninger:
hvis fakturabeløbet er lille, eller hvis handels- eller administrationspraksis i den  

 pågældende erhvervssektor eller de tekniske vilkår for  

 udstedelse af fakturaerne gør det vanskeligt at overholde samtlige  

 forpligtelser i stk. 3, litra b).
 Fakturaerne skal under alle omstændigheder indeholde  

 følgende:
udstedelsesdato identifikation af den afgiftspligtige person identifikation af, hvilken type goder eller tjenesteydelser der er  

 blevet leveret angivelse af afgiftsbeløbet eller de nødvendige  

 oplysninger til beregning deraf.
Den forenkling, der er indeholdt i dette litra, kan dog ikke anvendes  

 ved transaktioner som omhandlet i stk. 4, litra c).« 6) Følgende tekst indsættes som stk. 9, litra  

 e):
 »e)	I tilfælde af, at medlemsstaterne gør brug af den  

 mulighed, de i medfør af litra a), tredje led, har for ikke at give  

 det i stk. 1, litra c), nævnte nummer til afgiftspligtige  

 personer, som ikke foretager nogen af de i stk. 4, litra c), omhandlede  

 transaktioner, skal fakturaen i stedet for leverandørens og kundens  

 registreringsnummer indeholde et andet nummer, et såkaldt  

 skatteregistreringsnummer, som defineret af de berørte  

 medlemsstater.
 De i første afsnit nævnte medlemsstater kan, hvis den  

 afgiftspligtige person har fået tildelt det nummer, der er omhandlet i  

 stk. 1, litra c), desuden bestemme, at fakturaen skal  

 indeholde:
det i stk. 1, litra c), nævnte nummer og  

 leverandørens skatteregistreringsnummer for så vidt angår  

 levering af tjenesteydelser som omhandlet i artikel 28b, punkt C, D, E og F,  

 og levering af goder som omhandlet i artikel 28c, punkt A, og punkt E, nr.  

 3, enten leverandørens skatteregistreringsnummer eller det i  

 stk. 1, litra c), nævnte nummer for så vidt angår  

 levering af andre goder eller tjenesteydelser.« Artikel 3 Følgende artikel indsættes:
»Artikel 22a Ret til adgang til fakturaer, der er oplagret elektronisk i en anden  

 medlemsstat.
Når en afgiftspligtig person oplagrer udstedte eller modtagne  

 fakturaer elektronisk, således at der sikres onlineadgang til dataene,  

 og oplagringsstedet er beliggende i en anden medlemsstat end den, hvor  

 vedkommende er etableret, har de kompetente myndigheder i  

 etableringsmedlemsstaten med henblik på dette direktiv ret til  

 elektronisk adgang til, downloading og anvendelse af disse fakturaer  

 inden for de grænser, der er fastsat i den afgiftspligtiges  

 etableringsmedlemsstats forskrifter, og i det omfang denne medlemsstat finder  

 det nødvendigt af kontrolhensyn.« Artikel 4 1) I artikel 10, stk. 2, tredje afsnit, første og tredje led,  

 udgår »eller af det dokument, der tjener som faktura«.
 2) I artikel 24, stk. 5, og i artikel 26a, punkt B, nr. 9,  

 udgår »eller i noget andet dokument , der tjener som faktura«.
 3) I artikel 26a, punkt C, stk. 4, udgår »eller et andet  

 tilsvarende dokument«.
 4) I artikel 28d, stk. 3, og stk. 4, andet afsnit, udgår  

 »eller et andet tilsvarende dokument« og »eller dokumentet«.
 5) I artikel 28g (som erstatter artikel 21 i samme direktiv) foretages  

 følgende ændring i artikel 21:
 I stk. 1, litra d), udgår »eller et dokument, der tjener  

 som faktura«.
 6) I artikel 28o, stk. 1, litra e), udgår »eller andre  

 tilsvarende dokumenter« .
Artikel 5 Medlemsstaterne sætter de nødvendige love og administrative  

 bestemmelser i kraft for at efterkomme dette direktiv med virkning fra den  

 l. januar 2004. De underretter straks Kommissionen herom.
Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen  

 fastsættes af medlemsstaterne.
Artikel 6 Dette direktiv træder i kraft på tyvendedagen efter  

 offentliggørelsen i De Europæiske Fællesskabers  

 Tidende.
Artikel 7 Dette direktiv er rettet til medlemsstaterne.
 Udfærdiget i Bruxelles, den 20. december 2001.
På Rådets vegne C.
PIQUÉ Formand 12)   EFT C 96 E af  

 27.3.2001, s. 145.
 13)   Udtalelse afgivet den  

 13.6.2001 (endnu ikke offentliggjort i EFT).
 14)   EFT C 193 af  

 10.7.2001, s. 53.
 15)   EFT L 145 af  

 13.6.1977, s. 1. Senest ændret ved direktiv 2001/4/EF (EFT L 22 af  

 24.1.2001, s. 17).
 16)   EFT L 281 af  

 23.11.1995, s. 31.
17)   EFT L 73 af 19.3.76,  

 s. 18. Senest ændret ved direktiv 2001/44/EF (EFT L 175 af 28.6.2001,  

 s. 17) 18)   EFT L 336 af  

 27.12.1977, s. 15. Senest ændret ved tiltrædelsesakten af  

 1994.
 19)   EFT L 24 af 1.2.1992,  

 s. 1.
 20)   EFT L 13 af 19.1.2000,  

 s. 12.
21)   EFT L 338 af  

 28.12.1994, s. 98.« Bilag D Lovforslaget sammenholdt med gældende lov Gældende formulering Lovforslaget § 1 I lov om merværdiafgift (momsloven), jf.  

 lovbekendtgørelse nr. 804 af 16. august 2000, som ændret ved § 2  

 i lov nr. 165 af 15. marts 2000, § 32 i lov nr. 1029 af 22. november 2000, §  

 3 i lov nr. 1299 af 20. december 2000, § 1 i lov nr. 1088 af 19. december  

 2001, § 1 i lov nr. 291af 15. maj 2002 og § 22 i lov nr. 409 af 16. juni  

 2002, foretages følgende ændringer:
 1. §§ 15, 16, 17 og 18 affattes således:
 § 15. Leveringsstedet for ydelser er her i landet, når  

 ydelsen leveres af en afgiftspligtig person, der her har etableret enten  

 stedet for sin økonomiske virksomhed eller et fast forretningssted,  

 hvorfra ydelsen leveres, eller i mangel heraf har bopæl eller  

 sædvanligt opholdssted her, jf. dog stk. 2 og §§ 16-21.
 "§ 15. Leveringsstedet for ydelser er her i landet, når  

 ydelsen leveres af en afgiftspligtig person, der her har etableret enten  

 stedet for sin økonomiske virksomhed eller et fast forretningssted,  

 hvorfra ydelsen leveres, eller i mangel heraf har bopæl eller  

 sædvanligt opholdssted her, jf. dog stk. 2-4 og §§ 16-21.
 Stk. 2. Leveringsstedet for udlejning af transportmidler  

 er ikke her i landet, hvis transportmidlet udelukkende benyttes uden for  

 EU.
Stk. 2. Leveringsstedet er her i landet for de i nr. 1-11  

 nævnte ydelser, der leveres fra et andet EU-land til en afgiftspligtig  

 person her i landet.
For de i nr. 1-10 nævnte ydelser er  

 leveringsstedet dog ikke her i landet, hvis ydelsen faktisk benyttes eller  

 udnyttes uden for EU.
 1)	Hel eller delvis overdragelse af ophavsrettigheder,  

 patentrettigheder, licensrettigheder, retten til varemærker,  

 fællesmærker og mønstre og andre lignende  

 rettigheder.
 2)	Reklameydelser.
 3)	Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser, databehandling og meddelelse af oplysninger.
 4)	Påtagelse af forpligtelse til helt eller delvis at undlade  

 udøvelse af en erhvervsmæssig virksomhed eller brug af en af de  

 rettigheder, der er nævnt i dette stykke.
 5)	Bank-, finansierings- og forsikringsvirksomhed, bortset fra  

 udlejning af bankbokse.
 6)	Levering af arbejdskraft.
 7)	Udlejning af løsøregenstande, bortset fra  

 transportmidler.
 8)	Ydelser, der udføres af formidlere, som handler i andres navn  

 og for andres regning, når formidlerens virksomhed vedrører  

 levering af ydelser som nævnt i dette stykke.
 9)	Teleydelser.
 10)	Radio- og tv-spredningstjenester.
 11)	Elektronisk leverede tjenesteydelser, herunder blandt andet  

 levering af web-steder, fjernvedligeholdelse af software og hardware,  

 levering og ajourføring af software, levering af billeder, tekster og  

 information og tilrådighedsstillelse af databaser, levering af musik  

 eller film, spil, herunder hasardspil eller spil om penge, udsendelser eller  

 politiske, kulturelle og kunstneriske begivenheder, sportsbegivenheder,  

 videnskabelige begivenheder eller underholdning.
 Stk. 3. Leveringsstedet for de ydelser, der er  

 nævnt i stk. 2, og som leveres fra steder uden for EU, er her i landet  

 i følgende tilfælde:
 1)	Når de i stk. 2, nr. 1-10, nævnte ydelser leveres til en  

 aftager her i landet, hvis ydelsen faktisk benyttes eller udnyttes her i  

 landet.
 2)	Når de i stk. 2, nr. 11, nævnte ydelser leveres til en  

 aftager her i landet.
 Stk. 4. Leveringsstedet for de ydelser, der er  

 nævnt i stk. 2, og som leveres af en afgiftspligtig person her i  

 landet, er ikke her i landet i følgende tilfælde:
 1)	Når de i stk. 2, nr. 1-10, nævnte ydelser leveres til en  

 aftager her i landet, hvis ydelsen faktisk benyttes eller udnyttes uden for  

 EU.
 2)	Når ydelserne leveres til en afgiftspligtig person i et andet  

 EU-land.
 3)	Når de i stk. 2, nr. 1-10, nævnte ydelser leveres til en  

 ikke afgiftspligtig person i et andet EU-land, hvis ydelsen faktisk benyttes  

 eller udnyttes uden for EU.
 4)	Når de i stk. 2, nr. 1-10, nævnte ydelser leveres til en  

 aftager uden for EU, medmindre ydelsen faktisk benyttes eller udnyttes her i  

 landet.
 5)	Når de i stk. 2, nr. 11, nævnte ydelser leveres til en  

 aftager uden for EU.
§ 16. Leveringsstedet for ydelser er her i landet, når  

 ydelsen vedrører fast ejendom, der er beliggende her, herunder ydelser  

 fra ejendomsmæglere, ejendomshandlere og sagkyndige, samt arkitekters  

 og tilsynsførendes ydelser vedrørende forberedelse eller  

 samordning af byggearbejder.
Leveringsstedet for ydelser vedrørende  

 fast ejendom, der er beliggende i udlandet, er ikke her i landet.
 § 16. Leveringsstedet for udlejning af transportmidler er ikke her  

 i landet, hvis transportmidlet faktisk benyttes uden for EU, jf. § 15, stk.  

 1.
 Stk. 2. Leveringsstedet for udlejning af transportmidler  

 til en afgiftspligtig person er her i landet, når ydelsen leveres af en  

 afgiftspligtig person uden for EU, og transportmidlet faktisk benyttes her i  

 landet.
 § 17. Leveringsstedet for følgende ydelser er her i landet,  

 når ydelsen faktisk præsteres her, og ikke her i landet,  

 når ydelsen faktisk præsteres i udlandet:
 1)	Aktiviteter inden for kunst og kultur, sport, underholdning,  

 undervisning, videnskab og lign.
 2)	Sagkyndig vurdering af løsøregenstande, jf. dog stk.  

 2.
 3)	Arbejde udført på løsøregenstande, jf.  

 dog stk. 2.
§ 17. Leveringsstedet for ydelser er her i landet, når  

 ydelsen vedrører fast ejendom, der er beliggende her, herunder ydelser  

 fra ejendomsmæglere, ejendomshandlere og sagkyndige, samt arkitekters  

 og tilsynsførendes ydelser vedrørende forberedelse eller  

 samordning af byggearbejder.
Leveringsstedet for ydelser vedrørende  

 fast ejendom, der er beliggende i udlandet, er ikke her i landet.
Stk. 2. Leveringsstedet for sagkyndig vurdering af  

 løsøregenstande samt arbejde udført på  

 løsøregenstande er ikke her i landet, når aftageren af  

 ydelsen er registreret for merværdiafgift i et andet EU-land, og  

 varerne forsendes eller transporteres til udlandet.
Leveringsstedet er dog  

 her i landet, når ydelsen præsteres i et andet EU-land og varen  

 forsendes eller transporteres ud af det pågældende EU-land,  

 når aftageren af ydelsen er registret her.
 § 18. Leveringsstedet er her i landet for følgende ydelser,  

 som leveres til aftagere her i landet, eller som leveres her fra landet, jf.  

 dog stk. 2 og 3:
 § 18. Leveringsstedet for følgende ydelser er her i landet,  

 når ydelsen faktisk præsteres her, og ikke her i landet,  

 når ydelsen faktisk præsteres i udlandet:
 1) 	Hel eller delvis overdragelse af ophavsrettigheder,  

 patentrettigheder, licensrettigheder, retten til varemærker,  

 fællesmærker og mønstre og andre lignende  

 rettigheder.
 1)	Aktiviteter inden for kunst og kultur, sport, underholdning,  

 undervisning, videnskab og lignende.
 2) 	Reklameydelser.
 2)	Sagkyndig vurdering af løsøregenstande, jf. dog stk.  

 2.
 3) 	Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser, databehandling og meddelelse af oplysninger.
 3)	Arbejde udført på løsøregenstande, jf.  

 dog stk. 2.
 4) 	Påtagelse af forpligtelse til helt eller delvis at undlade  

 udøvelse af en erhvervsmæssig virksomhed eller brug af en af de  

 rettigheder, der er omhandlet i dette stykke.
 5) 	Bank-, finansierings- og forsikringsvirksomhed, bortset fra  

 udlejning af bankbokse.
 6) 	Levering af arbejdskraft.
 7) 	Udlejning af løsøregenstande, bortset fra  

 transportmidler.
 8) 	Ydelser, der udføres af formidlere, som handler i andres  

 navn og for andres regning, når formidlerens virksomhed vedrører  

 levering af ydelser som omhandlet i dette stykke.
 9) 	Teleydelser.
 Stk. 2. Leveringsstedet, når de i stk. 1 omhandlede  

 ydelser leveres til aftagere her i landet, er ikke her i landet i  

 følgende tilfælde:
Stk. 2. Leveringsstedet for sagkyndig vurdering af  

 løsøregenstande samt arbejde udført på  

 løsøregenstande er ikke her i landet, når aftageren af  

 ydelsen er registreret for merværdiafgift i et andet EU-land og varerne  

 forsendes eller transporteres til udlandet.
Leveringsstedet er dog her i  

 landet, når ydelsen præsteres i et andet EU-land og varen  

 forsendes eller transporteres ud af det pågældende EU-land,  

 når aftageren af ydelsen er registreret her.".
 1)	Når ydelsen udelukkende benyttes eller udnyttes uden for  

 EU.
 2)	Når ydelsen leveres fra steder inden for EU til ikke  

 afgiftspligtige personer her i landet.
 Stk. 3. Leveringsstedet, når de i stk. 1 omhandlede  

 ydelser leveres her fra landet, er ikke her i landet i følgende  

 tilfælde:
 1)	Når ydelsen leveres til afgiftspligtige personer i andre  

 EU-lande.
 2)	Når ydelsen leveres til ikke registrerede aftagere her i  

 landet og ydelsen udelukkende benyttes eller udnyttes uden for EU.
 3)	Når ydelsen leveres til aftagere uden for EU og ydelsen  

 udelukkende benyttes eller udnyttes uden for EU.
 § 21. Leveringsstedet for ydelser bortset fra de i § 18 omhandlede,  

 der leveres af formidlere, som handler i andres navn og for andres regning,  

 fastsættes efter følgende regler:
 2. I § 21 ændres "§ 18" til: "§ 15,  

 stk. 2".
 1)	Ved transport af varer mellem to EU-lande fastsættes  

 leveringsstedet i overensstemmelse med § 19, stk. 2.
 2)	Ved ydelser som lastning, losning, omladning og lign. knyttet til  

 transport af varer mellem to EU-lande fastsættes leveringsstedet i  

 overensstemmelse med § 20, stk. 2.
3)	Ved andre formidlingsydelser end omhandlet i nr. 1 og 2 er  

 leveringsstedet her i landet, når formidlingsydelsen vedrører en  

 transaktion, der er afgiftspligtig her, medmindre aftageren af  

 formidlingsydelsen er registreret for merværdiafgift i et andet  

 EU-land.
Leveringsstedet er ligeledes her i landet, når  

 formidlingsydelsen vedrører en transaktion, der er afgiftspligtig i et  

 andet EU-land, hvis aftageren af formidlingsydelsen er registreret her.
 3. I § 21, nr. 3, ændres to steder "er  

 afgiftspligtig" til: "foretages".
§ 42. - - - Stk. 2-4. - - - Stk. 5. Grundlaget for fradrag efter stk. 4 er inden for  

 de første 3 år fra køretøjets første  

 indregistrering 2 pct. pr. måned af den for køretøjet  

 betalte registreringsafgift her i landet og 1 pct. pr. måned i  

 følgende år.
Hvis et køretøj har været i  

 brug inden registreringen, eller hvis første registreringstidspunkt  

 ikke kan fastslås, regnes perioden nævnt i 1. pkt. fra  

 køretøjets fremstillingstidspunkt.
Såfremt  

 registreringsafgiftsbeløbet er ukendt, anvendes i stedet 55 pct. af  

 udlejerens anskaffelsespris inkl. afgifter for køretøjet.  

 Skatteministeren kan fastsætte nærmere regler for fakturering af  

 fradraget.
Stk. 6-7. - - - 4. § 42, stk. 5, sidste pkt., affattes således:
 "Skatteministeren kan fastsætte nærmere  

 regler om udlejers pligt til at give oplysninger til brug for beregning af  

 fradraget.".
§ 52. Enhver registreret virksomhed skal for levering af varer og  

 ydelser bortset fra de af § 13 omfattede udstede en faktura til modtageren.  

 Såfremt en del af en samlet leverance kræves betalt, inden  

 leverancen er afsluttet, skal der udstedes særskilt faktura for denne  

 del.
Faktureringspligten anses for opfyldt, såfremt modtageren udsteder  

 et afregningsbilag.
Udstederen af afregningsbilaget skal sikre sig, at  

 leverandøren er en registreret virksomhed.
Skatteministeren kan  

 fastsætte nærmere regler om krav til faktureringen, herunder om  

 fravigelse af fakturakravene for bestemte typer af salg samt fastsætte  

 begrænsninger for anvendelsen af afregningsbilag.
 5. § 52 ophæves og i stedet indsættes:
 "§ 52. Enhver registreret  

 virksomhed skal for levering af varer og ydelser bortset fra de af § 13  

 omfattede udstede en faktura til modtageren (kunden). Hvis hele eller en del  

 af en leverance kræves betalt, inden leverancen er afsluttet, skal der  

 udstedes særskilt faktura herfor.
Stk. 2. Sker der efter fakturaens udstedelse returnering  

 af varer, skal der udstedes kreditnota.
Det samme gælder, hvis  

 leverandøren efter fakturaens udstedelse giver afslag i prisen.
Finder  

 efterbetaling sted, skal der udstedes faktura for efterbetalingen.
Stk. 2. Faktureringspligten anses for opfyldt, hvis den  

 registrerede virksomheds kunde udsteder en faktura.
Det er en betingelse, at  

 der foreligger en forud indgået aftale mellem den registrerede  

 virksomhed og kunden, og at der er fastlagt en fremgangsmåde, hvorefter  

 den registrerede virksomhed godkender hver enkelt faktura.
Stk. 3. Virksomheder, der ikke er registreret, samt  

 registrerede virksomheder, der leverer ikke-afgiftspligtige varer og ydelser,  

 må ikke på fakturaer anføre afgiftsbeløb eller  

 anden angivelse af, at fakturabeløbet indbefatter afgift.
Modtager  

 virksomheden afregningsbilag, hvorpå der er anført  

 afgiftsbeløb eller anden angivelse af, at afregningen indbefatter  

 afgift, skal virksomheden gøre den, der har udstedt afregningsbilaget,  

 opmærksom herpå og tilbagebetale modtagne  

 afgiftsbeløb.
 Stk. 3. Faktureringspligten anses også for opfyldt,  

 hvis en tredjeperson i den registrerede virksomheds navn og for dennes  

 regning udsteder en faktura til modtageren af varen eller  

 tjenesteydelsen.
Stk. 4. Virksomheder, der i strid med stk. 3 på en  

 faktura anfører afgiftsbeløb eller anden angivelse af, at  

 fakturabeløbet indbefatter afgift, skal indbetale  

 afgiftsbeløbet til de statslige told- og skattemyndigheder.
Det samme  

 gælder, hvis en virksomhed på en faktura anfører afgift  

 med et for stort beløb eller på en faktura over leverancer,  

 hvoraf der ikke skal betales afgift, anfører afgiftsbeløb eller  

 anden angivelse af, at fakturabeløbet indbefatter afgift.
Indbetaling  

 kan dog undlades, hvis fejlen berigtiges over for køberen.
 Stk. 4. Skatteministeren kan fastsætte  

 nærmere regler om krav til faktureringen som nævnt i stk. 1-3,  

 herunder om fravigelse af fakturakravene for bestemte typer af salg.
 Stk. 5. Ved prisangivelser for varer og ydelser skal det  

 tydeligt tilkendegives, hvis prisen ikke indbefatter afgift efter denne  

 lov.
Stk. 5. Sker der efter fakturaens udstedelse returnering  

 af varer, skal der udstedes kreditnota.
Det samme gælder, hvis  

 leverandøren efter fakturaens udstedelse giver afslag i prisen.
Finder  

 efterbetaling sted, skal der udstedes faktura for efterbetalingen.
 Stk. 6. Kopi af fakturaer og kreditnotaer samt modtagne  

 afregningsbilag skal opbevares af leverandøren.
Stk. 6. Virksomheder, der ikke er registreret, samt  

 registrerede virksomheder, der leverer ikke-afgiftspligtige varer og ydelser,  

 må ikke på fakturaen anføre afgiftsbeløb eller  

 anden angivelse af, at fakturabeløbet indbefatter afgift.
Modtager  

 virksomheden en af en kunde eller en tredjeperson udstedt faktura,  

 hvorpå der er anført afgiftsbeløb eller anden angivelse  

 af, at afregningen indbefatter afgift, skal virksomheden gøre den, der  

 har udstedt fakturaen, opmærksom herpå og tilbagebetale modtagne  

 afgiftsbeløb.
Stk. 7. Virksomheder, der i strid med stk. 6 på en  

 faktura anfører afgiftsbeløb eller anden angivelse af, at  

 fakturabeløbet indbefatter afgift, skal indbetale  

 afgiftsbeløbet til de statslige told- og skattemyndigheder.
Det samme  

 gælder, hvis en virksomhed på en faktura anfører afgift  

 med et for stort beløb eller på en faktura over leverancer,  

 hvoraf der ikke skal betales afgift, anfører afgiftsbeløb eller  

 anden angivelse af, at fakturabeløbet indbefatter afgift.
Indbetaling  

 kan dog undlades, hvis fejlen berigtiges over for køberen.
 Stk. 8. Ved prisangivelser for varer og ydelser skal det  

 tydeligt tilkendegives, hvis prisen ikke indbefatter afgift efter denne  

 lov.
§ 52 a.
Enhver registreret virksomhed skal sørge for  

 opbevaring af kopier af fakturaer, som udstedes af virksomheden selv, af  

 virksomhedens kunde eller af en tredjeperson, og for opbevaring af  

 kreditnotaer samt af fakturaer, som virksomheden har modtaget, jf. § 52.
Stk. 2. En virksomhed kan opbevare udstedte eller  

 modtagne elektroniske fakturaer i et andet land på betingelse af, at  

 virksomheden meddeler de statslige told- og skattemyndigheder  

 opbevaringsstedet.
Herudover skal opbevaring i et andet land af elektroniske  

 fakturaer ske på de betingelser, som er nævnt i stk. 3 og 4.
 Stk. 3. Med henblik på kontrol har de statslige  

 told- og skattemyndigheder efter anmodning til enhver tid og uden  

 unødig forsinkelse ret til fuld elektronisk onlineadgang, downloading  

 og anvendelse af udstedte eller modtagne fakturaer, som en virksomhed  

 opbevarer ad elektronisk vej i et andet land.
 Stk. 4. Opbevaring af elektroniske fakturaer kan ikke ske  

 i et land uden for EU, med hvilket der ikke findes noget retligt instrument  

 vedrørende gensidig bistand med en retsvirkning, der svarer til  

 reglerne i direktiv 76/308/EØF og 77/799/EØF og forordning  

 (EØF) nr. 218/92 og til den i stk. 3 nævnte ret til elektronisk  

 adgang, downloading og anvendelse.".
 6. Kapitel 16 affattes således:
Kapitel 16 Særlige bestemmelser vedrørende landbrug og  

 fiskeri m.v.
"Kapitel 16 Særordning for tredjelandsvirksomheder, der leverer  

 elektroniske tjenesteydelser til ikke afgiftspligtige personer inden for  

 EU.
 § 66.(Ophævet).
 § 66. En tredjelandsvirksomhed, jf. stk. 2, litra a, der leverer  

 tjenesteydelser som nævnt i § 15, stk. 2, nr. 11, kan vælge at  

 tilslutte sig særordningen for tredjelandsvirksomheder, der leverer  

 elektroniske tjenesteydelser til ikke afgiftspligtige personer inden for  

 EU.
 Stk. 2. Ved anvendelse af reglerne om særordningen  

 forstås ved:
 a)	"tredjelandsvirksomhed", en afgiftspligtig person, som hverken har  

 etableret hjemstedet for sin virksomhed eller har et fast forretningssted  

 inden for EUs område, og som ikke på anden måde  

 kræves momsregistreret i et EU-land.
 b)	"elektroniske tjenesteydelser" og "elektronisk  

 leverede tjenesteydelser", de tjenesteydelser, der henvises til i § 15,  

 stk. 2, nr. 11.
 c)	"identifikationsmedlemsland", det medlemsland, som  

 tredjelandsvirksomheden vælger at kontakte for at anmelde,  

 hvornår virksomhed som afgiftspligtig inden for EUs område  

 påbegyndes efter reglerne om særordningen.
 d)	"forbrugsmedlemsland", det medlemsland, hvor leveringen af  

 elektroniske tjenesteydelser til ikke afgiftspligtige personer anses for at  

 finde sted.
 e)	"afgiftsangivelse", en angivelse, som indeholder de  

 oplysninger, der er nødvendige for at fastlægge det  

 afgiftsbeløb, der skal opkræves i hvert medlemsland.
Stk. 3. En tredjelandsvirksomhed, som ønsker at  

 tilslutte sig særordningen med Danmark som identifikationsmedlemsland,  

 skal til de statslige told- og skattemyndigheder anmelde påbegyndelse  

 af virksomhed som afgiftspligtig inden for EU.
Virksomheden skal endvidere  

 anmelde ændring og ophør af virksomhed, hvis denne ikke mere er  

 omfattet af særordningen.
Anmeldelser skal ske elektronisk.
Stk. 4. Når en tredjelandsvirksomhed har tilsluttet  

 sig særordningen, finder ordningen anvendelse på alle  

 virksomhedens leveringer af elektroniske tjenesteydelser til ikke  

 afgiftspligtige personer inden for EU.
De i 1. pkt. nævnte leveringer  

 beskattes med forbrugsmedlemslandets afgiftssats (normalsatsen).
 Stk. 5. Tredjelandsvirksomheden afmeldes og udelukkes fra  

 særordningen, hvis:
a)	tredjelandsvirksomheden meddeler, at denne ikke længere  

 præsterer elektroniske tjenesteydelser, eller b)	det på anden måde kan antages, at  

 tredjelandsvirksomhedens afgiftspligtige aktiviteter er bragt til  

 ophør, eller c)	tredjelandsvirksomheden ikke længere opfylder betingelserne  

 for at anvende særordningen, eller d)	tredjelandsvirksomheden til stadighed undlader at rette sig efter  

 reglerne for særordningen.
Stk. 6. Tredjelandsvirksomheden skal med udgangspunkt i  

 det efter stk. 8 førte regnskab til de statslige told- og  

 skattemyndigheder elektronisk indsende en afgiftsangivelse for hvert kvartal  

 (afgiftsperiode), uanset om der er leveret elektroniske tjenesteydelser eller  

 ej.
Angivelsen skal indsendes inden for 20 dage efter udgangen af den  

 afgiftsperiode, som angivelsen vedrører.
Tredjelandsvirksomheden skal  

 indbetale afgiften til de statslige told- og skattemyndigheder, samtidig med  

 at afgiftsangivelsen indsendes.
 Stk. 7. Tredjelandsvirksomheden kan få godtgjort  

 afgift efter reglerne i § 45, stk. 1.
Stk. 8. Med henblik på, at de statslige told- og  

 skattemyndigheder kan fastslå, at den i stk. 6 nævnte angivelse  

 er korrekt, skal tredjelandsvirksomheden føre et regnskab med de  

 transaktioner, der er omfattet af særordningen.
Dette regnskab skal  

 efter anmodning fra de statslige told- og skattemyndigheder gøres  

 elektronisk tilgængeligt for disse myndigheder.
Dette skal ske inden  

 for en tidsfrist, som de statslige told- og skattemyndigheder  

 fastsætter i anmodningen.
Regnskabet skal opbevares i en periode  

 på ti år fra udgangen af det år, hvor transaktionen blev  

 foretaget.
 Stk. 9. Skatteministeren kan fastsætte  

 nærmere regler om særordningen for tredjelandsvirksomheder, der  

 leverer elektroniske tjenesteydelser til ikke afgiftspligtige personer inden  

 for EU.".
 § 67. (Ophævet).
 § 68. (Ophævet).
