Direktoratet skal herved meddele, at tjenestestederne for fremtiden kan  

 godtgøre hjemrejser i forbindelse med udstationering, således at man  

 udbetaler udgifterne til hjemrejse hver 14. dag mod at få udleveret  

 månedskort fra offentlig befordring mellem hjemsted og udstationeringssted.  

 Det vil således ikke længere være påkrævet at modtage billetdokumentation for  

 hver enkelt rejse.
Dokumentationen (månedskortet) skal afkræves hver måned og  

 vedlægges udbetalingsbilaget.
Direktoratet skal endvidere meddele, at der i enkeltstående tilfælde -  

 efter forud indhentet tilladelse fra direktoratet i hvert enkelt tilfælde -  

 vil være mulighed for at tjenesterejse til og fra udstationeringsstedet, også  

 i forbindelse med hjemrejser under udstationering (hver 14. dag), vil kunne  

 foretages i egen bil efter laveste kilometertakst.
Tilladelsen vil normalt  

 kun blive givet, hvor anvendelse af offentlige transportmidler i det enkelte  

 tilfælde vil være særlig tidskrævende.
 E.B.
 Jon Johnsen.
 Kriminalforsorgens institutioner og afdelinger.
