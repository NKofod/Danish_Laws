 I Energistyrelsens bekendtgørelse nr. 283 af 31. maj 1986 om statstilskud  

 til udnyttelse af vedvarende energikilder m.v. er det i § 5 a gjort til en  

 betingelse for statstilskud, at ejeren af vindmølleanlægget har bopæl i den  

 kommune, hvori vindmøllen etableres eller indenfor en afstand af 10 km fra  

 denne.
 For at opnå overensstemmelse mellem tilskudsreglerne og  

 beskatningsreglerne ændres ordlyden af SD-cirkulære 1985 nr. 15, pkt. 3 til  

 følgende:
 3. Ejeren bor udenfor forsyningsområdet.
De foran anførte regler gælder for vindmølleejere, der bor inden for  

 forsyningsområdet for det elselskab, der aftager strømmen, eller i samme  

 kommune, hvori vindmøllen etableres eller inden for en afstand af 10 km fra  

 vindmøllen.
Opfylder ejeren ikke et af de nævnte bopælskrav er ejeren ikke  

 omfattet af cirkulærets regler, og vindmølledriften behandles da efter de  

 almindelige regler for opgørelse af overskud ved erhvervsmæssig virksomhed.
 Ikrafttræden:
 Cirkulæret har virkning fra den 1. januar 1986, og gælder vindmøller eller  

 andele af sådanne anskaffet fra og med denne dato.
