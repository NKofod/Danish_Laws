Landsskatteretskendelse veder. kantinemoms (skole) Klagen skyldes, at klageren er anset for  

 pligtig til at opgøre indgående afgift af indkøb til kantinedrift efter  

 momslovens § 38 efter en omsætningsfordeling, hvor modtagne statstilskud skal  

 medregnes ved opgørelsen af klagerens samlede omsætning.
Landsskatterettens afgørelse Regionens afgørelse ændres.
Sagens oplysninger Klageren (herefter benævnt skolen) er en  

 selvejende institution, som modtager offentlig støtte.
Skolen har bl.a. til  

 formål  

 at tilbyde undervisning inden for erhvervsuddannelserne,  

 herunder også at drive indtægtsgivende  

 virksomhed, og har bl.a. tilknyttet et skolehjem til  

 undervisningsvirksomheden.
Optagelse af elever på skolehjemmet og  

 opkrævning af betaling for kost og logi m.v. er sket i henhold til  

 bekendtgørelse  

 om optagelse af elever på skolehjem og elevbetaling.
Skolen har elever, der  

 enten ikke betaler for ophold, eller elever, der delvist betaler for ophold.  

 Skolehjemseleverne betaler ikke for den undervisning, de modtager på skolen.
Skolen har i den omhandlede periode  

 modtaget tilskud i henhold til den dagældende lov om erhvervsskoler, § 12,  

 stk.  

 2, 1. pkt., 1. og 2. led, § 12, stk. 3, og § 14, stk. 1. Hertil kommer mindre  

 tilskud vedrørende arbejdsmarkedsuddannelser, hvilke tilskud i opbygning m.v.  

 efter det af repræsentanten oplyste svarer til de øvrige tilskud.
Hvad angår  

 skolehjemmet  

 har skolen i perioden modtaget tilskud i henhold til § 13 i lov om  

 erhvervsskoler.
Skolen driver egen kantine, der betjener  

 såvel skolehjemselever som øvrige elever og ansatte m.fl.
Værdien af  

 forplejningen til skolehjemselever, hvoraf skolen ikke opkræver moms,  

 registreres særskilt og bogføres på egen konto.
Kantinens øvrige omsætning er  

 opdelt i almindeligt kantinesalg og salg i forbindelse med interne  

 arrangementer m.m.
Skolen har hidtil opgjort og afregnet  

 købs- og salgsmoms vedrørende kantinen efter den tidligere praksis vedrørende  

 kantinemoms.
Salgsmomsen er således beregnet som 20 % af kantinens samlede  

 omsætning med fradrag af bespisning af skolehjemelever tillagt 11,58 %.  

 Købsmomsen er beregnet som 71,08 % af den beregnede salgsmoms.
Regionens afgørelse Med virkning fra den 1. januar 2001 skal  

 skolen ved indkøb til såvel momspligtige som momsfri kantineaktiviteter  

 opgøre  

 fradrag for indgående moms efter momslovens § 38, stk. 1, efter en  

 omsætningsfordeling,  

 hvor modtagne statstilskud skal medregnes ved opgørelsen af skolens samlede  

 omsætning.
På baggrund af Landsskatterettens  

 kendelse af 22. december 1999 vedrørende tilbagebetaling af kantinemoms, er  

 den  

 tidligere anvendte særlige metode for opgørelse af momstilsvaret i  

 erhvervsskolers  

 kantiner, hvor der bespises såvel skolehjemselever som øvrige elever og  

 ansatte  

 m.fl., i sin helhed anset for bortfaldet.
Der er således ikke længere en  

 begrundelse for at opretholde den særlige beregningsmåde for den udgående  

 moms,  

 der kunne beregnes som 20 % af omsætningen med et generelt tillæg på 11,58 %.
Samtidig må den særlige regel, hvorefter  

 købsmomsen i disse kantiner kunne opgøres som 71,08 % af det beregnede  

 salgsmomsbeløb også anses for bortfaldet.
Da det kun er beregningsmetoden,  

 der  

 anses for bortfaldet, skal der fortsat ske en opdeling i disse kantiners  

 momsfri bespisning af skolehjemselever og momspligtige salg til andre elever,  

 lærer m.fl.
Regionen anser ikke bortfaldet af den  

 tidligere anvendte særlige beregningsmetode i erhvervsskoler for en ændring  

 af  

 tidligere gældende praksis, der berettiger til en særlig fremadrettet frist  

 for  

 ikrafttrædelse.
Der er herved lagt til grund, at Told- og Skattestyrelsen ved  

 udstedelse af cirkulære nr. 7 af 7. marts 2001, åbnede mulighed for, at  

 virksomhederne kunne søge den for meget betalte kantinemoms tilbagebetalt  

 tilbage til 1. oktober 1994, herunder mulighed for regulering af ikke  

 tidligere  

 beregnet momsfradrag, jf. cirkulærets pkt. 7. Ønsker en virksomhed således  

 regulering af for meget betalt salgsmoms, må den tilsvarende også regulere  

 for  

 konsekvenserne af en ændret beregning af købsmomsen, og særligt når denne er  

 beregnet på grundlag af den oprindeligt opgjorte salgsmoms.
Reglerne om udtagning efter momslovens §  

 5 anses ikke for at kunne bringes i anvendelse i forbindelse med skolens  

 bespisning af skolehjemselever.
Der er herved lagt til grund, at skolen  

 allerede  

 på tidspunktet for indkøbet til brug for kantinens drift er vidende om, at  

 udgiften udgør en fællesudgift til anvendelse for såvel den momsfri  

 bespisning  

 af skolehjemselever som et momspligtigt salg til øvrige elever, ansatte m.fl.  

 Sådanne indkøb, som anvendes til både fradragsberettigede formål efter § 37  

 og  

 til andre formål i virksomheden, skal behandles efter reglerne i lovens § 38,  

 stk. 1, hvorefter der alene er delvis fradragsret ud fra en  

 omsætningsfordeling.
Yderligere anses den servering m.m., der  

 sker i skolens kantine for levering af tjenesteydelser, jf. herved  

 EU-domstolens dom i sagen C-231/94 Faaborg-Gelting-Linien A/S.
Reglen om  

 udtagning i momslovens § 5, stk. 1, vedrører alene varer, og reglen i § 5,  

 stk.  

 3, finder endvidere ikke anvendelse, da bespisning af skolehjemseleverne ikke  

 kan siges at være et til skolen uvedkommende formål.
Klagerens påstand og argumenter Repræsentanten har principalt fremsat  

 påstand om, at skolen har fuld fradragsret for moms ved indkøb af mad- og  

 drikkevarer,  

 der anvendes til produktion af varer, som dels videresælges med moms, og dels  

 udtages til brug for de momsfrie undervisningsaktiviteter.
Samtidig hermed  

 skal  

 der dog ved udtagningen betales moms af værdien af de udtagne varer, hvorved  

 der i princippet sker en tilbageførsel af den moms, der er fratrukket ved  

 indkøbet af råvarerne til de udtagne varer.
 Subsidiært er der fremsat påstand om, at  

 en eventuel fastholdelse af regionens afgørelse tidligst skal have virkning  

 fra  

 1. januar 2003.
Det er vedrørende den principale påstand  

 bl.a. anført, at det hidtidige momsfradrag på varer medgået til det  

 momspligtige varesalg i princippet er i overensstemmelse med momslovens  

 bestemmelser.
Skolen indkøber således råvarer m.v. til brug for fremstilling  

 af  

 madvarer, som herefter primært sælges med moms til dagskoleelever.
En mindre del af de producerede madvarer  

 videresælges dog ikke, men udtages derimod af skolen til brug for den  

 momsfrie  

 undervisning, som inkluderer bespisning af skolehjemselever.
Der er således  

 ikke tale om, at skolen leverer en kantineydelse til sig selv, men at der  

 blot  

 udtages færdigproducerede mad- og drikkevarer til brug for en momsfri  

 undervisningsydelse.  

 At der er tale om levering af varer og ikke ydelser fremgår af EF-domstolens  

 dom i sagen C-231/94 (Faaborg-Gelting Linien A/S), idet ingen af de i dommen  

 nævnte karakteristika er tilstede i denne sag.
Momsen på indkøbet af mad- og drikkevarer  

 kan fratrækkes fuldt ud, idet de fuldt ud anvendes til brug for momspligtige  

 leverancer.
Efter momslovens § 4 skal der betales moms af leverancer af varer  

 og ydelser mod betaling.
Særskilt salg af mad- og drikkevarer til elever og  

 lærere m.fl. skal således momses.
 Som leverancer mod vederlag sidestilles  

 bl.a. udtagning af varer til ikke fradragsberettiget anvendelse (momsfri  

 undervisning), når der er opnået fuld eller delvis momsfradrag ved indkøb,  

 fremstilling m.v. af de pågældende varer, jf. momslovens § 5, stk. 1.  

 Udtagning  

 af varer til brug for de momsfrie undervisningsydelser skal således  

 sidestilles  

 med en momspligtig vareleverance, og der er derfor fuld fradragsret for moms  

 af  

 de direkte relaterede vareindkøb, jf. momslovens § 37.
Ved udtagningen skal der betales moms af  

 varernes værdi, og der sker herved en tilbageførsel af den tidligere  

 fratrukne  

 moms vedrørende de udtagne varer.
Det momsmæssige nettoresultat vedrørende  

 indkøb af varer til videresalg/udtagning giver således det samme resultat som  

 den i ansøgningsperioden anvendte metode.
Det fælles momssystem har bl.a. til  

 formål at sikre, at momsen af indkøb til brug for momspligtige aktiviteter er  

 neutral for de momsregistrerede virksomheder.
Regionens afgørelse vil i givet  

 fald medføre, at skolen betaler moms af ca. 65 % af de udleverede mad- og  

 drikkevarer m.v., men at skolen kun kan fratrække moms af ca. 5 % af det  

 dertil  

 medgåede vareforbrug.
Med dette resultat er momsens neutralitet på ingen måde  

 sikret.
 Til støtte for den subsidiære påstand er  

 det bl.a. anført, at skolen indtil regionens afgørelse af 25. juni 2002 har  

 fulgt de af ToldSkat offentligt udmeldte retningslinier for opgørelse af  

 salgs-  

 og købsmoms i skolehjemskantiner.
Regionens afgørelse er en ændring af  

 hidtidig praksis på området og sker samtidig med tilbagevirkende kraft fra 1.  

 januar 2001. En ændring af hidtidig praksis kan  idet omfang der er  

 tale om en  

 bebyrdende ændring  kun få fremadrettet virkning og skal samtidig gives  

 med et  

 passende varsel, således at skolen administrativt og økonomisk har mulighed  

 for  

 at indrette sig efter de nye retningslinier.
Der er i den forbindelse bl.a.  

 henvist til Told- og Skattestyrelsens cirkulære nr. 2003-20, til Vestre  

 Landsrets dom af 18. oktober 1996, TfS 1996.838, og til spørgsmål nr.
S 2103  

 af  

 16. marts 2001 til skatteministeren og hans svar af 22. marts 2001.
Told- og Skattestyrelsen har på intet  

 tidspunkt klart tilkendegivet en ændring af hidtidig praksis for opgørelse af  

 købsmoms i skolehjemskantiner.
Først i SKM2003.322 TSS om fradragsret for  

 moms  

 ved bespisning af forretningsforbindelser nævnes, at skoler med  

 skolehjemselever som udgangspunkt skal opgøre fradragsretten for moms på  

 indkøb  

 af madvarer efter omsætningsfordelingen (nu ekskl. statstilskud).
Styrelsen tilkendegiver dog samtidig, at  

 skolerne i stedet kan vælge at udskille vareindkøbene, således at der sker en  

 opdeling på indkøb til skolehjemselever (ingen fradragsret) og indkøb til  

 momspligtigt  

 kantinesalg (fuld fradragsret). Klageren har ikke med tilbagevirkende kraft  

 mulighed  

 for at opdele indkøbene som udmeldt af styrelsen, idet man hidtil har gjort  

 brug af de tidligere ikke tilbagetrukne retningslinier fra styrelsen.
Der er  

 i  

 den forbindelse bl.a. henvist til brev af 13. november 1978 fra det daværende  

 Direktorat for Toldvæsenet til Erhvervsskolernes Skolehjemsudvalg, til  

 skolehjemsudvalgets skrivelse til skolehjemmene fra 1979 og til Toldvæsenets  

 vejledning fra oktober 1983.
Landsskatterettens bemærkninger og  

 begrundelse Efter momslovens § 37 kan registrerede  

 virksomheder ved opgørelsen af momstilsvaret som indgående moms fradrage  

 momsen  

 for virksomhedens indkøb m.v. af varer og ydelser, der udelukkende anvendes  

 til  

 brug for virksomhedens leverancer, som ikke er fritaget efter momslovens §  

 13.
 Efter momslovens § 38, stk. 1, kan en  

 registreret virksomhed for varer og ydelser, som anvendes både til  

 fradragsberettigede  

 formål og til andre formål i virksomheden, foretage fradrag for den del, der  

 forholdsmæssigt svarer til omsætningen i den registrerede del af  

 virksomheden.
 Retten bemærker, at der er tale om én  

 samlet aktivitet i form af kantinedrift, men således at virksomheden både  

 foretager momspligtige og i medfør af momslovens § 13 momsfritagne  

 leverancer.  

 Indkøbene til kantinevirksomheden sker derfor med henblik på anvendelse både  

 til fradragsberettigede formål og til andre formål i virksomheden.
 Det følger derfor af momslovens § 38,  

 stk. 1, at skolen alene har delvist fradrag for indkøb til brug for  

 kantineaktiviteten, idet indkøbene ikke udelukkende kan anses for anvendt til  

 brug for virksomhedens momspligtige leverancer.
 Retten finder, at det derfor er med  

 rette, at regionen har fundet, at virksomheden skal opgøre fradrag for indkøb  

 m.v. til brug for kantineaktiviteten efter momslovens § 38, stk. 1.  

 Repræsentantens påstand om, at skolen har fuldt fradrag efter momslovens §  

 37,  

 stk. 1, af indkøb m.v. til brug for kantineaktiviteten, kan derfor ikke tages  

 til følge.
Det følger af momslovens § 5, stk. 1, at  

 udtagning, herunder anvendelse, af varer fra virksomheden, såfremt der er  

 opnået fuldt eller delvis fradragsret ved indkøb, fremstilling m.v., af de  

 pågældende  

 varer, sidestilles med levering mod vederlag.
Det gælder, når udtagningen  

 sker  

 til privat brug for virksomhedens indehaver eller for dennes personale eller  

 til  

 vederlagsfri overdragelse eller i øvrigt til formål, som ikke vedrører den  

 registreringspligtige virksomheds levering af varer og ydelser.
Dog  

 sidestilles  

 udtagning af reklameartikler og lign. til en værdi af mindre end 100 kr.  

 ekskl.  

 afgift og vareprøver ikke med en levering.
 Det følger af momslovens § 5, stk. 3, at  

 udtagning af ydelser til privat brug for virksomhedens indehaver eller til  

 dennes personale eller i øvrigt til virksomheden uvedkommende formål  

 sidestilles med levering mod vederlag.
EF-domstolen fandt i sagen C-231/94  

 (Faaborg-Gelting Linien A/S), at restaurationsvirksomhed i henhold til 6.  

 momsdirektiv skulle anses for at udgøre tjenesteydelser.
Af dommens præmisser  

 13 og 14 fremgår følgende:
13. Det bemærkes, at levering af  

 spisevarer og drikkevarer til umiddelbar indtagelse på stedet er resultatet  

 af  

 en række tjenesteydelser, der omfatter alt fra tilberedningen af maden, til  

 den  

 faktisk serveres, hvortil kommer, at der stilles en infrastruktur til  

 rådighed  

 for gæsten, der omfatter såvel restaurationslokalet med tilhørende lokaler  

 (garderobe osv.) som møbler og service.
De personer, der konkret er  

 beskæftiget  

 med restaurationsvirksomheden, skal i påkommende tilfælde dække bord, rådgive  

 gæsten og give denne oplysninger om retterne eller om drikkevarerne, servere  

 ved bordet og endelig tage af bordet.
14. Det fremgår heraf, at  

 restaurationsvirksomhed karakteriseres af en række omstændigheder og  

 handlinger, af hvilke levering af næringsmidler kun udgør ét led, og som i  

 overvejende grad består af tjenesteydelser.
Restaurationsvirksomhed bør  

 derfor  

 anses for at være en tjenesteydelse i sjette direktiv artikel 6, stk.  

 1s  

 forstand.
Det modsatte er derimod tilfældet, såfremt transaktionen vedrører  

 spisevarer, der sælges ud af huset, hvortil der ikke er knyttet  

 tjenesteydelser, der skal ledsage indtagelse på stedet i passende  

 omgivelser. Retten må under hensyn til denne dom  

 efter en samlet vurdering lægge til grund, at skolens momsfritagne del af  

 kantineaktiviteten  

 består i levering af ydelser og ikke varer.
Selv om skolen til dels i den  

 henseende foretager vederlagsfri leveringer, jf. nedenfor, finder retten  

 således ikke, at der skal betales udtagningsmoms i forbindelse med disse  

 leveringer,  

 jf. herved momslovens § 5, stk. 1 og stk. 3, modsætningsvist, uanset der er  

 opnået delvist fradrag ved indkøb.
 Hvad angår den subsidiære påstand  

 bemærker retten bl.a., at Landsskatterettens kendelse af 22. december 1999  

 vedrørende kantinemoms er offentliggjort i TfS 2000.101. Allerede under  

 hensyn  

 hertil finder retten ikke, at regionens afgørelse, der har virkning fra den  

 1.  

 januar 2001, er udtryk for en ændring af praksis med tilbagevirkende kraft.
 Regionens afgørelse stadfæstes derfor på  

 dette punkt.
 Hvad angår opgørelsen af den samlede  

 omsætning i henhold til momslovens § 38, stk. 1, bemærker retten, at  

 Landsskatteretten  

 ved en afgørelse offentliggjort i SKM2003.43.LSR / TfS 2003, nr. 183, i et  

 lignende tilfælde har taget stilling til spørgsmålet for så vidt angår en  

 række  

 af de offentlige tilskud, skolen har oppebåret.
 Retten finder under hensyn hertil, at de  

 tilskud, som skolen har opnået i henhold til § 12, stk. 1, 1. pkt., 1. og 2.  

 led, § 13, stk. 3, og § 14, stk. 1, i den dagældende lov om erhvervsskoler,  

 ikke skal medregnes ved opgørelsen af skolens samlede omsætning.
 Hvad angår tilskud til skolehjem fremgår  

 følgende af § 13 i den dagældende lov om erhvervsskoler:
 § 13. Undervisningsministeren kan yde  

 tilskud til skolehjem, såfremt skolehjemmet drives af en skole godkendt efter  

 §  

 1 eller af en selvejende institution og er bolig for elever i  

 tilskudsberettigede uddannelser.
 Stk. 2. Undervisningsministeren  

 fastsætter regler om optagelse af elever og om elevernes betaling for kost og  

 logi på skolehjem, herunder betaling fra andre elever i erhvervsuddannelser.
Stk. 3. Tilskud efter stk. 1 fastsættes  

 ud fra skolehjemmets antal skolehjemsårselever og en takst pr.  

 skolehjemsårselev, der fastsættes på de årlige finanslove, for forskellige  

 grupper af elever.
Skolehjemselever, der betaler fuld pris for benyttelse af  

 skolehjemmet  

 i henhold til regler fastsat efter stk. 2, indgår ikke i tilskudsberegningen.
Stk. 4. Undervisningsministeren kan  

 fastsætte regler om kvalitetskrav til skolehjem. Efter erhvervsskolelovens § 19 kan  

 skoler omfattet af loven frit inden for deres formål disponere over statslige  

 tilskud og andre indtægter.
Da skolen er godkendt som erhvervsskole efter §  

 1,  

 stk. 1, i den dagældende erhvervsskolelov, må det antages, at skolen også  

 frit  

 har kunnet disponere over de tilskud, der er ydet i henhold til § 13. Disse  

 tilskud kan således ikke anses for tredjemandsbetaling for skolens levering  

 af  

 kost og logi til eleverne.
Tilskuddene skal således ikke indgå ved opgørelsen  

 af den delvise fradragsret efter § 38, stk. 1.
 Regionens afgørelse ændres derfor på dette  

 punkt.
