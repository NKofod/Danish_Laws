 Støttemodtager klager bl.a. over, at der ved opgørelse af  

 socialindkomsten medregnes det af arbejdsgiveren betalte pensionsbidrag.
 Nævnet giver, under henvisning til boligstøttelovens § 7 samt  

 socialindkomstlovens § 2, kommunen medhold.
 De har ved brev af 21. januar 1988 klaget over, at kommunen har nedsat  

 boligsikringen fra 1.113 kr. pr. måned til 766 kr. pr. måned.
 De har herudover klaget over, at kommunen kræver tilbagebetaling af for  

 meget udbetalt boligsikring for perioden 01.01. - 31.12.1987, i alt kr.  

 2.244.
 Deres sag har på grundlag af vedlagte redegørelse været behandlet i  

 amtsankenævnets møde den 9. december 1988.
Nævnet traf følgende AFGØRELSE:
 Vedr. tilbagebetalingen:
 Nævnet lagde til grund, at tilbagebetalingskravet alene skyldes Deres egne  

 økonomiske forhold.
 Nævnet var herefter enig med kommunen i, at De efter lov om boligstøtte §  

 41, stk. 2 skal tilbagebetale det for meget udbetalte for 1987, da Deres  

 faktiske husstandsindkomst overstiger den efter § 7, stk. 7 opgjorte indtægt  

 med mere end 10.000 kr.
Nævnet var endvidere enig med kommunen i, at der efter § 2, nr. 3 og 4 i  

 lov om socialindkomst bl.a. skal medtages beløb, der af en arbejdsgiver  

 indbetales til en pensionsordning som er oprettet som led i  

 ansættelsesforhold.
Nævnet stadfæstede denne del af afgørelsen.
 Vedr. nedsættelse af den aktuelle boligsikring fra 1.113 kr. til 766 kr.  

 pr. måned:
 Nævnet fandt grundlag for at ændre kommunens afgørelse om at nedsætte  

 Deres månedlige boligsikring fra 1.113 kr. til 766 kr.
 Beregningsgrundlaget for Deres boligsikring for 1988 er fremkommet på  

 baggrund af Deres egne oplysninger om Deres aktuelle månedsløn,  

 pensionsbidrag og fradrag.
 Kommunen har herefter foretaget fradrag for Deres to børn ifølge gældende  

 regler.
 Da Deres boligsikring er blevet beregnet på grundlag af den forventede  

 fremtidige indkomst fandt nævnet, at kommunen ligeledes skal tage hensyn til  

 Deres aktuelle fradrag på 11.800 kr.
 Beregningsgrundlaget er herefter 140.000 kr. som resulterer i en månedlig  

 boligsikring på 797 kr.
 Nævnet ændrede herefter denne del af kommunens afgørelse.
 Om muligheden for at klage, se vedlagte klagevejledning.
Med venlig hilsen R E D E G Ø R E L S E Ved brev af 21. januar 1988 er klaget over, at kommunen den 4. januar 1988  

 har nedsat boligsikringen fra 1.113,- kr. til 766,- kr. månedlig.
 Der er samtidig klaget over, at kommunen kræver tilbagebetaling af for  

 meget udbetalt boligsikring for perioden 1.1. - 31.12.87, i alt 2.244,- kr.
 Kommunen har den 18. februar 1988 fremsendt redegørelse og kopi af sagens  

 akter.
 Faktiske oplysninger:
Klager er en 34-årig kvinde, der har to hjemmeboende børn under 18 år.
 Vedr. tilbagebetalingen.
 Klager modtog i 1987 boligsikring til sin lejlighed på grundlag af den  

 forventede fremtidige indkomst efter boligstøttelovens § 7, stk. 8 (stk. 7  

 efter de nye regler gældende fra 1.7.87).
 Indtægten var oplyst til 139.779,- kr.
Den faktiske husstandsindkomst (socialindkomsten blev 152.438,- kr.) Da klagers indtægt oversteg beregningsgrundlaget med mindst 10.000 kr.  

 kræver kommunen tilbagebetaling af i alt 2.244 kr.
 Vedr. nedsættelse af den aktuelle boligsikring for 1988.
 Beregningsgrundlag for boligsikring i 1988 er ikke socialindkomsten for  

 1988 på 152.549 kr.
 Klager har i oplysningsskemaet indsendt i november 1987 oplyst at have:
 Kommunen bruger herefter et beregningsgrundlag på 164.730,- kr.
Den endelige husstandsindkomst som kommunen benytter til beregning af den  

 aktuelle boligsikring er herefter Beregningsgrundlaget for 87 har været en forventet indkomst på kr.  

 118.000,-.
 Sekretariatets beregninger af den aktuelle boligsikring for 1988.
 Kommunen bruger i sin beregning klagers opgivne indkomst 156.870 samt  

 pensionsbidrag 18.220 men ikke klagers fradrag 5.520 og 6.280 kr.
Klagers fradrag er tilsammen større (11.800 kr.) end det af kommunen benyttede fradrag på 10.360 kr.
Kommunens brug af det sidst opgjorte fradrag bevirker, at klagers beregningsgrundlag er for højt.
 Sekretariatet har herefter på grundlag af klagers tal beregnet boligstøtte  

 således:
 nedrundet til nærmeste 1.000 - 140.000 kr.
Indkomst til beregning kr. 140.000 Årlig husleje + 10 pct. - 36.205 Antal værelser i alt 3.
 Grænsebeløb (egenbetaling) jfr. § 18, stk. 1 - 15% af husstandsindkomsten  

 op til indkomstgrænsen på 115.500 kr. og 25% af resten.
Boligstøtte udgør herefter 75% af det beløb hvormed den årlige boligudgift  

 overstiger grænsebeløb jfr. § 18, stk. 3 Kommunens begrundelse:
 »Under henvisning til Deres brev af 22. januar d.å., kan man hermed  

 oplyse, at årsagen til at N.N. i 1987 har fået udbetalt for meget i  

 boligsikring, skyldes at den indkomst der ligger til grund for beregningen er  

 eksklusivt pensionsbidrag, og ifølge § 2 i lov om socialindkomst skal  

 pensionsordningen henregnes i socialindkomsten.
Det kan oplyses, at ans. i 1987 har fået udbetalt kr. 2.244, for meget i  

 boligsikring.
Beløbet fremkommer på følgende måde:
Der henvises til oplysningsskemaet som ans. har indsendt i november  

 1987.« Klagers begrundelse:
 »I forbindelse med bevilling/ændring af boligstøtte ønsker jeg hermed  

 at anke afgørelsen.
 Boligstøtten er nedsat fra 1.113 kr. til 766 kr.
Ved henvendelse til kommunen fik jeg den besked, at jeg også havde fået  

 for meget i 1987. De ville i januar/februar beregne, hvor meget jeg skulle  

 betale tilbage.
Hvis det skal betales f.eks. over 12 mdr., vil det sige en  

 nedgang på 700 kr./mdr., hvilket er temmelig meget for mig.
Han begrundede  

 det med, at til min samlede indkomst skulle lægges arbejdsgiverens  

 pensionsbidrag.
Det synes jeg er urimeligt, da det er nogle penge jeg først ser om ca. 30  

 år, og til den tid skal betale skat af.« Retsgrundlag: gældende for tilbagebetaling af boligsikring bevilget efter  

 1.7.1986.
Ifølge boligstøttelovens § 7, stk. 1 er husstandsindkomsten husstandens  

 samlede socialindkomst med de i stk. 2-8 nævnte afvigelser.
Efter § 7, stk. 7  

 anvendes den forventede fremtidige indkomst, når det må antages, at  

 husstandens indkomstforhold i boligstøtte vil afvige væsentligt fra den  

 indkomst, der beregnes efter stk. 2-6.
 Efter boligstøttelovens § 38, stk. 3 skal ansøgerne oplyse  

 kommunalbestyrelsen om alle forhold, der kan medføre nedsættelse eller  

 bortfald af boligstøtten.
Såfremt der i løbet af året sker en væsentlig og varig forhøjelse af den  

 husstandsindkomst, der er anvendt ved beregningen, skal boligstøtten  

 omberegnes med virkning fra begyndelsen af den måned, der følger nærmest  

 efter ændringens indtræden.
Det samme gælder, såfremt der i løbet af året  

 sker en mindskelse i antallet af børn i husstanden eller en nedsættelse af  

 lejen, jfr. boligstøttelovens § 40.
 § 41:
 Overstiger den faktiske husstandsindkomst den efter § 7, stk. 2-6,  

 beregnede husstandsindkomst med mindst 25 pct. og mindst 20.000 kr. skal  

 ansøgeren eller hans dødsbo tilbagebetale den for meget modtagne boligstøtte.
 Stk. 2: Overstiger den faktiske husstandsindkomst den efter § 7, stk. 7,  

 opgjorte indkomst med mindst 10.000 kr., skal ansøgeren eller hans dødsbo  

 tilbagebetale den for meget modtagne boligstøtte.
 Stk. 3: Stk. 1 og 2 finder ikke anvendelse, såfremt ansøgeren godtgør, at  

 han har givet kommunalbestyrelsen meddelelse om indkomstændringer udover de i  

 stk. 1-2 nævnte grænser.
 Stk. 4: Har ansøgeren om andre forhold end nævnt i stk. 1 og 2 undladt at  

 give meddelelse som omhandlet i § 38, stk. 3, eller mod bedre vidende  

 uberettiget oppebåret boligstøtte, skal han eller hans dødsbo tilbagebetale  

 det beløb, der er oppebåret med urette.
 Retsgrundlag ved socialindkomst.
 Lov om socialindkomst § 2:
 Til socialindkomsten henregnes:
1) Enhver indkomst, der henføres til eller indgår i den skattepligtige  

 almindelige indkomst.
I indkomsten fragår udgifter til erhvervelse, sikring  

 eller vedligeholdelse af indkomsten samt andre fradrag, der er knyttet til  

 indkomsterhvervelsen og er fradragsberettigede ved opgørelse af den  

 skattepligtige almindelige indkomst, og som ikke omfattes af stk. 2. Dog  

 fragår ikke fradrag for forskudsafskrivninger eller henlæggelser til  

 investeringsfonds.
Varelagernedskrivninger indgår ikke i socialindkomsten.
 2) Ydelser uden tilbagebetalingspligt efter kapitel 9 og 10 i lov om  

 social bistand.
3) Beløbet, der af en arbejdsgiver indbetales til en pensionsordning, som  

 er oprettet som led i et ansættelsesforhold, og som er omfattet af  

 pensionsbeskatningslovens afsnit I, herunder beløb, der af en arbejdstagers  

 tidligere arbejdsgiver indbetales til en pensionsordning med løbende  

 udbetalinger.
Socialministeren kan fastsætte regler om, at der i beløbet  

 medregnes en arbejdsgivers ekstraordinære indskud, der ikke kan henføres  

 direkte til den enkelte arbejdstager.
De beløb, der er nævnt i 1. punktum,  

 nedsættes med bonus, der tilfalder arbejdsgiveren.
Socialministeren  

 fastsætter regler om nedsættelse med bonus, der ikke opgøres årligt eller  

 ikke kan henføres direkte til den enkelte arbejdstager.
4) En lønandel for personer, der er omfattet af en pensionsordning for  

 tjenestemænd i staten, folkeskolen og folkekirken og for kommunale  

 tjenestemænd samt for ansatte i stillinger, hvortil der er knyttet en  

 pensionsordning, der i det væsentlige giver rettigheder som lov nr. 292 af  

 18. juni 1969 om tjenestemandspension.
Lønandelen udgør 12 pct. af den  

 pensionsgivende løn inklusive dyrtids- og takstreguleringstillæg.
