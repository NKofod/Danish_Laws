I en sag om tilbagebetaling af for meget udbetalt børnetilskud fandt  

 ankestyrelsen, at § 1 i socialministeriets bekentgørelse nr. 455 af 23.  

 oktober 1980 om fravigelse af socialindkomsten ved beregning af børnetilskud  

 og ungdomsydelse ikke kunne finde anvendelse i den foreliggende situation,  

 hvor børnetilskuddet var beregnet ud fra den af familien i juni 1981 ændrede  

 socialindkomst, som var godkendt af kommunen.
Den ændrede socialindkomst var  

 i den foreliggende sag den forventede indkomst i 1981.
 Ankestyrelsen fandt, at lovgrundlaget var børnetilskudslovens § 34.
Efter oplysningerne om familiens faktiske indtægt i 1981 fandtes der  

 at være beregnet børnetilskud ud fra et for lavt indtægtsgrundlag, og der var  

 derfor som udgangspunkt grundlag for at kræve tilbagebetaling af det for  

 meget udbetalte børnetilskud.
Under hensyn til usikkerhed om anvendelse og  

 forståelse af reglerne om børnetilskud fandt ankestyrelsen imidlertid, at  

 familien ikke kunne anses at have modtaget børnetilskud mod bedre vidende,  

 jfr. lovens § 34, stk. 2.
 Det for meget udbetalte beløb kunne herefter ikke kræves  

 tilbagebetalt.
 REDEGØRELSE FOR SAGEN:
En gift ansøger søgte i juni 1981 om nedsættelse af socialindkomsten ved  

 beregning af børnetilskud.
Familiens socialindkomst var sat til 299.862 kr.  

 Hustruens socialindkomst skønnedes for 1981 at udgøre 72.000 kr., og mandens  

 socialindkomst skønnedes at ville udgøre 114.570 kr., ialt 186.570 kr.
 Det sociale udvalg lagde den ændrede socialinkomst til grund for  

 beregningen af børnetilskud.
Ved slutopgørelse for 1981 blev den skattepligtige indkomst for hustruen  

 beregnet til 77.816 kr. og for manden 139.472 kr., ialt 217.288 kr.
Der var  

 således tale om en stigning på ca. 16% i forhold til den tidligere ansatte  

 indkomst.
 Det sociale udvalg beregnede, at der var udbetalt 818 kr. for meget i  

 børnetilskud, som krævedes tilbagebetalt efter børnetilskudslovens § 34.
 Efter familiens klage til amtsankenævnet besluttede nævnet i februar 1984  

 at hjemvise sagen til det sociale udvalg til fornyet vurdering efter  

 børnetilskudslovens § 34. Det var nævnets opfattelse, at det sociale udvalg  

 nærmere skulle undersøge, fra hvilket tidspunkt indkomstforhøjelsen havde  

 fundet sted og fra dette tidspunkt foretage en omregning af  

 indkomstgrundlaget på årsbasis på samme måde som anført i § 1 i  

 socialministeriets bekendtgørelse nr. 455 af 23. oktober 1980. Såfremt der  

 herefter var tale om en indkomstforhøjelse, der kunne begrunde  

 tilbagebetaling, kunne dette først finde sted fra næstfølgende kvartal, alt  

 under forudsætning af at ydelserne var modtaget mod bedre vidende.
 Det sociale udvalg fastholdt i marts 1984 kravet om tilbagebetaling og  

 henviste til, at det af meddelelse om fravigelse fra socialindkomsten  

 fremgår, at hvis grundlaget for beregningen væsentligt og varigt ændres, skal  

 henvendelse ske til socialforvaltningen med henblik på at få foretaget en ny  

 beregning.
 AFGØRELSEN, DER KLAGES OVER:
Amtsankenævnet ophævede ved afgørelse af 7. juni 1984 socialudvalgets krav  

 om tilbagebetaling af for meget udbetalt børnetilskud i henhold til § 34 i  

 lov om børnetilskud og andre familieydelser.
Nævnet fandt ikke, at der var  

 grundlag for kravet, da indkomststigningen ikke udgjorde 40% af  

 socialindkomsten, jfr. socialministeriets bekendtgørelse af 23. oktober 1980,  

 § 1.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Lov om børnetilskud og andre familieydelser, § 3 a, og § 34.
 Socialministeriets bekendtgørelse nr. 455 af 23. oktober 1980 om  

 fravigelse af socialindkomsten ved beregning af børnetilskud og  

 ungdomsydelse.
 Socialministeriets cirkulære af 23. oktober 1980 om ændring af lov om  

 børnetilskud og andre familieydelser, pkt. 8 - 12.
 ANKESTYRELSENS AFGØRELSE:
Ankestyrelsen finder ikke, at § 1 i socialministeriets bekendtgørelse nr.  

 455 af 23. oktober 1980 om fravigelse af socialindkomsten ved beregning af  

 børnetilskud og ungdomsydelse kan finde anvendelse i den foreliggende  

 situation, hvor børnetilskud er beregnet ud fra den af familien i juni 1981  

 ændrede socialindkomst, som var godkendt af kommunen.
Den ændrede  

 socialindkomst var i det foreliggende tilfælde den forventede indkomst i  

 1981.
 Ankestyrelsen finder hefefter, at der ifølge det oplyste om familiens  

 faktiske indtægt i 1981 er beregnet børnetilskud ud fra et for lavt  

 indtægtsgrundlag, og at der derfor som udgangspunkt er grundlag for  

 tilbagebetaling af for meget udbetalt børnetilskud.
 Imidlertid finder ankestyrelsen under hensyn til usikkerhed om anvendelse  

 og forståelse af reglerne om børnetilskud, at familien ikke kan anses for at  

 have modtaget børnetilskuddet mod bedre vidende, jfr. lovens § 34, stk. 2.
 Ankestyrelsen finder herefter, at det for meget udbetalte beløb ikke kan  

 kræves tilbagebetalt.
