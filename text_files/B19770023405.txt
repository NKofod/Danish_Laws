(BSR-bekendtgørelsen) I henhold til § 14, stk. 6, i lov nr. 681 af 23. december 1975 om  

 arbejdsmiljø fastsættes:
 Godkendelse og opgaver.
§ 1.  Arbejdsministeren kan godkende  

 branchesikkerhedsråd, der er oprettet for at medvirke ved løsning af  

 sikkerheds- og sundhedsspørgsmål inden for en eller flere brancher.
Ansøgning  

 herom indsendes gennem direktoratet for arbejdstilsynet.
 Stk. 2.  Godkendelse efter stk. 1 forudsætter, at  

 branchesikkerhedsrådet er repræsentativt sammensat, således at rådet  

 repræsenterer såvel de forskellige arter af virksomheder som de forskellige  

 kategorier af beskæftigede.
 Stk. 3.  Før godkendelse af branchesikkerhedsråd skal  

 arbejdsmiljørådets udtalelse indhentes.
§ 2.  Et branchesikkerhedsråd har til opgave at Stk. 2.  Rådet kan nedsætte arbejdsudvalg og udpege  

 medlemmer til disse, også uden for rådets medlemskreds.
 Stk. 3.  Rådet afgiver hvert år til arbejdsmiljørådet og  

 til direktøren for arbejdstilsynet en beretning om udviklingen inden for  

 arbejdsmiljøområdet og om de forbedringer, som det finder ønskelige.
 Opbygning og sammensætning.
 § 3.  Branchesikkerhedsråd består af repræsentanter  

 for henholdsvis de ansatte, arbejdslederne og arbejdsgiverne.
 Stk. 2.  Repræsentanter og stedfortrædere udpeges af de  

 mest repræsentative organisationer for de i stk. 1 nævnte grupper.
Stk. 3.  Repræsentanter for det offentlige som  

 arbejdsgiver udpeges af finansministeren efter samråd med Amtsrådsforeningen  

 i Danmark.
Kommunernes Landsforening samt Københavns og Frederiksberg  

 kommuner.
§ 4.  Arbejdsmiljørådet nedsætter et permanent udvalg  

 til at følge og samordne branchesikkerhedsrådenes arbejde.
Arbejdstilsynet  

 deltager med en repræsentant i udvalgets møder.
 Konsulenttjeneste.
§ 5.  Arbejdsministeren kan yde et  

 branchesikkerhedsråd tilskud til branchesikkerhedskonsulenter, der enten  

 knyttes direkte til rådet eller til en eller flere af de organisationer, der  

 er repræsenteret gennem rådet.
Ansøgning herom indsendes gennem direktoratet  

 for arbejdstilsynet.
 § 6.  Ved branchesikkerhedskonsulenter forstås  

 personer, der af et branchesikkerhedsråd eller af de organisationer, der er  

 repræsenteret gennem dette, er antaget med den opgave at bistå  

 branchesikkerhedsrådet med løsning af dets opgaver, herunder medvirke ved  

 udarbejdelsen af branchens egne vejledninger om sikkerhed og sundhed og  

 deltage i oplysnings- og undervisningsvirksomhed om arbejdsmiljøproblemer.
 Branchesikkerhedskonsulenterne skal endvidere yde organisationerne og de  

 enkelte virksomheder vejledning om arbejdsmiljømæssige spørgsmål i det  

 omfang, disse ønsker det.
 Stk. 2.  Direktøren for arbejdstilsynet kan efter  

 forelæggelse for arbejdsmiljørådet fastsætte krav med hensyn til alder,  

 uddannelse og forudgående praktisk erfaring for personer, der skal virke som  

 branchesikkerhedskonsulenter.
 § 7.  Branchesikkerhedskonsulenter må ikke under nogen  

 form personligt have økonomisk interesse i køb eller salg af produkter,  

 materialer eller tjenesteydelser inden for deres ansættelsesområde.
 § 8.  Til delvis dækning af udgifterne ved aflønning  

 af branchesikkerhedskonsulenter kan rådet eller den ansættende organisation  

 opnå et statstilskud på 60 pct. af den udbetalte løn, dog at tilskud til  

 aflønning af en konsulent ikke kan overstige 75.000 kr. pr. år.
 Stk. 2.  De nævnte beløb forhøjes respektive nedsættes  

 pr. 1. april og 1. oktober med 624 kr. for hver fulde 3 points, hvormed det i  

 lov nr. 52 af 11. marts 1975 om ændring af lov om beregning af et  

 reguleringspristal fastsatte prisindeks, der har januar 1975 = 100, stiger  

 eller falder i forhold til 109.
 Stk. 3.  Til dækning af udgifter i forbindelse med  

 rejser og kørsel inden for landets grænser, herunder diæter ved rejser uden  

 for hjemstedet, kan der refunderes 50 pct. af udgiften beregnet efter regler  

 godkendt af arbejdsministeren efter forhandling med finansministeriet.
 Stk. 4.  Såfremt rådet eller den ansættende organisation  

 har indtægter ved sin konsulentvirksomhed, kan tilskuddet ikke overstige de  

 samlede omkostninger ved konsulentvirksomheden med fradrag af  

 konsulenttjenestens indtægter.
 § 9.  Den daglige administration af konsulentordningen  

 varetages af direktoratet for arbejdstilsynet, herunder godkendelse af den  

 enkelte konsulent, beregning og udbetaling af tilskud samt tilsyn med  

 overholdelse af bestemmelser og vilkår for ordningen.
 § 10.  Ansøgning om udbetaling af tilskud til  

 konsulentvirksomhed indsendes til direktoratet for arbejdstilsynet.
 Stk. 2.  Såfremt en konsulent fratræder sin stilling i  

 løbet af året, eller der i øvrigt sker ændringer i de forhold, hvorom der  

 tidligere er indsendt oplysninger, skal dette omgående meddeles til  

 direktoratet for arbejdstilsynet.
 Stk. 3.  En gang årligt skal der af vedkommende råd  

 eller organisation til direktoratet for arbejdstilsynet aflægges beretning om  

 den konsulentvirksomhed, hvortil der er ydet statstilskud.
§ 11.  Regnskabsåret er finansåret.
Direktoratet for  

 arbejdstilsynet kan dog tillade, at en anden periode anvendes.
Revideret  

 regnskab indsendes til direktoratet for arbejdstilsynet, der fastsætter  

 fristen for indsendelsen og nærmere regler for regnskabets udarbejdelse og  

 revision.
 Stk. 2.  Direktoratet for arbejdstilsynet er berettiget  

 til hos tilskudsmodtagende råd eller organisationer at indhente sådanne  

 oplysninger, som anses for at være af betydning til belysning af  

 konsulentvirksomheden og for godkendelse af regnskabet.
Stk. 3.  Udbetaling af tilskud finder sted på grundlag  

 af det af direktoratet for arbejdstilsynet godkendte regnskab.
Der kan dog  

 udbetales forskud på de i § 8, stk. 1, bevilgede tilskud for indtil eet  

 kvartal.
 Klageadgangen.
 § 12.  Arbejdstilsynets afgørelse kan indbringes for  

 arbejdsministeren inden 4 uger.
 Ikrafttræden.
 § 13.  Denne bekendtgørelse træder i kraft ved  

 bekendtgørelse i Lovtidende.
 Arbejdsministeriet, den 26. maj 1977.
 Erling Jensen.
 /Vibeke Lomholdt.
