Beretning afgivet af Sundhedsudvalget den 22.  

 september 2000 Beretning over Forslag til folketingsbeslutning om, at  

 tilsætningsstoffer og aromastoffer til tobak, der øger  

 rygningens omfang, ikke længere kan tillades [af Frank Aaen (EL) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 sundhedsministeren, som denne har besvaret skriftligt.
 Idet udvalget udtrykker tilfredshed med, at ministeren nu  

 har igangsat en undersøgelse af tilsætningsstoffer til tobak,  

 opfordres ministeren til at sikre, at tilsætningsstoffer, der efter  

 undersøgelsen måtte vise sig at forstærke rygernes  

 afhængighed af tobak eller på anden måde øger  

 tobakkens sundhedsskadelige virkninger, fjernes.
