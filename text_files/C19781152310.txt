 Justitsministeriet har i en række sager fået forelagt spørgsmålet om  

 lovligheden af såkaldte »cykelbiler«.
 De pågældende køretøjer har været indrettet til to, tre, fire eller seks  

 personer, og således at personerne har skullet sidde to og to eller tre og  

 tre ved siden af hinanden.
 Efter færdselslovens § 68, stk. 3, kan justitsministeren forbyde brugen af  

 et køretøj, såfremt færdselssikkerhedsmæssige hensyn gør det påkrævet.
I de sager, som justitsministeriet har fået forelagt vedrørende  

 »cykelbiler«, har man fundet, at brugen af dem ville indebære en  

 færdselssikkerhedsmæssig risiko, idet de på grund af deres størrelse og  

 hastighed ikke vil kunne tilpasse sig den øvrige trafik.
Justitsministeriet  

 har derfor i disse sager forbudt brug af »cykelbiler« på områder,  

 der er omfattet af færdselsloven.
Undtaget fra forbudet har været kørsel på  

 egentlige strandarealer.
 På denne baggrund skal man anmode om, at sager vedrørende brug af  

 »cykelbiler« forelægges justitsministeriet med henblik på eventuel  

 nedlæggelse af forbud.
P.
M.
V.
 E.B.
H.C.
Abildtrup Til politiet.
