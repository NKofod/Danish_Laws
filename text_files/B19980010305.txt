 I medfør af § 24 i lov om folkekirkens økonomi, jf. lovbekendtgørelse nr.  

 537 af 24. juni 1997, meddeles:
 § 1.  Kirkeministeren har godkendt følgende vedtægt om  

 samarbejde mellem provstiudvalg:
Vedtægt nr. 1. for provstiudvalgene for Helsingør Domprovsti samt  

 Ballerup-Værløse, Fredensborg, Frederikssund, Frederiksværk, Gentofte,  

 Gladsaxe-Herlev, Glostrup, Hillerød, Høje Taastrup, Kgs.
Lyngby og  

 Rødovre-Hvidovre provstier om en særlig tilskudsordning vedrørende  

 finansiering af udgifter til istandsættelse af Helsingør Stifts Domkirke § 2.  Den i § 1 nævnte samarbejdsvedtægt indebærer, at  

 menighedsrådene i Helsingør Stift som en ny kategori af udgifter i  

 tilslutning til dem, der er opregnet i § 2, stk. 1, i lov om folkekirkens  

 økonomi, kan budgettere med tilskud til domkirken.
 Stk. 2.  Vedtægten trådte i kraft 1. januar 1998 og  

 gælder indtil 31. marts 2001. Vedtægten er fremlagt på kirkekontorerne i de  

 nævnte provstier.
