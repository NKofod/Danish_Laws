I medfør af § 85 i lov nr. 1072 af 20. december 1995 om værdipapirhandel m.v., fastsættes:
§ 1.  Værdipapirhandlere, fondsbørser,  

 clearingcentraler, værdipapircentraler, kontoførende institutter,  

 autoriserede markedspladser, samt autoriserede pengemarkedsmæglere og  

 værdipapirmæglere dækker udgifterne ved Fondsrådets og Finanstilsynets virke  

 efter lov om værdipapirhandel.
Udgifterne ved lovens administration  

 fastsættes af Finanstilsynet på grundlag af aktivitetsmæssige opgørelser.
 Stk. 2.  Udgifterne i henhold til stk. 1 opdeles i  

 udgifter til virksomhedstilsyn m.v. og udgifter til tilsynets øvrige  

 virksomhed.
 Stk. 3.  For så vidt angår udgifterne til  

 Finanstilsynets virksomhedstilsyn m.v. fordeles disse mellem de enkelte  

 fondsbørser, clearingcentraler, værdipapircentraler (inkl. kontoførende  

 institutter), autoriserede markedspladser, samt autoriserede  

 pengemarkedsmæglere og værdipapirmæglere.
Stk. 4.  Øvrige udgifter til Fondsrådets og  

 Finanstilsynets virke fordeles mellem værdipapirhandlerne, dvs.  

 pengeinstitutter, fondsmæglerselskaber, realkreditinstitutter og  

 kreditinstitutterne med særlig tilladelse efter disse gruppers indbyrdes  

 størrelsesforhold.
Afgiften, der pålægges de enkelte værdipapirhandlere,  

 indgår i den afgift, som Finanstilsynet opkræver i medfør af lov om banker og  

 sparekasser m.v., lov om fondsmæglerselskaber samt realkreditloven.
 Stk. 5.  Bidraget fra de enkelte fondsbørser,  

 clearingcentraler, værdipapircentraler, autoriserede markedspladser, samt  

 autoriserede pengemarkedsmæglere og værdipapirmæglere kan ikke fastsættes til  

 et lavere beløb end 15.000 kr. årligt.
 § 2.  Bekendtgørelsen træder i kraft den 18. december  

 1996 og har virkning fra den 1. januar 1996.
