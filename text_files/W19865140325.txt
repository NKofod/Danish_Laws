 Boligstøttemodtager havde undladt at give kommunen oplysninger om  

 ansøgning om førtidspension og andre ændringer i indtægtsgrundlaget.
 Amtsankenævnet fandt, at tilbagebetalingskrav kunne stadfæstes med  

 henvisning til hjemmel i dansk rets almindelige regler om tilbagebetaling i  

 dobbelt forsørgelsessituationer.
Bygge- og Boligstyrelsen stadfæstede tilbagebetalingskravet med  

 henvisning til, at støttemodtageren ikke kunne anses at have opfyldt sin  

 oplysningspligt over for kommunen.
Styrelsen lagde dog samtidig til grund, at  

 der i boligstøtteloven er gjort udtømmende op med, under hvilke betingelser  

 boligstøtte vil kunne kræves, og et krav om tilbagebetaling kunne derfor  

 efter styrelsens opfattelse ikke fremsættes med hjemmel i almindelige  

 retsgrundsætninger.
Boligstyrelsen har i dag skrevet følgende til: N.N.
 »I brev af 20. oktober 1986 har De klaget over, at Amtsankenævnet for  

 Århus Amt har stadfæstet Århus Kommunes afgørelse, hvorefter De på baggrund  

 af en tilkendelse af højeste førtidspension pr. 1. februar 1984 skal  

 tilbagebetale for meget udbetalt boligydelse for perioden 1. januar 1985 -  

 30. januar 1986 med 4.036 kr.
 Det fremgår af sagen, at De i ovennævnte periode modtog i alt 4.036 kr. i  

 boligydelse.
 Deres bolig er en lejet 2-værelses lejlighed, hvor husstanden består af  

 Dem alene.
 Boligydelsen blev beregnet på grundlag af en opreguleret socialindkomst,  

 som efter nedrunding udgjorde 63.000 kr. i 1985 og 74.000 kr. i 1986.
 Boligydelsen blev endvidere beregnet på baggrund af en årlig leje, som  

 beløb sig til 13.306 kr.
 Århus Kommune fik i oktober 1985 oplyst, at De var blevet tilkendt højeste  

 førtidspension med virkning fra 1. februar 1984.
 Århus Kommune har herefter omregnet Deres boligydelse og har krævet hele  

 den i perioden 1. januar 1985 - 30. januar 1986 udbetalte boligydelse, 4.036  

 kr., tilbagebetalt.
 Amtsankenævnet for Århus Amt har i afgørelse af 30. september 1986  

 stadfæstet Århus Kommunes afgørelse.
 Amtsankenævnet fandt, at der i dansk rets almindelige regler om  

 tilbagebetaling i dobbeltforsørgelses-situationer er hjemmel til at stadfæste  

 det rejste krav.
 Boligstyrelsen skal i denne anledning meddele, at Amtsankenævnets  

 afgørelse ikke kan indbringes for anden administrativ myndighed.  

 Boligministeren kan dog optage en sag til behandling, når det skønnes, at  

 sagen er af principiel betydning.
 Spørgsmålet om, hvorvidt der med hjemmel i dansk rets almindelige regler  

 om tilbagebetaling kan rejses det omhandlede tilbagebetalingskrav, er efter  

 Boligstyrelsens opfattelse et spørgsmål af principiel betydning, hvorfor  

 styrelsen har optaget Deres sag til behandling.
 Boligstyrelsen finder, at der i boligstøttelovem er gjort udtømmende op  

 med, under hvilke betingelser boligstøtte vil kunne kræves tilbagebetalt, og  

 et krav om tilbagebetaling kan derfor efter Boligstyrelsens opfattelse ikke  

 fremsættes med hjemmel i almindelige retsgrundsætninger.
 Det fremgår af den dagældende boligstøttelovs § 38, stk. 3, at ansøgere  

 skal oplyse kommumalbestyrelsen om alle forhold, der kan medføre nedsættelse  

 eller bortfald af boligstøtten.
 Det fremgår endvidere af den dagældende boligstøttelovs § 41, at såfremt  

 ansøgere har undladt at give meddelelse som omhandlet i § 38, stk. 3, eller i  

 øvrigt mod bedre vidende uberettiget har oppebåret boligstøtte, skal det  

 beløb, der er oppebåret med urette, tilbagebetales.
 Århus Kommune har til brug for sagens behandling oplyst, at De hverken har  

 givet kommunen meddelelse om Deres ansøgning om førtidspension i januar 1984  

 eller i øvrigt har givet kommunen andre oplysninger om ændringer i Deres  

 indtægtsgrundlag.
 Århus Kommune har derfor ikke haft mulighed for på tidspunktet for Deres  

 ansøgning om pension at udbetale Deres boligydelse med et forbehold om senere  

 regulering.
 Boligstyrelsen har på denne baggrund efter en nærmere gennemgang af sagen  

 besluttet at stadfæste Amtsankenævnet for Århus Amt's afgørelse, idet det  

 ikke fremgår af sagen, at De har opfyldt Deres oplysningspligt over for Århus  

 Kommune.
Afslutningsvis skal Boligstyrelsen meddele, at der ikke i loven er hjemmel  

 til at frafalde krav om tilbagebetaling af for meget udbetalt boligsikring,  

 og at spørgsmålet om, hvorvidt tilbagebetaling skal ske kontant, afdragsvis  

 eller ved modregning i løbende boligsikring, afgøres endeligt af  

 kommunalbestyrelsen.
Tilbagebetalingen bør dog, uanset hvorledes den sker,  

 afpasses efter boligsikringsmodtagerens økonomiske muligheder.« 2. Til orientering, idet der henvises til j.nr. 904-8-86.
 3. Til orientering, idet der henvises til sagsnr. 280624-0942.
