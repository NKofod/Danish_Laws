Skrivelse med orientering om ændring af  

 bekendtgørelse om social pension (Til samtlige kommuner m.fl.) Som følge af ændringer  

 i lov om social pension ved lov nr. 1115 af 29. december 1999  

 (Efterlevelseshjælp, ophævelse af efterlevelsespension m.v.) og  

 lov nr. 1116 af 29. december 1999 (Ophør af pensionsudbetaling  

 på dødsfaldstidspunktet) er der foretaget  

 konsekvensændringer af bekendtgørelse om social pension.
 De vedtagne ændringer træder ligesom  

 ændringerne af loven i kraft den 1. april 2000 og har virkning for de  

 tilfælde, hvor dødsfaldet indtræder den 1. april 2000  

 eller senere.
 Indholdet af ændringerne:
 Ændringerne er konsekvenser af, at udbetaling af  

 pension fremover ophører med virkning fra dagen efter pensionistens  

 dødsfald, jf. lovens § 33, stk. 3.
 Afslutningsvis henvises til orienteringsskrivelse af 17.  

 december 1999, hvori der nærmere orienteres om ændringerne i lov  

 om social pension.
 Kopi af Bekendtgørelse om ændring af  

 bekendtgørelse om social pension vedlægges til orientering.
Socialministeriet, den 20. marts  

 2000 Leif Sondrup Bilag 1 Bekendtgørelse om ændring af  

 bekendtgørelse om social pension (Ophør af pensionsudbetaling på  

 dødsfaldstidspunktet) § 1 I Socialministeriets bekendtgørelse nr. 1046 af 17. december 1997  

 om social pension som ændret ved bekendtgørelse nr. 42 af 22.  

 januar 1999 foretages følgende ændring:
 1. I § 30, stk. 3, indsættes  

 efter 1. pkt.:
» 2. § 40 affattes således:
»§ 40. Det beløb, der udbetales til en efterlevende  

 ægtefælle efter lovens § 33, stk. 4-5, samt tilbagebetaling  

 efter lovens § 33, stk. 6, svarer til det nettobeløb, som  

 tidligere er blevet udbetalt efter indeholdelse af A-skat hos den nu  

 afdøde.« 3. § 41, stk. 1-3, affattes således:
» Stk. 2. Kommunen skal tilbageføre pension for  

 perioden efter pensionistens dødsfald, hvis pensionen er  

 bogført på pensionistens konto i et pengeinstitut,  

 dødsfaldet indtræder inden dispositionsdagen og både  

 tilbagekaldelsen og den faktiske tilbageførsel kan ske inden  

 dispositionsdatoen.
For personer med fast bopæl i udlandet kan  

 tilbageførsel ske også efter dispositionsdatoen.
Stk. 3. Hvis pensionen ikke kan tilbageføres efter  

 stk. 2, skal kommunalbestyrelsen kræve det for meget udbetalte tilbage  

 efter reglerne i lovens § 33, stk. 6-7.« § 2 Bekendtgørelsen træder i kraft den 1. april 2000 og har  

 virkning for de tilfælde, hvor dødsfaldet indtræder den 1.  

 april 2000 eller senere.
