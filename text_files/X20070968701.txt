Medarbejderaktier  supplerende aftaler Spørgsmål Svar Beskrivelse af  

 de faktiske forhold Koncernen har et  

 igangværende medarbejderoptionsprogram omfattet af ligningslovens §  

 28.
 I henhold til  

 optionsaftalerne har medarbejderne ret til at købe et bestemt antal aktier  

 til  

 en given kurs.
 Der er tale om  

 et optionsprogram, hvor medarbejderne har ret til køb af eksisterende aktier.  

 Aktieoptionerne omfattes af ligningslovens § 28.
 A A/S  

 påtænker at ændre sin kapitalstruktur ved nedenstående to beslutninger:
 Som udgangspunkt  

 påtænkes begge kapitalændringer gennemført, men det kan eventuelt komme på  

 tale  

 kun at gennemføre en af kapitalændringerne.
Ifølge  

 optionsprogrammet er den enkelte medarbejder tildelt retten til at erhverve  

 et  

 bestemt antal aktier á nom.
X kr. til en bestemt købskurs.
Der står intet i  

 optionsaftalerne om, hvorledes der skal forholdes i relation til eventuelle  

 kapitalændringer i A A/S.
Såfremt optionsaftalerne ikke ændres i forbindelse  

 med de nævnte kapitalændringer, vil værdien af optionerne falde væsentligt  

 eller helt bortfalde som følge af kapitalændringerne.
Såfremt begge  

 kapitalændringer gennemføres vil værdien af en enkelt aktie efter  

 kapitalændringerne således være udvandet til en ¼.
Derfor påtænker A A/S ved  

 et  

 tillæg til optionsaftalerne at give den enkelte medarbejder ret til i stedet  

 at  

 købe 4 gange så mange aktier, hvor prisen for den enkelte aktie til gengæld  

 kun  

 er ¼.
Herefter vil medarbejderne økonomisk være stillet som før  

 kapitalændringerne.
Såfremt kun en  

 af kapitalændringerne gennemføres vil værdien af en enkelt aktie efter  

 kapitalændringerne  

 være udvandet til halvdelen, hvorfor A A/S i dette tilfælde ved en ændring af  

 optionsaftalerne vil give den enkelte medarbejder ret til i stedet at købe  

 dobbelt så mange aktier, hvor prisen for den enkelte aktie til gengæld kun er  

 halvdelen.          &nbsp  

 ;           &nbsp  

 ;           &nbsp  

 ;       

             &nbsp  

 ; Spørgers opfattelse ifølge anmodning og bemærkninger til sagsfremstilling Ad spørgsmål 1 og 2 Hvis begge  

 kapitalændringer gennemføres, må det alt andet lige forventes, at kursen for  

 en  

 aktie falder med faktor 4.
Hver aktieoption  

 giver medarbejderen en ret til at erhverve et bestemt antal aktier for en  

 bestemt  

 pris, der er lavere end den nuværende værdi af hver aktie.
Det fremgår ikke  

 af  

 optionsaftalerne, at der skal foretages reguleringer i forbindelse med  

 eventuelle kapitalændringer i selskabet.
Hvis  

 optionsaftalerne ikke ændres i forbindelse med de nævnte kapitalændringer,  

 vil  

 værdien af optionerne falde væsentligt eller helt bortfalde som følge af  

 kapitalændringerne.
De pågældende medarbejdere vil således blive økonomisk  

 dårligere stillet, såfremt kapitalændringerne gennemføres, hvilket ikke på  

 nogen måde er tilsigtet fra selskabets side.
Det kan ikke  

 afvises, at selskabet vil blive mødt af erstatningskrav fra medarbejdernes  

 side  

 og at medarbejderne vil få medhold i, at selskabet som følge af  

 kapitalændringerne er forpligtet til at ændre vilkårene for optionerne, så de  

 bevarer værdien.
Det kan således ikke udelukkes, at medarbejderne allerede  

 har  

 et retskrav på at få gennemført de korrektioner af optionsaftalerne, som  

 ønskes  

 gennemført som følge af kapitalændringerne.
På denne  

 baggrund finder selskabet det åbenbart, at der skal ske korrektioner af de  

 indgåede optionsaftaler, således at værdien af disse er uændret for  

 medarbejderne.
Der er således ikke tale om væsentlige ændringer af aftalerne  

 til gunst for medarbejderne.
Beskatningsniveau og -tidspunkt fastholdes og  

 udnyttelse beskattes fortsat som personlig indkomst. Ændringerne sikrer  

 udelukkende, at medarbejderne ikke stilles dårligere end hidtil.
Såfremt  

 dette  

 udløser skattemæssige konsekvenser for medarbejderne vil det reelt gøre det  

 umuligt for selskabet at foretage de ønskede kapitalændringer.
Ny skattemæssig  

 lovgivning Efter praksis  

 vil væsentlige ændringer i optionsaftaler normalt blive betragtet som en  

 afståelse af den oprindelige option og tildeling af en ny option.
Værdien af  

 den nye option er skattepligtig for medarbejderen og kan normalt ikke anses  

 for  

 modtaget i ansættelsesforhold, da den er modtaget som led i afståelse af den  

 oprindelige aftale.
Ved en  

 lovændring fra december 2005 (L 56) blev der indsat bestemmelser i  

 ligningslovens § 28 og § 7 H, som havde til formål at undgå  

 afståelsesbeskatning af optioner, der ændres i forbindelse med  

 omstruktureringer.
Den nye bestemmelse herom er indsat i ligningslovens § 28,  

 stk. 1, som et nyt pkt. 7, der lyder således:
"Hvis det  

 selskab, der har udstedt købe- eller tegningsretten, eller det selskab, hvori  

 personen i henhold til købe- eller tegningsretten kan erhverve aktier, inden  

 personens udnyttelse eller afståelse af retten indgår i en fusion, spaltning,  

 tilførsel af aktiver eller aktieombytning, anses personen ikke for at have  

 afstået aftalen ved fusionen, spaltningen, tilførslen af aktiver eller  

 aktieombytningen." Lovbestemmelsen  

 indeholder ikke specifikt en henvisning til ændringer i optionsaftaler som  

 følge af kapitalændringer.
Henset til intentionen med den nye bestemmelse må  

 det dog antages, at det utvivlsomt har været lovgivers intention, at der  

 heller  

 ikke skal anses at foreligge en afståelse af en optionsaftale, der ændres som  

 følge af kapitalændringer i form af aktiesplit og fondsaktieudvidelser.
Det  

 er  

 i hvert fald svært at se nogen begrundelse for at statuere beskatning i disse  

 situationer, når man fra lovgivers side fritager en række omstruktureringer  

 jf.  

 den nye bestemmelse.
Hertil kommer,  

 at der ikke kan siges at foreligge væsentlige ændringer af de bestående  

 optionsaftaler, men alene om naturlige korrektioner som følge af  

 kapitalændringerne.
Der er tale om samme parter (A A/S og medarbejderen),  

 samme  

 aktieoptioner og samme genstand (samme aktier), ligesom værdien af optionerne  

 med de gennemførte korrektioner vil være uændret for såvel medarbejderen som  

 selskabet.
Der kan endvidere argumenteres for, at det omhandlede tillæg til  

 aftalerne udelukkende er en præcisering af hvorledes aftalerne skal forstås,  

 idet parterne ved aftalernes indgåelse ikke var opmærksomme på  

 problemstillingen, men såfremt de havde været det, naturligt ville have  

 medtaget en bestemmelse svarende til det nu foreslåede tillæg.
Skattemæssig  

 praksis Den  

 skatteretlige praksis vedrørende ændringer i optionsaftaler har generelt  

 været  

 lempelig og tilladt visse ændringer i optionsaftaler som følge af  

 omstruktureringer, uden at dette har skullet betragtes som afståelse af  

 optionerne, idet ændringerne efter en formålsfortolkning er fundet i  

 overensstemmelse  

 med baggrunden for ligningslovens § 28.
Ligningsrådet  

 har således i en bindende forhåndsbesked i  


  

 SKM2001.227.LR  


  

    

 taget stilling til en situation, som i al væsentlig er analog med nærværende.  

 I  

 den pågældende sag ønskedes en warrantordning reguleret som følge af en  

 fondsaktieemission i selskabet.
Ligningsrådet fandt, at en tilføjelse i  

 warrantaftalen om en nedsættelse af tegningskursen i forbindelse med  

 fondsemissioner  

  

 ikke  

 ansås for at ændre aftalen så væsentligt, at warranten måtte anses  

 for at være afstået.
Det fremgik ikke af warrantaftalen, at der skulle  

 foretages reguleringer som følge af kapitalændringer.
I  


  

 SKM2005.13.LR  


  

 konkluderede Ligningsrådet, at der forelå en afståelse, hvis der i  

 eksisterende  

 tegningsoptionsaftaler blev indsat en bestemmelse om regulering som følge af  

 kapitalændringer  

 i selskabet.
I de eksisterende aftaler var der udtrykkeligt taget stilling  

 til,  

 at der ved ændring af selskabets kapitalforhold i form af bl.a.  

 kapitalforhøjelse eller kapitalnedsættelse ikke skulle foretages korrektion  

 af  

 tegningskursen.
Ligningsrådet nåede således i 2003 frem til det modsatte  

 resultat i forhold til 2001-afgørelsen.
 Forskellen på  

 udfaldet i de to sager kan begrundes med, at der i den første afgørelse  

 i  

 optionsaftalen ikke var taget stilling til spørgsmålet om reguleringer, mens  

 der i den seneste afgørelse i forvejen var taget udtrykkeligt stilling til,  

 at  

 der ikke skulle foretages regulering i optionsaftalerne ved kapitalændringer.  

 Der er således tale om en mere indgribende ændring af aftalerne i 2003-sagen,  

 hvilket kan begrunde den mere restriktive holdning hos Ligningsrådet.
 Det kan oplyses,  

 at A A/S har foretaget en undersøgelse i en række lande af, om de ønskede  

 kapitalændringer  

 vil have nogen skattemæssige konsekvenser for medarbejderne i de enkelte  

 lande.  

 Svaret er enslydende i samtlige lande, at de ønskede korrektioner af  

 aktieoptionsaftalerne kan gennemføres uden, at det har nogen skattemæssige  

 konsekvenser for programmets skattemæssige bedømmelse i de enkelte lande.
Konklusion Henset til at  

 der udelukkende er tale om helt nødvendige justeringer af optionsaftalerne  

 for  

 at fastholde optionernes værdi for medarbejderne i forbindelse med  

 kapitalændringerne, til lovgivers intentioner i forbindelse med lovændringen  

 i  

 december 2005, til den sammenlignelige afgørelse fra Ligningsrådet i 2001 og  

 til, at korrektionerne ikke kan anses for at være væsentlige ændringer af  

 optionsaftalerne, er det således A A/S's opfattelse, at der skal svares  

 "nej" til begge de stillede spørgsmål.
Vedrørende spørgsmål 3 Det er A A/S's  

 opfattelse, at der skal svares "nej" til spørgsmål 3 både i  

 relation  

 til aktiesplittet og fondsaktieudvidelsen, idet det må være uden betydning  

 for  

 den rejste problemstilling, i hvilket forhold et aktiesplit eller en  

 fondsaktieudvidelse gennemføres.
Spørgers bemærkninger til sagsfremstillingen Følgende  

 supplerende bemærkninger fremføres:
SKATs indstilling og begrundelse Det skatteretlige udgangspunkt er, at  

 hvis der sker en væsentlig ændring af en optionsaftale, anses aftalen for at  

 være afstået og en ny for at være indgået.
 Optionsaftalerne fra det omhandlede  

 program har følgende ordlyd:
2. Optionens genstand Nærværende option giver  

 optionsindehaveren ret til en gang at købe "GRANTED_SHARES" stk.  

 aktier á nominelt kr.
X i Selskabet.
3. Udnyttelseskurs Prisen pr.
Aktie ved udnyttelse  

 fastsættes til kr.
Y, svarende til kursen på dagen for Selskabets  

 bestyrelsesbeslutning  

 om at introducere Optionsordningen.
Ad  

 spørgsmål 1 - aktiesplit Det følger af ordlyden i  

 optionsaftalerne, at den enkelte medarbejder har ret til at erhverve et  

 bestemt  

 antal aktier á nominelt kr.
X til en bestemt købskurs.
 Tillæg til aktieoptionsaftalerne,  

 hvorved medarbejderne opnår ret til et forholdsvist højere antal aktier men  

 til  

 en tilsvarende lavere kurs, således at den økonomiske værdi af optionerne er  

 uforandret i tilfælde af ændring af aktiestørrelsen i selskabet, er efter  

 SKAT's opfattelse i overensstemmelse med den aftalte ret til at købe et  

 bestemt  

 nominelt beløb af selskabets aktiekapital.
Tillægsaftalen medfører dermed ikke en  

 væsentlig ændring af de bestående optionsaftaler, da den samlede nominelle  

 aktiekapital i selskabet er den samme før og efter ændringen af  

 aktiestørrelsen.
Dette er også i overensstemmelse med Ligningsrådets  

 bemærkninger til spørgsmål 1 i  


  

 SKM2005.416.LR  


.
 SKAT indstiller derfor, at spørgsmål 1  

 besvares med "nej" således, at tillæg til eksisterende  

 optionsaftaler  

 i forbindelse med den påtænkte aktiesplit ikke medfører, at optionsaftalerne  

 anses for at være afstået.
Ad  

 spørgsmål 2 - fondsaktieudvidelse Tillæg til optionsaftalerne om ændring  

 af såvel antal aktier som tegningskurs i tilfælde af udstedelse af  

 fondsaktier  

 kan derimod ikke anses for indeholdt i formuleringen af aftalens genstand, da  

 udstedelse af fondsaktier medfører en forøgelse af selskabets nominelle  

 aktiekapital.  Dette skyldes, at medarbejderne ifølge  

 tegningsretsaftalerne alene har ret til at tegne et bestemt nominelt beløb af  

 selskabets aktiekapital.
Indsættelse af en sådan bestemmelse vil medføre, at  

 aftalen skal anses for afstået.
Det bemærkes, at det fremgår af LV  

 2006-4, afsnit A.B.1.13.1. om Tegningsretter, at  


  

 SKM2001.227.LR  


  

 ikke kan tages som udtryk for gældende ret.
I ligningsvejledningen henvises  

 til  


  

 SKM2005.13.LR  


,  

 hvor parterne ønskede at ændre aftalebestemmelser, således at ændring i  

 selskabets  

 kapitalforhold henholdsvis ekstraordinære store udlodninger medførte en  

 korrektion af tegningskursen m.v., hvorefter aftalernes oprindelige  

 økonomiske  

 værdi blev fastholdt.
Ligningsrådet fandt, at ændring af nævnte  

 aftalebestemmelser ville indebære en afståelse i skattemæssig henseende, idet  

 der var tale om væsentlige ændringer.
 På baggrund af ovenstående indstiller SKAT,  

 at spørgsmål 2 besvares med "ja" således, at tillæg til de  

 eksisterende optionsaftaler i forbindelse med den påtænkte  

 fondsaktieudvidelse  

 medfører, at de eksisterende optionsaftaler anses for at være afstået.
Ad  

 spørgsmål 3 - Aktiesplit/fondsaktieudvidelse i et andet forhold end 1:1 Det fremgår af de eksisterende  

 optionsaftaler, at medarbejderne har ret til at købe et bestemt nominelt  

 beløb  

 af selskabets aktiekapital.
Det SKAT's opfattelse, at såfremt det påtænkte  

 aktiesplit gennemføres i et andet forhold end 1:1, anses de eksisterende  

 aftaler ikke for afstået, forudsat, at medarbejderne opnår ret til det samme  

 nominelle beløb til den kurs, der fremgår af de eksisterende optionsaftaler.
 For så vidt  

 angår fondsaktieudvidelse, henvises til besvarelse af spørgsmål 2.
 SKAT indstiller  

 herefter, at spørgsmål 3 besvares med "nej", hvorefter svaret på  

 henholdsvis spørgsmål 1 og spørgsmål 2 ikke vil være anderledes, såfremt  

 aktiesplittet eller fondsaktieudvidelsen gennemføres i et andet forhold end  

 1:1.
Skatterådets  

 afgørelse og begrundelse Skatterådet  

 tilslutter sig SKAT's indstilling og begrundelse vedrørende spørgsmål 1.
For så vidt  

 angår spørgsmål 2 ændrede Skatterådet SKATs indstilling og begrundelse.  

 Skatterådet  

 vedtog at svare nej til spørgsmålet, idet der er tale om en præcisering af  

 aftalen.
Præciseringen har til formål at fastholde værdien af  

 optionsaftalerne  

 uændret, dvs. stille den ansatte på samme måde efter ændringen i selskabets  

 kapitalforhold som før ændringen.
 Efter  

 Skatterådet opfattelse vil en påtænkt ændring af kapitalforholdene i A A/S i  

 form af en fondsaktieudvidelse  

 i  

 forholdet 1:1 ikke have nogen skattemæssige konsekvenser for koncernens  

 medarbejdere  

 med eksisterende optionsaftaler omfattet af ligningslovens § 28, såfremt der  

 udarbejdes et tillæg til de eksisterende optionsaftaler, hvor der udelukkende  

 korrigeres for de foretagne kapitalændringer, således at medarbejderne opnår  

 ret til et forholdsvist højere antal aktier men til en tilsvarende lavere  

 kurs.
 Med hensyn til  

 spørgsmål 3 er det Skatterådets opfattelse, at en fondsaktieudvidelse  

 gennemført  

 i et andet forhold end 1:1 ikke vil have nogen skattemæssige konsekvenser for  

 koncernens medarbejdere med eksisterende optionsaftaler, såfremt der  

 udarbejdes  

 et tillæg til de eksisterende optionsaftaler, hvor der udelukkende korrigeres  

 for de foretagne kapitalændringer, således at medarbejderne opnår ret til et  

 forholdsvist højere antal aktier men til en tilsvarende lavere kurs, hvorved  

 den økonomiske værdi af optionerne er uforandret.
