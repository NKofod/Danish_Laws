 Investeringsforeningen X-invest's akkumulerende afdelinger kunne ikke  

 fradrage kapitaltilførselsafgift i forbindelse med optagelse af afdelingens  

 investeringsbeviser til børsnotering på Københavns Fondsbørs som  

 driftsomkostning, ligesom investeringsforeningens udloddende afdelinger ikke  

 kunne fratrække kapital til førsesafgiften i det udlodningspligtige beløb som  

 en administrationsomkostning.
 Ligningsrådet blev anmodet om forhåndsbesked om følgende:
1) Kan Investeringsforeningen X-invest's akkumulerende afdelinger fradrage  

 kapitaltilførselsafgift i forbindelse med optagelse af afdelingens  

 investeringsbeviser til børsnotering på Københavns Fondsbørs som  

 driftsomkostning eventuelt ved afskrivning over en kortere årrække? 2) Kan Investeringsforeningen X-invest's udloddende afdelinger fratrække  

 kapitaltilførselsafgiften i det udlodningspligtige beløb? Sagens omstændigheder var følgende:
 Investeringsforeningen blev etableret i 1978 og bestod dels af  

 akkumulerende skattepligtige afdelinger, dels af udloddende skattefrie  

 afdelinger.
 Foreningen var en af de få større investeringsforeninger, der ikke fra  

 starten havde ladet sig børsnotere.
Børsnoterede aktier og investeringsbeviser er nu overgået til registrering  

 på Værdipapircentralen.
Den EDB-mæssige kobling på teknisk administrativt  

 plan mellem Københavns Fondsbørs og Værdipapircentralen betyder, at  

 børsnotering vil være af afgørende betydning for, at investeringsforeningen  

 kan fastholde og eventuelt udvikle sin position på markedet.
 Børsnotering ville udløse kapitaltilførselsafgift på et betydeligt beløb,  

 nemlig 1% af den kursværdi investeringsbeviserne opnår på børsen.
Det blev gjort gældende, at det for kapitaltilførselsafgiften i den her  

 foreliggende helt særlige situation er karakteristisk, at der ikke på nogen  

 måde er tale om en udgift forbundet med etablering eller selve  

 kapitalgrundlaget.
Der sker ikke nogen form for kapitaltilførsel.
Kapitalen  

 er der, og der sker ikke nogen ændring.
Der sker, bortset fra selve  

 kapitaltilførselsafgiften, ikke nogen ændring i de enkelte afdelingers  

 finansielle stilling, aktivernes karakter og sammensætning, ligesom der ikke  

 sker nogen relevant ændring af strukturforhold i øvrigt.
Udgiften til  

 kapitaltilførselafgift adskilte sig under disse omstændigheder aldeles fra  

 den traditionelle kapitaltilførselsafgift, som var en afgift i forbindelse  

 med kapitaltilførsel ved stiftelse og kapitaludvidelse.
 Henses til betalingens snævre og udelukkende sammenhæng med børsnotering  

 og VP-registrering og nødvendigheden af særlig VPregistrering for, at den  

 allerede etablerede fuldt indarbejdede og udviklede investeringsforening var  

 i stand til at fastholde sin placering i markedet, havde man en situation,  

 hvor kapitaltilførselsafgift helt uomtvisteligt var afholdt for at erhverve,  

 sikre eller fastholde indkomsten.
 Ligningsrådet svarede, at udgiften vedrørte indkomstgrundlaget, idet  

 optagelse af afdelingernes investeringsbeviser til børsnotering indebar en  

 sådan ændring i afdelingernes almindelige status, at udgiften må antages at  

 ligge ud over, hvad der kan siges at medgå til at sikre og vedligeholde deres  

 indkomst.
 Afgiften kunne heller ikke betragtes som en administrationsomkostning, som  

 kunne fratrækkes i de udloddende afdelingers udlodningspligtige beløb.
