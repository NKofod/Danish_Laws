 I henhold til § 3, stk. 2, i lov om udøvelse af lægegerning, jf.  

 lovbekendtgørelse nr. 426 af 19. august 1976 (lægeloven), fastsættes:
Uddannelsen § 1.  Sundhedsstyrelsen meddeler læger tilladelse til  

 at betegne sig som alment praktiserende læge.
 § 2.  Tilladelsen til at betegne sig som alment  

 praktiserende læge er betinget af:
Tilrettelæggelse § 3.  Uddannelsen til alment praktiserende læge skal  

 være opnået ved ordinær ansættelse efter forudgående opslag og ansøgning i  

 stillinger på sygehusafdelinger, almen lægepraksis m.v.
Sundhedsstyrelsen  

 godkender de stillinger (uddannelsesstillinger), hvori ansættelse kan indgå  

 som en bestemt del af uddannelsen til alment praktiserende læge  

 (enkeltstillingsklassifikation).
 Stk. 2.  Ansættelse skal ske som heltidsansættelse.  

 Ansættelser af mindre end 3 måneders varighed kan ikke medregnes i de i § 2,  

 stk. 1 nævnte uddannelseskrav.
 Stk. 3.  Ved fravær, bortset fra ferie ifølge  

 ferieloven, svarende til mere end 10 pct. af den fastsatte varighed af en  

 given del af uddannelsen, jf. § 2, stk. 1, forlænges uddannelsestiden  

 tilsvarende.
 Stk. 4.  Sundhedsstyrelsen kan fravige de  

 uddannelseskrav, der er nævnt i § 2, stk. 1, nr. 3 a-f, såfremt lægen har  

 gennemgået anden uddannelse, der efter Sundhedsstyrelsens skøn kan  

 sidestilles hermed.
 § 4.  Sundhedsstyrelsen fastsætter målbeskrivelsen for  

 uddannelsen til alment praktiserende læge.
 Stk. 2.  Sundhedsstyrelsen fastsætter bestemmelser om  

 hvilke krav, der stilles til afdelinger og lægepraksis med hensyn til  

 uddannelsesprogram, evaluering m.v., for at afdelingen eller lægepraksis kan  

 få godkendt uddannelsesstillinger, jf. § 3.
 § 5.  Sundhedsstyrelsen kan for de i § 3, stk. 1,  

 nævnte uddannelsesstillinger, efter drøftelse med vedkommende amtsråd  

 bestemme, at ansættelsesmyndigheden skal tilbyde ansættelse heri som  

 blokansættelse.
 Stk. 2.  Ved blokansættelse forstås, at lægen som led i  

 et og samme ansættelsesforhold gør tjeneste i flere på hinanden følgende  

 uddannelsesstillinger på forskellige afdelinger m.v. og i forskellige på  

 forhånd fastsatte perioder.
 Stk. 3.  Sundhedsstyrelsen kan udsende en vejledning om  

 ansættelsesmydighedernes tilrettelæggelse af blokansættelse og kan herunder  

 beskrive hvordan læger, som har gennemgået en del af en blokansættelse og som  

 på grund af sygdom, graviditet og fødsel eller af andre særlige grunde har  

 måttet afbryde et blokansættelsesforløb, kan få mulighed for at gennemføre  

 resten af den forudsatte del af uddannelsen til alment praktiserende læge.
 Dimensionering m.v.
 § 6.  Sundhedsstyrelsen fastsætter antallet af  

 uddannelsesstillinger til alment praktiserende læge efter drøftelse med  

 vedkommende amtsråd og under hensyn til uddannelseskapaciteten samt behovet  

 for alment praktiserende læger.
 § 7.  Sundhedsstyrelsen offentliggør de af styrelsen  

 givne tilladelser til at betegne sig som alment praktiserende læge samt en  

 liste over uddannelsesstillinger på afdelinger, institutioner m.v. og i  

 lægepraksis, som af Sundhedsstyrelsen er godkendt til ansættelse i  

 forbindelse med uddannelsen til alment praktiserende læge.
 § 8.  Sundhedsstyrelsen skal indhente en udtalelse fra  

 det i lægelovens § 4, stk. 2, nævnte Specialistnævn om de almindelige  

 bestemmelser, der fastsættes af Sundhedsstyrelsen i medfør af denne  

 bekendtgørelse.
§ 9.  Sundhedsstyrelsen kan dispensere fra de  

 almindelige bestemmelser, styrelsen fastsætter i medfør af denne  

 bekendtgørelse, herunder meddele tilladelse til at en person kan betegne sig  

 som alment praktiserende læge på grundlag af en i udlandet helt eller delvis  

 erhvervet tilsvarende uddannelse.
Dispensation gives efter indstilling fra  

 det i § 8 nævnte Specialistnævn.
 § 10.  For at kunne påtage sig almen praksis for den  

 offentlige sygesikring, skal en læge have opnået Sundhedsstyrelsens  

 tilladelse til at betegne sig som alment praktiserende læge eller i øvrigt  

 have ret til at betegne sig som alment praktiserende læge.
Ikrafttrædelses- og overgangsbestemmelser § 11.  Bekendtgørelsen træder i kraft 1. januar 1991.
 Stk. 2.  Samtidigt ophæves bekendtgørelse nr. 324 af 2.  

 juni 1982 om uddannelse af alment praktiserende læger med senere ændringer,  

 jf. dog stk. 3-7.
 Stk. 3.  Læger, der før denne bekendtgørelses  

 ikrafttræden har opnået tilladelse til at udøve virksomhed som alment  

 praktiserende læge eller til at udøve selvstændig virksomhed (erhverv) som  

 fødselshjælper og læge, har ret til at betegne sig som alment praktiserende  

 læge.
 Stk. 4.  Læger, der har påbegyndt uddannelse i henhold  

 til bekendtgørelse nr. 553 af 25. november 1976 med senere ændringer om  

 uddannelse af alment praktiserende læger (36 måneders-uddannelsen), har ret  

 til at få uddannelsen godkendt i henhold til den nævnte bekendtgørelse.  

 Ansøgning herom skal dog indsendes til Sundhedsstyrelsen inden udgangen af  

 1992.
 Stk. 5.  Læger, der har påbegyndt uddannelse i henhold  

 til bekendtgørelse nr. 324 af 2. juni 1982 om uddannelse af alment  

 praktiserende læger, har ret til at få de før den 1. januar 1991 gennemførte  

 dele af uddannelsen medregnet ved opfyldelsen af uddannelsesbetingelserne i  

 denne bekendtgørelses § 2. Disse læger er i øvrigt omfattet af  

 bekendtgørelsen fra dennes ikrafttræden 1. januar 1991.
 Stk. 6.  Læger, der før 1. januar 1991 har påbegyndt  

 ansættelse i en efter de hidtidige regler, uddannelseskvalificerende  

 stilling, hvor ansættelsesperioden først udløber efter 1. januar 1991, kan,  

 uanset stillingen fra 1. januar 1991 er godkendt som uddannelsesstilling  

 efter denne bekendtgørelses § 3, stk. 1, 2. pkt., få ansættelse i stillingen  

 til ansættelsesperiodens udløb godkendt efter Indenrigsministeriets  

 bekendtgørelse nr. 324 af 2. juni 1982 om uddannelse af alment praktiserende  

 læger.
 Stk. 7.  Sundhedsstyrelsen kan fastsætte bestemmelser  

 for den nærmere tilrettelæggelse af overgangen fra den hidtil gældende  

 afdelingsklassifikation til den fra 1. januar 1991 indførte  

 enkeltstillingsklassifikation, jf. bekendtgørelsens § 3, stk. 1.
