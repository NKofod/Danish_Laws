Der er i løbet af de sidste år udviklet og markedsført en række  

 kunststofisoleringssystemer.
Det drejer sig om flydende produkter, der kan  

 sprøjtes eller stryges på brodæk, hvor de hærder til en elastisk membran.
I Tyskland er der udviklet kunststofisoleringssystemer, baseret på  

 polyurethan.
I England er der markedsført et system, baseret på acryl.
I Tyskland har man brugt kunststofisolering gennem længere tid.
På  

 grundlag af de indhøstede erfaringer er der udarbejdet et sæt specifikationer  

 for brug af kunststofisolering.
Nærværende foreløbige udbuds- og  

 anlægsforskrifter bygger i stor udstrækning på de tyske specifikationer.
 Da der har vist sig interesse for at afprøve kunststofisolering som et  

 alternativ til den traditionelle bitumenpladeisolering har det udvalg, der  

 skal forestå revisionen af de gældende vejregler for isolering og belægning  

 af betonbroer, udarbejdet en foreløbig udbuds- og anlægsforskrift for  

 kunststofisolering af betonbroer.
Hensigten med at udarbejde en foreløbig forskrift for kunststofisolering  

 er at skabe et ensartet udbudsgrundlag, for dermed at muliggøre at  

 forskellige tilbud kan sammenlignes indbydes, samt at sikre en ensartet  

 minimumkvalitet for arbejdets udførelse.
Da kunststofisoleringssystemer er  

 meget sårbare overfor forkert behandling eller anvendelse, anbefales det  

 stærkt at følge nærværende forskrift.
 Udbuds- og anlægsforskrifter for kunststofisolering (foreløbig udgave)  

 består af:
- Vejledning for kunststofisolering (afsnit 10.8) foreløbig udgave,  

 broområdet, januar 1990 - Almindelig arbejdsbeskrivelse (AAB) for kunststofisolering (afsnit 10.8)  

 foreløbig udgave, broområdet, januar 1980.
