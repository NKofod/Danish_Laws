 Det lokale nævn giver afslag på ansøgning om sendetilladelse til lokal  

 fjernsynsvirksomhed med den begrundelse, at nævnet ikke på nuværende  

 tidspunkt ønsker flere parter i samarbejdet på den lokale kanal.
 Udvalget fandt ikke grundlag for at kritisere nævnets beslutning om at  

 give afslag på nuværende tidspunkt, idet nævnet - grundet de særlige krav til  

 økonomi og forberedelse, produktion af lokal-tv stiller - betragter den  

 aktuelle situation som en indkøringsfase for de nuværende indehavere af  

 sendetilladelse.
På sit møde den 15. august 1990 har udvalget behandlet en klage fra Fun  

 Media over en afgørelse om afslag på ansøgning om sendetilladelse til lokal  

 tv-virksomhed.
Afgørelsen er truffet af det fælles lokal-TV nævn for  

 kommunerne i Københavns Amt, og er meddelt i brev af 26. juni 1990. Klagen er  

 af nævnet den 13. juli 1990 videresendt til udvalget.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 26. juni 1990 angiver nævnet som begrundelse for afslaget, at  

 nævnet ikke på nuværende tidspunkt ønsker flere parter i samarbejdet på Kanal  

 60. Det har endvidere vist sig, at det er langt mere økonomisk og tidsmæssigt  

 krævende at producere lokal-tv end tidligere antaget af nævnet.
Nævnet har på  

 den baggrund ønsket at give de nuværende tilladelseshavere tid til at opfylde  

 sendetilladelserne og de ønsker til programfladen, som nævnet forudsatte ved  

 tildelingen af tilladelser.
 I forbindelse med Fun Medias klage over afgørelsen efterlyses oplysning  

 om, hvad de 6 timer, nævnet har sat af til foreninger o.l. til båndværksted,  

 er blevet brugt til.
I nævnets udtalelse af 13. juli 1990 fastholdes afslaget på nuværende  

 tidspunkt.
Det oplyses, at nævnet i 1988 tildelte sendetilladelse på kanal 60  

 til 8 selskaber/foreninger.
Siden da har 4 nye ansøgere søgt om  

 sendetilladelse.
Alle har imidlertid fået afslag med den begrundelse, at  

 nævnet ikke på nuværende tidspunkt ønsker at involvere flere parter i  

 samarbejdet omkring sendefladen, men med den tilføjelse, at disse ansøgere  

 vil kunne komme i betragtning, såfremt nævnet senere udvider antallet af  

 tilladelseshavere.
Da der endvidere kun er få ledige timer til rådighed (21  

 timer) og da kravet om en samlet alsidig programflade allerede fra starten  

 var tilgodeset, har nævnet ikke fundet det betænkeligt at give afslag på  

 nuværende tidspunkt.
 Endvidere påpeger nævnet, at Fun Medias ansøgning ikke umiddelbart  

 opfyldte lovens betingelser.
Endelig oplyser nævnet, at en sendetidsfordeling for tiden er ved at falde  

 på plads.
Når denne har haft tid til at virke i praksis i en periode vil  

 nævnet lægge op til en ny ansøgningsrunde, der vil blive annonceret  

 offentligt.
Udvalget vedr.
Lokal Radio og TV skal herefter udtale:
 Udvalget finder ikke grundlag for at kritisere nævnets beslutning om at  

 give afslag på nuværende tidspunkt, idet nævnet - grundet de særlige krav til  

 økonomi og forberedelse, produktion af lokal-tv stiller - betragter den  

 aktuelle situation som en indkøringsfase for de nuværende indehavere af  

 sendetilladelse.
 Det er imidlertid udvalgets principielle opfattelse, som det er kommet til  

 udtryk på lokalradioområdet, at der skal gives nye ansøgere sendetilladelse,  

 medmindre objektive forhold, navnlig mangel på sendetid, taler imod.
Ud fra tilsvarende synspunkter bør sendemulighederne på lokal-tv-området  

 udnyttes bedst muligt.
En indkøringsfase, hvor sendemulighederne ikke  

 udnyttes fuldt ud, bør således kun være af begrænset varighed.
 Udvalget skal derfor anmode om inden den 1. marts 1991 fra nævnet at  

 modtage underretning om den faktiske sendetid på Kanal 60.
 Udvalget træffer herefter følgende afgørelse:
 Der gives ikke klager medhold.
 Behandlingen af klagen kan genoptages såfremt udvalget finder dette  

 begrundet efter modtagelsen af den nævnte redegørelse fra nævnet inden den 1.  

 marts 1991.
 Ingen.
