Landsskatteretskendelse af 30. oktober 2002 vedr.
Momspligt   

 kommunalt tilskud  anlæg af tilkørselsvej til golbane Klagen skyldes, at told- og skatteregionen har anset A A/S for  

 momspligtig af tilskud modtaget fra X Kommune.
Det er oplyst, at selskabet er en del af en koncern, der er ejet  

 af et hollandsk moderselskab, som er ejet af en fond i Liechtenstein.  

 Administrationen forestås fra Y, Danmark.
Selskabet ejer en ejendom, samt  

 indtil 31. december 2000 en golfbane.
Selskabet er frivilligt registreret for  

 udlejning af fast ejendom.
I forbindelse med selskabets ønske om at udvide golfbanen  

 stillede kommunen som betingelse, at der skulle anlægges en ny tilkørselsvej  

 til golfbanen.
Kommunens borgere kunne ikke acceptere den øgede  

 trafikbelastning gennem en nærliggende landsby.
De af selskabet afholdte  

 anlægsudgifter vedrører en venstresvingsbane på en amtsvej, udvidelse af den  

 hidtidige kirkesti, samt anlæg af en grusvej på privat grund.  

 Selskabet har  

 oplyst, at kun trafik til golfbanen må og kan benytte den nye vej.
Ved skrivelse af 11. februar 1998 meddelte X Kommune, at byrådet  

 havde godkendt den for området relevante lokalplan til fremlæggelse.
Det  

 fremgår videre heraf, at kommunens driftsafdeling til behandlingen havde  

 udarbejdet et overslag over omkostningerne ved de trafikmæssige ændringer af  

 kommune- og amtsvej på 1.450.000 kr. excl. moms samt, at det blev vedtaget,  

 at  

 kommunen bidrager med halvdelen af de anførte udgifter, dog maksimalt 725.000  

 kr. i 1999.
 Af det af entreprenørfirmaet udarbejdede kontraktmateriale  

 vedrørende jord-, belægnings- og afvandingsentreprise vedrørende adgangsvej  

 til  

 golfbanen fremgår, at både selskabet og X Kommune er angivet som bygherre.  

 Kontrakten vedrører amtsvej, kommunevej og privatvej.
Med henvisning til den uheldige udvikling i projekteringen af og  

 arbejdet med den nye adgangsvej tilskrev selskabet den 22. marts 1999  

 byrådet.  

 Det blev herved bl.a. anført, at den af kommunens tekniske forvaltning  

 foretagne budgettering af det offentlige vejanlæg havde spillet en afgørende  

 rolle for beslutningen om udvidelse af golfanlægget.
Det var derfor  

 selskabets  

 holdning, at kommunen måtte dække forskellen mellem den oprindelige  

 budgettering af udgifter til det offentlige vejanlæg og det nu foreliggende  

 beløb.
Det blev herved påpeget, at udgifterne til den private del af vejen  

 stiger endnu mere, men at denne stigning betragtes som selskabets egen  

 risiko.  

 Af kommunens besvarelse af 17. maj 1999 fremgår bl.a., at det ved en  

 sammenligning af overslag og licitationsresultat kan konstateres at  

 merudgifterne vedrørende henholdsvis amtsvej, kommunevej og privatvej udgør  

 respektive 575.000 kr., 205.000 kr. og 420.000 kr.
Merudgiften ved amtsvejen  

 skyldes udvidelse af belægningsarbejdernes udstrækning, forøgelse af  

 slidlagsarbejder og udvidelse af afvandingsarbejder.
Merudgiften ved  

 kommunevejen skyldes et politisk ønske om at undgå at ekspropriere på  

 nordsiden  

 af vejen, hvorfor belægningsarbejderne blev væsentligt dyrere, etablering af  

 kantsten langs rabat samt ønsket om beplantning i rabat mellem vej og sti,  

 hvilket er et tilsagn overfor brugerne af stien  primært  

 landsby-borgerne.  

 Videre er det anført, at rollefordelingen mellem kommunen og selskabet i  

 forbindelse med anlægsarbejdet er, at kommunen forestår myndighedsarbejdet,  

 mens selskabet forestår anlægsarbejdet med rådgivere og afholder samtlige  

 udgifter.
Efter afsluttet arbejde fremsender kommunen 725.000 kr.
Endelig  

 fremgår,  

 at sagen blev behandlet af økonomiudvalget den 21. april 1999, hvor man på  

 byrådets vegne vedtog, at kommunens tilskud til vejanlægget bliver forhøjet  

 med  

 85.000 kr., svarende til en rabatplantningen på vej mellem kørebaneareal og  

 sti.
Den 8. december 1999 fremsendte Teknisk forvaltning acontobeløb  

 på 810.000 kr. vedrørende X Kommunes andel af vej til golfbanen.
Videre  

 fremgår, at endelig afregning vil kunne udføres når X Kommune modtager  

 regning  

 for merudgift vedrørende asfaltering af vejen.
 Selskabet har endvidere den 31. december 1999 bogført 50.000 kr.  

 som tilgodehavende vedrørende tilskud fra X Kommune.
Told- og skatteregionen har ved den påklagede afgørelse anset  

 selskabet for pligtig at medregne det modtagne tilskud på i alt 860.000 kr.  

 til  

 momsgrundlaget, jf. momslovens § 4, stk. 1, og § 27, stk. 1. Regionen har  

 herved lagt til grund, at det tilskud, som kommunen betaler til selskabet,  

 udgør kommunens betaling af dens andel af anlægsudgifterne.
Der er således  

 tale  

 om levering af ydelser mod vederlag fra selskabet til kommunen efter  

 momslovens  

 § 4, stk. 1, og beløbet skal derfor medregnes til selskabets afgiftsgrundlag  

 efter momslovens § 27, stk. 1. Henset til at det af bilagsmaterialet fremgår,  

 at selskabet og kommunen er angivet som bygherrer, er det regionens  

 opfattelse,  

 at det som kommunalt tilskud benævnte beløb, i virkeligheden er udtryk for  

 den  

 del af anlægsudgifterne, som det påhviler kommunen at afholde overfor  

 borgerne  

 til afhjælpning af gener, som disse ellers ville blive påført.
Eftersom  

 anlægsudgifterne faktureres til selskabet, er det regionens opfattelse, at  

 der  

 er tale om en almindelig omkostningsfordeling, hvilket betragtes som levering  

 af ydelser mod vederlag, jf. momslovens § 4, stk. 1. Kommunens tilskud skal  

 således medregnes til virksomhedens afgiftsgrundlag, jf. momslovens § 27,  

 stk.  

 1.
 Selskabets repræsentant har over for Landsskatteretten nedlagt  

 påstand om, at det omhandlede tilskud ikke er momspligtigt.
Det er til støtte herfor anført, at den påklagede afgørelse  

 hviler på fejlagtige forudsætninger.
Det er alene selskabet, der er bygherre  

 på  

 projektet.
Når kommunen står anført som medbygherre skyldes det formentlig,  

 at  

 kommunen har forestået en del af papirarbejdet i forbindelse med projektet.  

 Det  

 er dog alene selskabet, der forestår anlægsarbejdet og afholder samtlige  

 udgifter til projektet.
Dette fremgår af kommunens brev af 17. maj 1999, som  

 også klart viser, at det økonomiske ansvar for projektet alene påhviler  

 selskabet.
Videre fremgår, at kommunens betaling til selskabet ikke er for  

 udført arbejde, men et tilskudsbeløb til dækning af en del af de udgifter,  

 som  

 kommunen har påført selskabet som følge af de opstillede betingelser for  

 udvidelsen.
Da projektet blev dyrere end planlagt, besluttede kommunen  

 således  

 at forhøje det forud aftalte tilskudsbeløb til dækning af meromkostninger,  

 hvilken forhøjelse var en diskretionær beslutning fra kommunens side.
Efter momsloven er tilskud momspligtige i det omfang, de er  

 vederlag for en leverance.
Ved fortolkningen af momslovens § 27 er de  

 bagvedliggende bestemmelser i 6. momsdirektiv afgørende.
Lovbestemmelsen skal  

 således fortolkes i overensstemmelse med EU-reglerne.
Efter direktivets  

 artikel  

 11, A, stk. 1, litra a, skal tilskud kun medregnes til afgiftsgrundlaget,  

 hvis  

 tilskuddet er direkte forbundet med transaktionens pris.
Tilskuddet er derfor  

 kun momspligtigt, når det må anses for hel eller delvis betaling for en  

 momspligtig leverance, som er foretaget af tilskudsmodtager.
Tilskuddet udgør  

 kun en betaling, når det er direkte forbundet med prisen på en leverance.
Det af kommunen ydede tilskud er ikke betaling for nogen  

 leverance.
Selskabet leverer ikke noget til kommunen, da de pågældende  

 anlægsarbejder alene udføres til brug for selskabets momspligtige udlejning  

 af  

 golfanlægget.
Udgifterne er påført selskabet som en betingelse for  

 tilladelsen  

 til udvidelse af golfanlægget, men udgifterne er alene afholdt til brug for  

 de  

 momspligtige aktiviteter i selskabet.
Kommunen modtager ingenting, men får  

 alene opfyldt vilkåret for godkendelse af udvidelse af golfanlægget.
Der sker  

 ingen leverancer fra hverken selskabet eller entreprenørerne til kommunen, og  

 kommunens medfinansiering ændrer ikke herpå.
Der er ikke tale om et  

 fællesindkøb, hvor kommunen skal aftage en del af anlægsarbejdet.
Tilskuddet  

 er  

 givet i tilskudsmodtagers interesse for at lette selskabets byrder i  

 forbindelse med gennemførelse af projektet.
Dette kommer f.eks. meget klart  

 frem i forbindelse med ydelsen af ekstratilskuddet på 85.000 kr.
Det er videre anført, at selskabet er berettiget til fuldt  

 momsfradrag vedrørende de afholdte anlægsudgifter, da disse udelukkende  

 vedrører dets momspligtige aktiviteter.
Den af regionen trufne afgørelse  

 indebærer i realiteten en begrænsning af denne fradragsret, hvilket ikke kan  

 anses for overensstemmende med det almindelige momsretlige  

 neutralitetsprincip.  

 Endvidere er der betalt moms af de udførte entreprenørarbejder, hvorfor der  

 ikke synes grundlag for tillige at momsbelægge det ydede tilskud.
Samlet er det således repræsentantens opfattelse, at det ydede  

 tilskud efter gældende praksis  som den kommer til udtryk i bl.a.  

 Momsvejledningen 2000  må anses for et momsfrit tilskud, idet  

 tilskuddet ikke  

 er direkte forbundet med prisen på en transaktion.
Momspligt af det  

 omhandlede  

 tilskud ses hverken at have hjemmel i momsloven, moms-direktivet eller  

 praksis,  

 det være sig både dansk som EF-retlig praksis.
En vis støtte til det af  

 virksomheden fremførte synspunkt kan endog udledes af generaladvokatens  

 udtalelse i sag C-353/00 Keeping Newcastle Warm, hvor bl.a. fastslås, at kun  

 offentlige tilskud, der sætter en kunde i stand til at modtage en bestemt  

 ydelse billigere, er momspligtige.
Forudsætningen for momspligt er, at der  

 foreligger en tresidet forbindelse i relation til en leverance, hvor kunden  

 er  

 tredje ben.
Et tilskud skal derfor kun momses, når det udbetales  

 til  

 modtageren med henblik på at tilvejebringe bestemte ydelser (billigere) fra  

 tredjemand.
 Landsskatteretten skal  

 udtale:
I henhold til momslovens § 4, stk. 1, skal der betales afgift af  

 varer og ydelser, der leveres mod vederlag her i landet.
Ved levering af en  

 vare forstås overdragelse af retten til som ejer at råde over et materielt  

 gode.
Levering af en ydelse omfatter enhver anden levering.
 Af momslovens § 27, stk. 1, 1. pkt., følger, at ved levering af  

 varer og ydelser er afgiftsgrundlaget vederlaget, heri ikke indbefattet  

 afgiften efter denne lov.
 Bestemmelsen er tilpasset 6. momsdirektiv artikel 11, punkt A,  

 stk. 1, litra a, hvoraf fremgår, at beskatningsgrundlaget ved levering af  

 goder  

 og tjenesteydelser, bortset fra de under litra b, c og d omhandlede, er, den  

 samlede modværdi, som leverandøren eller tjenesteyderen modtager eller vil  

 modtage af køberen, aftageren eller tredjemand for de pågældende  

 transaktioner,  

 herunder tilskud, der er direkte forbundet med transaktionernes pris.
Det bemærkes, at det af kommunen oprindeligt givne tilsagn om at  

 yde tilskud er betinget af de angivne anlægsarbejders udførelse, og  

 beløbsmæssigt fastsat til halvdelen af de budgetterede anlægsudgifter  

 vedrørende det kommunale vejanlæg.
Det supplerende tilskud blev ydet til  

 dækning af nærmere angivne merudgifter vedrørende det kommunale vejanlæg.  

 Under  

 disse omstændigheder finder retten, at det omhandlede tilskud må anses for  

 delvist vederlag for den del af de af selskabet afholdte anlægsudgifter, der  

 vedrører det kommunalt ejede vejanlæg og følgelig skal indgå ved opgørelsen  

 af  

 afgiftsgrundlaget efter momslovens § 27, stk. 1. Den påklagede afgørelse  

 stadfæstes derfor, hvilket er tiltrådt af Told- og Skattestyrelsen.
