Tre medlemmer udtalte, at det udfra de foreliggende oplysninger  

 måtte lægges til grund, at klagerne overfor  

 tilrettelæggeren fra DR havde samtykket i optagelserne.
Nævnet  

 lagde i den forbindelse vægt på, at klagerne på intet  

 tidspunkt under de langvarige optagelser tilkendegav, at de ikke  

 ønskede at medvirke under optagelserne.
Disse medlemmer fandt derfor  

 ikke grundlag for at udtale kritik af tv-stationen for så vidt  

 angår det samlede program, ligesom de ikke fandt grundlag for at  

 kritisere DR for at medtage scenen, hvor den ene af klagerne angiveligt  

 kaster op.
 Et medlem udtalte, at da tv-stationen ikke kunne dokumentere, at klagerne  

 havde givet deres accept til optagelserne, og da man i øvrigt ikke kan  

 tillægge lægmænd en viden om tv, der gør, at de  

 med politiet på nakken   også skal forestille sig og forstå  

 rækkeviden af, at de to år senere bliver hovedpersoner i en  

 timelang udsendelse på landsdækkende tv, konkluderede dette  

 medlem, at tv-stationen havde tilsidesat god presseskik.
I overensstemmelse med stemmeflertallet udtalte Pressenævnet ikke  

 kritik af tv-stationen.
Dissens.
Kendelse fra Pressenævnet i sag nr.  

 23/2001 [K1] og [K2] har v/adv.  Allan  Falk klaget til  

 Pressenævnet over en udsendelse bragt i Danmarks Radio den 10. januar  

 2001 og genudsendt den 11. januar, 12. januar og 16. januar 2001 to gange  

 henholdsvis på DR1 og DR2, idet de mener, at god presseskik er  

 tilsidesat.
Klagen vedrører et afsnit af  

 udsendelsesrækken "Historier fra en politistation". Afsnittet  

 havde titlen "Post fra Libanon". Afsnittet viste politiets arbejde  

 med at opklare/efterspore en brevforsendelse til Nigeria, som indeholdt et  

 kort i hvilket der var ilagt falske opholds- og arbejdstilladelser.
I  

 forbindelse med politiets efterforskning blev der foretaget en ransagning i  

 klagernes lejlighed, hvor politiet blandt andet fandt dokumenter og effekter,  

 der satte [K1] i forbindelse med de foretagne forfalskninger.
Senere - sammen  

 med [K1] - blev der foretaget en ransagning af hans anden lejlighed.
Derefter  

 blev han indbragt til politistationen til afhøring.
Der blev foretaget  

 optagelser af hele forløbet.
I relation til ransagningen i den første lejlighed  

 vises der i udsendelsen først en sekvens, hvor politiet  

 forsøger at få klagerne til at åbne hoveddøren.
Da  

 der kommer en låsesmed til stede, åbner [K1] døren, og  

 politiet går herefter ind efter at have legitimeret sig.
Da politiet  

 går ind, rækker [K1] en hånd ud mod tv-holdet, der befinder  

 sig på reposen.
Han går herefter videre ind i lejligheden, mens  

 forklarer en betjent, at hun er løbet hjemmefra.
Tv-holdet  

 befinder sig på det tidspunkt fortsat på reposen.
Dernæst vises en sekvens, hvor tv-holdet er kommet  

 ind i lejligheden.
Sekvensen viser, hvorledes politiet foretager  

 ransagningen. [K2] og det største barn er sløret under  

 optagelsen.
I sekvensens start peger [K1] ud i rummet og siger blandt andet  

 på engelsk: "no photo", hvortil der af en person, som ikke  

 ses i billedet, bliver svaret: "no we don´t photograph". Hertil  

 siger [K1]: "okay".
 I ingen af sekvenserne - hverken under ransagningerne i de  

 to lejligheder eller under opholdet på politistationen, herunder under  

 afhøringen, - tilkendegiver [K1] eller [K2], udover udsagnet "no  

 photo", på nogen måde, at de ikke ønsker at medvirke  

 eller i øvrigt ønsker at tage forbehold i forhold til  

 optagelserne.
I sagen har klagerne fremlagt en erklæring fra  

 tilrettelæggeren af programmet,  Lars  Engels.
Erklæringen er  

 forneden påtegnet af kriminalassistent ved station 1,  Arne  Lassen  

  Sørensen.
Erklæringen har følgende ordlyd:
"Kære  Arne Vedrørende optagelserne i Xgade 12 (27/1-1999)  

 lavede filmholdet følgende aftale med [K1] og hans kone [K2].
 De fik at vide, at vi kom fra DR, at vi lavede en  

 dokumentarserie om politiets arbejde, og at den ville blive sendt om 2  

 år.
Der var ingen problemer i at filme [K1], hverken i  

 lejligheden eller på Station 1. [K2] fortalte, at hun var løbet  

 væk fra sin familie, som ikke måtte vide, hvor hun boede. ([K1]  

 siger 4 gange til sin kone straks efter at låsen er boret ud på  

 arabisk: "Sig til dem, at vi troede, at det var dine  

 forældre"). Vi aftalte derfor, at lejlighedens placering, billeder  

 på væggen og [K2] ville blive anonymiseret.
Dvs. ikke ville kunne  

 identificeres af udenforstående.
Som du har set, har vi også  

 sløret det største barn.
Vi var i lejligheden 45 min. og  

 filmede uden problemer.
 Dette er der et filmhold og tre betjente, der kan  

 bekræfte.
 Klokken er 11.53 og jeg kan pt. ikke i øjeblikket  

 få kontakt med nogen af dem.
HK  Lars  Engels 12.50  Lars  Skou og  Keld  Ove  Hansen (fotograf og  

 lydmand) har ringet fra Jylland og bekræfter min fremstilling.
 Fortsat den 11. januar 2001.
 Undertegnede, der var sagsbehandler mod pgl. [K1], kan  

 hermed bekræfte ovenstående - idet jeg husker helt klart, at der  

 blev lavet en aftale med [K1]s hustru - aftalen blev indgået i entreen  

 af  Lars  Engels, og der var på intet tidspunkt nogen indvendinger mod  

 filmholdet eller deres arbejde.
Arne  Lassen  

  Sørensen Krim. ass.
St. 1.  

 Kbh." Advokat  Allan  Falk har på vegne af klagerne  

 anført, at udsendelsen er i strid med god presseskik, som  

 primært er tilsidesat ved, at udsendelsen er bragt uden klagernes  

 samtykke, hvilket har indebåret en retsstridig krænkelse af deres  

 privatliv.
Klagernes ansigter blev vist uden camouflage af nogen art, ligesom  

 begge klagernes navne blev nævnt flere gange på forskellig vis  

 under udsendelsen.
Oven i købet blev der også vist optagelser,  

 hvor klagernes børn er på.
Da ransagningen i sin tid blev  

 gennemført, protesterede [K2] mod, at den pågældende  

 fotograf fik adgang til hendes hjem, men fik at vide, at der alene var tale  

 om optagelser til politiets interne brug.
Ingen af klagerne har således  

 nogensinde samtykket i at medvirke i en udsendelse som den  

 pågældende, og der er derfor tale om en grov krænkelse af  

 privatlivets fred.
Klagerne har savnet enhver motivation til at give samtykke  

 som hævdet.
Advokat  Allan  Falk har med henvisning til  

 ovennævnte erklæring fra tilrettelægger  Lars  Engels  

 anført, at efter kriminalassistent  Arne  Lassen  Sørensens  

 erindring er der alene indgået en aftale mellem [K2] og  Lars  Engels.  

 har imidlertid på intet tidspunkt fået at vide, at der var  

 tale om en optagelse, der skulle udsendes i tv.
Hun og børnene er ikke  

 blevet anonymiseret.
Hun er blevet genkendt under udsendelsen af adskillige  

 bekendte.
Det var således hendes moder, der under udsendelsen ringede  

 til hende og oplyste, at hun var i fjernsynet, selv om hun ikke havde  

 fjernsynet indstillet på denne udsendelse.
For så vidt [K1] er der ifølge  

 kriminalassistentens påtegning overhovedet ikke indgået nogen  

 aftale med ham.
Kriminalassistentens påtegning bekræfter  

 indirekte, at der ikke er indgået nogen aftale mellem  Lars  Engels og  

 der ikke taler dansk og ikke har forstået, hvad der er talt om  

 mellem [K2] og  Lars  Engels.
Advokat  Allan  Falk har i den forbindelse anført,  

 at [K2] ikke har haft nogen fuldmagtsbeføjelser til at indgå  

 nogen aftale på vegne af [K1], der som nævnt kun i meget  

 beskedent omfang forstår dansk, og han har ikke opfattet, at der skulle  

 være indgået nogen aftale mellem [K2] og  Lars  Engels.
Det  

 må lægges til grund, at hvad der end er talt om mellem  Lars  

  Engels og [K2] er det sket på dansk.
Det var heller ikke nogen arabisk  

 tolk til stede.
 Advokat  Allan  Falk har endvidere anført, at [K1],  

 efter at han var blevet anholdt, var i en tilstand som medførte, at  

 han var ude af stand til fornuftsmæssigt at give noget samtykke, og at  

 filmholdet - da de optog på Station 1 - burde have indset dette.  

 Straffesagen imod ham blev i øvrigt afgjort med en dom til psykiatrisk  

 behandling.
 Advokat  Allan  Falk har samtidig gjort gældende, at  

 der er en kort sekvens under udsendelsen fra lejligheden, hvor [K1] siger  

 noget på arabisk, som kan oversættes til "sig til dem, at de  

 ikke må filme". Umiddelbart derefter siger [K1] på engelsk  

 "don´t foto", hvortil en stemme tilhørende en person, der  

 ikke er i billedet, svarer "no we don´t foto". Det må  

 herefter lægges til grund, at det i hvert fald for så vidt  

 angår [K1] er uomtvisteligt, at han har modsat sig, at der skete  

 optagelser og dermed også, at disse blev sendt på tv.
Advokat  Allan  Falk har endvidere anført, at [K1]  

 overhovedet ikke har talt med tolken om, at optagelserne på Station 1  

 skulle sendes i tv.
Tolken har derfor ingen som helst viden om, at [K1]  

 skulle være klar over, at optagelserne skulle vises på dansk  

 tv.
Advokat  Allan  Falk har herudover - hvad særligt  

 angår optagelserne på Station 1 - anført, at han under  

 alle omstændigheder finder det retsstridigt og i strid med god  

 presseskik, at der er blevet udsendt optagelser, hvor [K1] står og  

 kaster op.
Der er tale om to sekvenser, hvor pågældende  

 først kaster op i en håndvask, og senere kaster op i en rist i  

 cellen.
Uanset at [K1] havde givet tilladelse - hvilket bestrides - ville en  

 sådan tilladelse aldrig omfatte tilladelse til, at scener som de  

 pågældende blev udsendt.
Det siger sig selv, at det at udsende  

 optagelser af en person i en sådan situation er specielt ydmygende og  

 nedværdigende.
Advokat  Allan  Falk har endelig anført, at  

 når Danmarks Radio ikke trods hans opfordring hertil vil fremsende kopi  

 af det uredigerede masterbånd - som man ikke bestrider at være i  

 besiddelse af - må det tages som udtryk for, at det  

 pågældende bånd ikke som påstået skulle  

 dokumentere, at der er indgået en aftale mellem  Lars  Engels og Danmarks Radio har oplyst, at "Historier fra en  

 politistation" er en dokumentarserie om, hvad der sker på en af de  

 mest omtalte og udsatte politistationer i Danmark.
Udsendelsesrækken er  

 blevet til med tilladelse fra politidirektøren og Station 1 selv, og  

 optagelserne er pågået over flere måneder.
Serien er skabt  

 af en meget velkendt og anerkendt dokumentarist.
Danmarks Radio har anført, at der var en klar  

 aftale mellem klagerne og  Lars  Engels om optagelserne.
Optagelserne fandt  

 sted hos klagerne den 26. januar 1999. Umiddelbart efter at hoveddøren  

 åbnes, filmes politiets indtrængen i lejligheden.
Herefter blev  

 kameraet stoppet, og  Lars  Engels gik ind i lejligheden sammen med de tre  

 kriminalbetjente.
Inden for døren fortalte  Lars  Engels lejlighedens  

 beboere, at filmholdet kom fra Danmarks Radio, der var i gang med at lave en  

 række dokumentarfilm om politiets arbejde, og at disse ville blive  

 sendt på DR. [K2] forestod oversættelsen til sin mand.
Danmarks Radio har videre anført, at [K2] på  

 egne vegne - og via tolkning - på vegne af [K1] gav tilladelse til at  

 optage og bruge optagelserne i dokumentarudsendelserne betinget af, at  

 der ikke blev optaget billeder, der viser familiebilleder og andet, der kunne  

 gøre lejligheden genkendelig, at lejlighedens placering ville  

 blive sløret, og at [K2] og børnene ville blive lettere  

 sløret, hvis de ønskede det.
Begrundelsen herfor var  

 angiveligt, at [K2] var løbet væk fra sine forældre.  

 Danmarks Radio har overholdt aftalen.
Danmarks Radio har i øvrigt gjort gældende,  

 dels at [K2] senere over for  Lars  Engels har oplyst, at hun arbejder som  

 tolk, dels at klager tillige til politirapport af 27. januar 1999 har oplyst,  

 har arbejdet som tolk.
Dette faktum sammenholdt med, at klagerne lever  

 som gift par og har et fælles barn, gjorde naturligvis, at  Lars  

  Engels ikke stillede spørgmålstegn ved, om [K2] oversatte  

 korrekt, eller om hun kunne varetage [K1]s interesser.  Lars  Engels gik ud  

 fra, at hun optrådte loyalt over for sin mand.
 Danmarks Radio har særligt med hensyn til den  

 lydbid, hvoraf det fremgår, at [K1] siger "don´t foto",  

 anført, at ordvekslingen skete i forbindelse med, at han pegede  

 på billederne på væggen   som Danmarks Radio jo havde lovet  

 ikke at filme.
Danmarks Radio har endvidere afvist, at det skulle  

 være blevet oplyst over for klagerne, at optagelserne skulle benyttes  

 til intern undervisning hos politiet.
Det samtykke, der er indhentet, er det  

 samme, som er indhentet fra samtlige medvirkende, og  Lars  Engels´  

 forklaring støttes af det forhold, at det ville være i direkte  

 strid med de aftaler, han havde indgået med politiet, hvis han havde  

 oplyst, at der var tale om filmoptagelser til intern undervisningsbrug.
Danmarks Radio har herudover oplyst, at filmholdet var  

 sammen med [K1] næsten en fuld dag - først i den beboede  

 lejlighed, dernæst i den ubeboede og endelig hos politiet.
På  

 intet tidspunkt har han givet udtryk for, at han ikke vil filmes, og på  

 intet tidspunkt fortæller [K2], at han ikke vil filmes.
I forbindelse  

 med opholdet i [K1]s lejlighed i Rødovre viser det sig, at han kan  

 kommunikere på engelsk.
Han fortæller i øvrigt hverken med  

 ord eller fagter, at han ikke vil filmes.
En løftet hånd er et  

 verdensbrugt signal, som alle forstår.
Heller ikke i forbindelse med  

 opholdet på Station 1, hvor der filmes i mere end tre timer, giver han  

 udtryk for, at han ikke ønsker, at der optages.
 Danmarks Radio har i relation til børnene  

 anført, at der skete en delvis sløring som aftalt, og at  

 børnene nu fulde to år senere ikke kan genkendes.
Danmarks Radio fastholder således med henvisning til  

 den betydelige dokumentation, der er fremlagt, at der er givet gyldigt  

 samtykke.
Den forklaring, der er afgivet af  Lars  Engels, er tiltrådt  

 af kamerafolk og - eksternt - af kriminalassistent  Arne  Lassen  

  Sørensen.  Sadir  Said  Amin var tolk under afhøringen  

 på politistationen.
Han var til stede under størstedelen af  

 opholdet på politistationen og har den 8. februar 2001 telefonisk  

 oplyst, at han har set udsendelsen, at han erindrer [K1], og at denne ingen  

 indvendinger havde mod optagelserne, som han vidste skulle vises på  

 dansk tv.
Danmarks Radio har endelig anført, at det er  

 korrekt, at der ikke blev givet særskilt samtykke til de optagelser,  

 hvor [K1] kaster op.
Generelt set er en særskilt aftale ikke  

 nødvendig, når først der er indgået en aftale med  

 en medvirkende.
Konkret kan man have forståelse for, at [K1] kan have  

 behov for, at disse scener ikke indgår.
Sekvenserne ligger imidlertid  

 inden for Danmarks Radios redigeringsret, og der henvises til nævnets  

 årsberetning 1999, side 8, hvor det almindelige redigeringsprincip  

 omtales.
Når der er givet et gyldigt samtykke, er det op til den  

 medvirkende i forbindelse med optagelserne at indskrænke dette  

 samtykke, såfremt der opstår situationer, som den medvirkende  

 ikke ønsker vist.
Dette er ikke sket.
Danmarks Radio er herefter  

 berettiget til at beslutte, hvad der skal bringes.
Sekvenserne må  

 konkret ses i lyset af formålet med programmet.
Der er tale om et  

 dokumentarprogram, som ønsker at rejse en debat om samfundets  

 marginaliserede.
I den sammenhæng er det helt relevant at vise, hvordan  

 en anholdt kan blive så stresset af afhøringer mv., at han  

 kaster op.
Der er ikke fra redaktørens side sket kommentering af  

 forløbet.
Det er således op til seeren at forstå, om der  

 er tale om en særlig psykisk latent person med særlige lidelser,  

 om de fleste ville reagere på samme måde, eller om der kan ske  

 simulering.
De tilstedeværende under selve episoden havde flere  

 oplevelser af forløbet som - blandt andet derfor - gengives som det  

 skete.
Et pålæg om efterfølgende udredigering ville derfor  

 hindre formålet med udsendelsen og modarbejde den form for  

 dokumentarisme, som  Lars  Engels er kendt og respekteret for.
I sagens behandling har følgende  

 nævnsmedlemmer deltaget: Jørgen Nørgaard, Bo Maltesen,  

 Kaare R.
Skou og Kirsten Dyregaard.
 Pressenævnet udtaler:
 Af de vejledende presseetiske regler fremgår blandt  

 andet, at meddelelser, der kan krænke privatlivets fred, skal  

 undgås, medmindre klar almen interesse kræver offentlig omtale.  

 Det fremgår endvidere, at en sigtets navn eller anden identificiering  

 bør udelades, når ingen almen interesse taler for at  

 offentliggøre navnet.
Pressenævnet finder anledning til indledningsvis at  

 bemærke, at de personer, der medvirker i optagelser til programmer af  

 den her påklagede art, ofte befinder sig i situationer, der kan virke  

 krænkende for dem ved en senere offentliggørelse i tv.
Det er  

 derfor nævnets opfattelse, at der i disse tilfælde bør  

 stilles store krav til dokumentationen for, at de pågældende har  

 samtykket i optagelserne, og at de pågældende har forstået  

 rækkevidden af dette samtykke.
 Tre medlemmer - Jørgen Nørgaard, Kaare R.  

 Skou og Kirsten Dyregaard - udtaler:
Vi finder i den konkrete sag udfra de foreliggende  

 oplysninger at måtte lægge til grund, at klagerne over for  

 tilrettelæggeren fra Danmarks Radio har samtykket i, at der blev  

 foretaget optagelser under ransagningen i parrets hjem og under  

 afhøringen af [K1].
Nævnet har i denne forbindelse lagt  

 vægt på, at det på intet tidspunkt under de langvarige  

 optagelser fra klagernes side er blevet tilkendegivet, at de ikke  

 ønskede at medvirke under optagelserne.
Vi finder derfor ikke grundlag  

 for at udtale kritik af Danmarks Radio for så vidt angår det  

 samlede program.
For så vidt angår de scener, hvor [K1]  

 angiveligt kaster op, finder nævnet, at det må ligge inden for  

 Danmarks Radios redigeringsret at beslutte, hvorvidt det er relevant at  

 medtage disse scener, såfremt den medvirkende ikke særskilt  

 gør indsigelse mod, at der sker optagelse i disse situationer.
Vi  

 finder således heller ikke på dette punkt grundlag for at udtale  

 kritik af Danmarks Radio.
 Et medlem - Bo Maltesen - udtaler:
 Jeg mener - med udgangspunkt i nævnets generelle  

 bemærkninger om de særlige krav til mediet i denne slags sager -  

 at konklusionen er den modsatte af flertallets, nemlig at Danmarks Radio ikke  

 har optrådt presseetisk korrekt i den konkrete sag.
Danmarks Radio har således ikke dokumenteret, f.eks.  

 på skrift, at klagerne har sagt ja til optagelserne.
Og selv om man  

 tager Danmarks Radios påstand om en aftale for gode varer, så  

 overholder udsendelsen ikke to af aftalens tre punkter.
Således vises  

 der i udsendelsen genkendelige familiebilleder og andet interiør fra  

 lejligheden, ligesom både den kvindelige klager og hendes børn -  

 trods en delvis maskering et par gange - også kan genkendes.
Danmarks Radio anfører desuden, at man ikke kan  

 have et tv-hold tæt på livet i flere timer uden at vide, at  

 optagelserne finder sted og vil blive brugt.
Men personer, der er i en  

 så penibel situation som klagerne, reagerer ikke nødvendigvis  

 på den måde, blandt andet fordi tv-holdet er i følge med  

 politiet, som de pågældende personer måske ikke  

 ønsker at sætte sig op mod af andre grunde.
Og man kan ikke  

 tillægge lægmænd en viden om tv, der gør, at de -  

 med politiet på nakken - også skal forestille sig og forstå  

 rækkevidden af, at de to år senere bliver hovedpersoner i en  

 timelang udsendelse på landsdækkende tv.
 Ydermere kan det ikke presseetisk legitimere den  

 pågældende tv-reportageform, at den ene af klagerne blev fundet  

 skyldig i den sag, som politiet efterforskede i den pågældende  

 tv-udsendelse.
 I overensstemmelse med stemmeflertallet udtaler  

 Pressenævnet ikke kritik af bladet.
 Afsagt den 26. juni 2001.
