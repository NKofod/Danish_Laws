 På given foranledning skal Styrelsen præcisere, at § 3, stk. 1, nr. 4  

alene vedrører AMU-kontraktsuddannelser.
 AMU-kontraktsuddannelserne er følgende: betonmager, glasmager,  

 glassliber, stilladsopstiller, tagdækker, vaskeriassistent og  

 vejasfaltarbejder , hvilket også fremgår af Vejledning nr. 81 af 17. juni  

 1997 om adgang og deltagerstøtte ved deltagelse i arbejdsmarkedsuddannelser.
 Uddannelsesstederne må ikke forveksle disse AMU-kontraktsuddannelser med  

 de uddannelsesaftaler med virksomheder, der er indgået i henhold til lov om  

 erhvervsuddannelser m.m. og hvortil der er knyttet AER-refusion  

 (arbejdsgiverne elevrefusion). Personer, der har indgået en sådan  

uddannelsesaftale med en virksomhed er ikke  omfattet af  

 undtagelsesbestemmelsen i § 3, stk. 1, nr. 4 og har derfor ikke adgang  

 til arbejdsmarkedsuddannelserne.
 Styrelsen skal hermed anmode uddannelsesstederne om i organisationen at  

 indskærpe regelsættet samt at drage omsorg for dets overholdelse.
