Teknisk forskrift om personførende  

 elevatorer i skibe I medfør af § 2, stk. 5, § 4, § 5, § 11, stk. 2, og § 28 i lov om  

 skibes sikkerhed m.v., jf. lovbekendtgørelse nr. 596 af 26. juni 1996,  

 og efter bemyndigelse i bekendtgørelse nr. 694 af 17. august 1995  

 fastsættes:
Anvendelsesområde § 1. Denne forskrift finder anvendelse for  

 personførende elevatorer i alle skibe med en bruttotonnage på 20  

 og derover, med undtagelse af § 3, som udelukkende gælder for skibe,  

 hvis køl er lagt eller befinder sig på et tilsvarende  

 byggestadie på eller efter den 1. november 1997.
Definition § 2. I denne forskrift forstås ved  

 "Personførende elevator": Fast installeret løfteapparat til  

 transport af personer og/eller gods mellem faste niveauer ved hjælp af  

 en stol (kabine), hvis dimensioner og indretning klart giver adgang for  

 personer.
Konstruktion og installation § 3. Konstruktion og installation af  

 personførende elevatorer skal udføres i overensstemmelse med  

 ISO-8383 og DS/EN 81-1, samt et anerkendt klassifikationsselskabs regler for  

 elevatorer.
 Stk. 2. Dokumentation for, at ovennævnte  

 bestemmelser er opfyldt, skal sendes til Søfartsstyrelsen, og  

 nyinstallationer skal synes af Søfartsstyrelsen inden  

 idriftsættelse.
 Syn m.v.
§ 4. En årlig besigtigelse af  

 personførende elevator med tilbehør skal udføres i  

 henhold til kravene i ISO-8383 og DS/EN 81-1 for regelmæssige syn og  

 prøver.
Der udarbejdes en besigtigelsesrapport, som skal opbevares om  

 bord.
Stk. 2. Efter tilfredsstillende besigtigelse skal der  

 udstedes en godkendelsesattest.
I passagerskibe skal besigtigelsen  

 overværes af Søfartsstyrelsen, som derpå udsteder  

 godkendelsesattesten.
I øvrige skibe skal godkendelsesattesten  

 udstedes af den pågældende, som har besigtiget elevatoren.
 Stk. 3. Godkendelsesattesten skal opslås i  

 elevatorstolen.
 § 5. En gang om måneden skal der endvidere  

 foretages et eftersyn af personførende elevatorer med tilbehør  

 i henhold til leverandørens anvisning.
 § 6. Søfartsstyrelsen kan tillade, at de  

 krævede besigtigelser foretages af skibets maskinchef på  

 vilkår, at maskinchefen eller en af skibets maskinmestre har  

 gennemgået et af Søfartsstyrelsen godkendt kursus i  

 vedligeholdelse og besigtigelse af elevatorer.
 Stk. 2. Et anerkendt klassifikationsselskab og/eller en  

 af Søfartsstyrelsen anerkendt sagkyndig person kan ligeledes foretage  

 de krævede besigtigelser.
Ækvivalens og afprøvning § 7. Denne forskrifts bestemmelser skal ikke  

 forhindre, at man om bord benytter andet udstyr, materiale, udrustninger,  

 apparater m.v. eller gennemfører andre foranstaltninger, som  

 repræsenterer mindst den samme grad af sikkerhed som efter denne  

 forskrift.
 Stk. 2. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
 Straf og ikrafttræden m.v.
 § 8. Overtrædelse af denne forskrift  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på mennesker under 18 år eller fremkaldt  

 fare herfor eller, 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
 § 9. Forskriften træder i kraft den 1.  

 november 1997.
 Stk. 2. Samtidig ophæves bestemmelserne om person- og  

 vareelevatorer i henholdsvis Meddelelser fra Søfartsstyrelsens B, Kap.  

 II-1C, reg. 26., stk. 3.11 og Meddelelser fra Søfartsstyrelsen E, Kap.  

 VIII, reg. 8.145.
