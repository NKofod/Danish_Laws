29. maj 1990 1989-260-85 Til politiet.
 Ved bekendtgørelse nr. 145 af 6. marts 1990 om ombytning af kørekort  

 fastsatte Justitsministeriet, at gyldigheden af et dansk kørekort, som ikke  

 er af EF-model, udløber på en række nærmere opregnede datoer for personer  

 født i tidsrummet 1. januar 1924 til 31. december 1940.
 Efter bekendtgørelsen udløber gyldigheden af de første gamle kørekort den  

 1. juni 1990 (kørekort tilhørende personer født i tidsrummet 1924 1928).
 Personer, der efter udløbet af kørekortets gyldighed fører motordrevet  

 køretøj, hvortil der kræves kørekort, uden at have foretaget ombytning, vil  

 kunne straffes for overtrædelse af færdselslovens § 117, stk. 4, jf. § 56, 1.
 Justitsministeriet skal imidlertid anmode om, at sådanne sager indtil  

 udgangen af juni måned 1990 afgøres ved meddelelse af en advarsel på stedet.
 Såfremt der i forbindelse med færdselskontrol efter den 1. juni 1990  

 forevises et kørekort, hvis gyldighed er udløbet, inddrages dette på stedet  

 mod udfærdigelse af et midlertidigt kørekort (blanket P 21).
 Færøske kørekort, dvs. kørekort udstedt af »Politimesteren på  

 Færøerne«, »Landfogeden på Færøerne« eller »Føroya  

 Landfuti«, er ikke omfattet af ombytningen og bevarer derfor gyldigheden  

 uanset ovennævnte bekendtgørelse.
P.
M.
V.
E.
B.
