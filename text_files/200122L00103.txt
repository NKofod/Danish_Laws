Fremsat den 20. februar 2002 af  

 Søren Krarup (DF),  

 Kristian Thulesen Dahl (DF), Per Dalgaard (DF),  

 Pia Kjærsgaard (DF) og Peter Skaarup (DF) Forslag til Lov om ændring af straffeloven (Ophævelse af racismeparagraffen) § 1 I straffeloven, jf. lovbekendtgørelse nr. 808 af 14. september  

 2001, foretages følgende ændring:
 1. § 266 b ophæves.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Forslagsstillerne er af den opfattelse, at §  

 266 b i straffeloven udgør et uheldigt og i realiteten  

 totalitært element i dansk lovgivning, som man ikke kan fortsætte  

 med at give husly.
Efter Dansk Folkepartis opfattelse består forskellen  

 på et retssamfund og et totalitært samfund deri, at i et  

 retssamfund straffes man for sine handlinger, i et totalitært samfund  

 straffes man for sine holdninger.
Dansk Folkeparti mener, at ytringsfriheden  

 er et retssamfunds sine qua non: Hvor et menneske forfølges og  

 straffes for sine holdninger, er der ikke blot tale om, at straffeloven  

 misbruges; en fri og åben debat   folkestyrets uundværlige  

 forudsætning   er også umuliggjort.
Det forekommer Dansk Folkeparti, at § 266 b s historie  

 bekræfter dette.
I ly af denne paragraf har der været ført  

 en sindelagskontrol og været udøvet en slags ideologisk  

 meningsundertrykkelse, som har betydet, at almindelige mennesker har  

 været bange for at lukke deres sprogligt ukorrekte munde op, og hvor  

 derfor deres hjertens mening har måttet gå under jorden.
Dette er  

 hverken værdigt eller holdbart i et folkestyre.
Og det blev forudset og også sagt ved lovens  

 fremsættelse.
I dag er der grund til at citere de profetiske ord,  

 hvormed Poul Dam (SF) ved lovens 1. behandling den 29. oktober 1970 udtalte  

 sin dybe skepsis:
»Enhver frihedsbegrænsning rummer en dyster  

 risiko.
Hvor mange andre begrænsninger vil man ikke kunne begrunde  

 på samme smukke måde? Vi kan nok i denne sal blive enige om at  

 fordømme propaganda for krig.
Men hvis vi på grundlag heraf  

 kriminaliserer en sådan propaganda, har vi skabt en farlig  

 præcedens.
Ved en senere lejlighed vil et flertal kunne fristes til at  

 kriminalisere andre anskuelser og anden propaganda, som dette flertal udfra  

 en helt ærlig bedømmelse måtte anse for  

 fordømmelig.
Nej, friheden er absolut, og der er intet argument, som  

 kan begrunde nogen begrænsning af friheden.
Det, jeg hidtil har sagt, har nærmest knyttet sig  

 til den foreslåede tilføjelse til straffelovens § 110 e, men  

 ganske det samme kunne siges om den foreslåede formulering af § 266 b.  

 Den gældende regel er i orden.
Den rammer den notorisk  

 løgnagtige propaganda, mens den foreslåede rammer usympatiske  

 anskuelser.
Dette er det springende punkt.
Man sætter et skel mellem  

 acceptable meninger og uacceptable meninger.
Når dette skel  

 først er sat, kan det flyttes   og hvor er vi så henne? Så  

 er vi tilbage i den oplyste enevældes forestillinger om  

 ytringsfrihedens grænser.
I parentes skal det bemærkes, at det er  

 bittert ironisk, at netop en lovændring, der vil bekæmpe  

 diskrimination, medfører, at et så uvidenskabeligt og  

 diskriminationsladet ord som ordet »race« indføres i dansk  

 lovgivning«.
(Lovforslag nr.
L 33, folketingsåret 1970-71,  

 Folketingstidende 1970-71, forhandlingerne sp. 849-853).
Denne dybtgående kritiks berettigelse har  

 årene siden lovens vedtagelse bekræftet.
Igen og igen er  

 § 266 b brugt som et skræmme- og terrormiddel i  

 den offentlige debat, ved hjælp af hvilket man har søgt at lukke  

 munden på modstandere.
Eksemplerne er utallige.
De, der er enige i  

 brugen, vil finde den berettiget.
Men det skal aldrig være enighed i  

 synspunkter, der skal være adkomst til at tale frit.
Det er forslagsstillernes opfattelse, at forståelse  

 af dette principielle standpunkt med hertil hørende skepsis over for §  

 266 b også vinder frem.
Således har MF Birthe Rønn  

 Hornbech fra Venstre udtalt, at »racisme-paragraffen undertrykker den fri  

 politiske debat og bør derfor fjernes som en skamplet på  

 demokratiet« (Berlingske Tidende 28. oktober 2001), ligesom det konservative  

 folketingsmedlem Helge Adam Møller mener, at »§ 266 b er meget  

 betænkelig.
Lad folk afsløre sig selv.
Det kan Danmark sagtens  

 holde til« (Aktuelt 15. oktober 1999). Også professor i strafferet Vagn  

 Greve udtrykker i samme artikel kritik af paragraffen og finder det uheldigt  

 at kriminalisere ytringer på denne måde.
Forslagsstillerne finder derfor, at det er på tide  

 at ophæve denne skamplet på demokratiet, og vil understrege, at  

 en sådan ophævelse jo ikke er ensbetydende med, at den offentlige  

 debat skal være uden enhver sømmelighed.
Der er fortsat en  

 injurielovgivning, i henhold til hvilken grove og urimelige beskyldninger og  

 skældsord kan retsforfølges.
 Men meninger og holdninger må aldrig kunne  

 retsforfølges og straffes.
 Straffelovens § 266 b har følgende ordlyd:
»§ 266 b.
Den, der offentligt eller med forsæt til  

 udbredelse i en videre kreds fremsætter udtalelser eller anden  

 meddelelse, ved hvilken en gruppe af personer trues, forhånes eller  

 nedværdiges på grund af sin race, hudfarve, nationale eller  

 etniske oprindelse, tro eller seksuelle orientering, straffes med bøde  

 eller fængsel indtil 2 år.
Stk. 2. Ved straffens udmåling skal det  

 betragtes som en skærpende omstændighed, at forholdet har  

 karakter af propagandavirksomhed.« Skriftlig fremsættelse Søren Krarup Som ordfører for forslagsstillerne tillader jeg mig  

 herved at fremsætte:
 Forslag til lov om ændring af straffeloven.  

 (Ophævelse af racismeparagraffen).
(Lovforslag nr.
L 103).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
