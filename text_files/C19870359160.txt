 Baggrund:
 - Bekendtgørelse nr. 452 af 27. august 1984 om støjgrænser på  

 arbejdspladsen.
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
Lyd er svingninger i forskellige materialer, fx luft.
Infralyd er lyd,  

 hvis frekvens (antal svingninger pr. sekund) ligger under det »hørbare  

 område«.
Lyd med frekvens under ca. 20 Hz defineres som infralyd.
De to almindeligste måder infralyd opstår på er ved vibrerende maskindele  

 og ved strømmende luft.
Som eksempel på infralydkilder kan nævnes:
 Ventilationsanlæg, fyringsanlæg, kompressoranlæg, transformatorer, ovne,  

 turbiner, langsomtgående motorer og transportmidler som biler, lastbiler, tog  

 skibe og fly.
 Infralyd forekommer ofte sammen med almindelig støj, især kraftig  

 lavfrekvent støj i frekvensområdet 20-100 Hz.
Følger af infralydpåvirkning Infralyd kan høres ned til 2 Hz, hvis lydstyrken (lydtrykket) er stort  

 nok.
 Infralyd opfattes ofte som en klukkende, tikkende eller hvæsende lyd.
 Hørbar infralyd kan virke generende og kan give ligevægtsforstyrrelser,  

 stressreaktion samt påvirkning af hjertet og det øvrige kredsløb.
 Høje infralydniveauer kan give gener som trykken for ørerne, træthed,  

 hovedpine, let svimmelhed, koncentrationsbesvær samt fornemmelse af  

 vibrationer og talebesvær.
 Virkninger af hørbar infralyd kan sidestilles med virkninger af almindelig  

 støj.
 Vedvarende udsættelse for infralyd med meget høje niveauer kan give  

 høreskader.
Foranstaltninger Infralyd og støj fra maskiner m.m. skal imødegås så effektivt som muligt  

 fx ved hensigtsmæssig konstruktion.
 Infralyd bekæmpes mest effektivt ved dæmpning af selve støjkilden.
Infralyd skyldes ofte, at store plader vibrerer, og derved sætter luften i  

 bevægelse.
Erstattes den massive plade med en perforeret plade, mindskes  

 infralyden.
I bygninger, hvor store maskiner ikke er tilstrækkeligt  

 vibrationsisolerede, kan vibrationer med en bestemt frekvens forplante sig  

 gennem bygningen og give infralyd og lavfrekvent støj i andre rum.
Problemet  

 kan ofte løses ved bedre vibrationsisolering af maskinen eller ved at ændre  

 maskinens omdrejningstal.Ventilatorer, der i en luftkanal sidder tæt ved en  

 skarp bøjning, vil give kraftige lufthvirvler og dermed infralyd og støj.  

 Infralyd og støj kan mindskes ved at afrunde bøjningen og flytte  

 ventilatoren.
 Store oliebrændere, som brænder ujævnt, udsender tit en del infralyd.  

 Dette kan ofte imødegås ved små konstruktionsændringer, som samtidig giver  

 forbedret fyringsøkonomi.
Infralyd og lavfrekvent støj fra store stempelmotorer og kompressorer kan  

 mindskes ved at montere særlige lyddæmpere i indsugnings- og  

 udblæsningskanaler.
Lyddæmperne skal være meget store for at være effektive.  

 Nøjagtige beregninger er nødvendige for at sikre, at virkningen bliver som  

 ønsket.
 Almindelige høreværn (ørekopper og ørepropper), indkapslinger og  

 afskærmninger har ringe virkning over for infralyd.
Måling af infralyd Infralyd måles normalt på samme måde som støj.
Måleudstyret skal kunne  

 måle korrekt ved frekvenser ned til 2 Hz.
 Infralydstyrken måles uden vægtningskurve og angives i dB og frekvens i  

 antal svingninger pr. sekund (Hz).
Når infralyd måles indendørs, skal man være opmærksom på, at lydtrykket  

 kan variere inden for samme rum.
Der skal derfor måles flere steder i rummet,  

 og et af punkterne bør altid være i et hjørne.
Vejledende infralydgrænser Følgende lydtrykniveauer bør ikke overskrides:
 Kurve a) skal anvendes, når den daglige påvirkningstid er under 1 minut,  

 mens kurve b) benyttes, når tiden er over 100 minutter.
 Yderligere oplysning se: Arbejdstilsynet informerer, Infralyd (august  

 1984).
