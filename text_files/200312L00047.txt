Fremsat den 5. november 2003 af  

 trafikministeren (Flemming Hansen) Forslag til Lov om BaneDanmark BaneDanmarks opgaver m.v.
 § 1.  

  

 BaneDanmark  

 er en statsvirksomhed under Trafikministeriet.
 § 2.  

  

 BaneDanmark  

 skal drive statens jernbaneinfrastruktur på en effektiv, økonomisk og  

 sikkerhedsmæssigt forsvarlig måde og dermed sikre grundlag for en effektiv  

 togdrift samt udføre anden virksomhed, som ligger i naturlig forlængelse  

 heraf.  

 BaneDanmark foretager kanaltildeling til jernbanevirksomhederne.
Stk. 2.  

  

 BaneDanmark  

 kan forsyne jernbanevirksomhederne med kørestrøm efter nærmere regler, der  

 fastsættes af trafikministeren.
Lov om elforsyning finder ikke anvendelse på  

 BaneDanmarks elforsyningsaktiviteter.
 Stk. 3.  

  

 Trafikministeren fastsætter en vedtægt for BaneDanmark.
 Stk. 4.  

  

 Trafikministeren kan ændre BaneDanmarks navn.
BaneDanmarks ledelse § 3.  

  

 BaneDanmark  

 ledes af en bestyrelse og en direktion.
§ 4.  

  

 Bestyrelsen  

 består af seks medlemmer.
Trafikministeren vælger på et virksomhedsmøde, jf.  

 § 9, for en periode af to år, 4 medlemmer til bestyrelsen, herunder  

 formand og næstformand.
Genvalg kan ske.
Medarbejderne vælger for en periode  

 af  

 fire år 2 medlemmer til bestyrelsen.
Genvalg kan ske.
Et bestyrelsesmedlem  

 kan  

 til enhver tid afsættes af den, som har valgt den pågældende.
 Stk. 2.  

  

 Trafikministeren  

 fastsætter nærmere regler i vedtægterne om valg af bestyrelsen, herunder om  

 valg af medarbejderrepræsentanter, udtræden af bestyrelsen og ophør af et  

 bestyrelsesmedlems hverv.
§ 5.  

  

 Bestyrelsen  

 varetager den overordnede ledelse af BaneDanmark under ansvar over for  

 trafikministeren.
Bestyrelsen skal sørge for en forsvarlig organisation af  

 virksomheden.
 Stk. 2.  

  

 Bestyrelsen  

 træffer beslutning i alle spørgsmål, som er af væsentlig betydning, herunder  

 om  

 den overordnede tilrettelæggelse af BaneDanmarks arbejde inden for de rammer,  

 der gælder for statsvirksomheder, herunder finansloven og de kontrakter, som  

 bestyrelsen indgår med trafikministeren.
 Stk. 3.  

  

 Bestyrelsen  

 skal påse, at bogføringen og forvaltningen af jernbaneinfrastrukturen  

 varetages  

 og kontrolleres på en efter virksomhedens karakter tilfredsstillende måde.
 Stk. 4.  

  

 Bestyrelsen  

 bemyndiges til at tegne bestyrelsesansvarsforsikring.
§ 6.  



  

 Bestyrelsen udarbejder en  

 forretningsorden.
Trafikministeren fastsætter i vedtægterne nærmere regler om  

 indholdet af forretningsordenen.
 § 7.  

  

 BaneDanmarks  

 daglige ledelse varetages af en direktion, der skal følge de anvisninger og  

 retningslinier, som er givet af bestyrelsen.
Stk. 2.  

  

 Den daglige  

 ledelse omfatter ikke dispositioner, der efter selskabets forhold er af  

 usædvanlig art eller stor betydning.
Sådanne dispositioner kan direktionen  

 kun  

 foretage efter særlig bemyndigelse fra bestyrelsen, medmindre bestyrelsens  

 beslutning ikke kan afventes uden væsentlig ulempe for selskabets virksomhed.  

 Bestyrelsen skal i så fald snarest underrettes.
 § 8.  

  

 Bestyrelsen ansætter og afskediger direktionen.
Trafikministerens beføjelser § 9.  

  

 Trafikministeren  

 udøver sin instruktionsbeføjelse over for BaneDanmark på virksomhedsmødet,  

 jf.  

 dog stk. 2 og 3.
 Stk. 2.  

  

 Trafikministeren kan uden afholdelse af virksomhedsmøde pålægge BaneDanmark  

 at  

 berigtige retsstridige forhold.
 Stk. 3.  

  

 Hvis  

 rigsrevisor i en beretning fremsætter væsentlige kritiske bemærkninger om  

 revisionsspørgsmål, jf. rigsrevisorlovens § 3, og statsrevisorerne  

 tiltræder disse bemærkninger, kan trafikministeren uden afholdelse af  

 virksomhedsmøde pålægge BaneDanmark at iværksætte de foranstaltninger, dette  

 giver anledning til.
 Stk. 4.  

  

 Trafikministeren  

 fastsætter i vedtægterne nærmere bestemmelser om virksomhedsmødet.
 Klageadgang m.v.
 § 10.  

  

 Trafikministeren  

 kan fastsætte regler om adgangen til at klage over afgørelser, der træffes af  

 BaneDanmark, herunder at afgørelserne ikke kan påklages til trafikministeren.  

 Trafikministeren kan fastsætte, at BaneDanmarks afgørelser kan påklages til  

 et  

 klagenævn eller anden statslig myndighed.
Oplysningspligt § 11.  

  

 Bestyrelsens  

 formand og næstformand er forpligtet til at orientere trafikministeren om  

 sager  

 af væsentlig betydning.
 Stk. 2.  

  

 BaneDanmark  

 skal på begæring stille enhver oplysning om sin virksomhed til rådighed for  

 trafikministeren.
 Ikrafttræden og overgangsbestemmelser m.v.
§ 12.  

  

 Trafikministeren  

 fastsætter tidspunktet for lovens ikrafttræden.
Ministeren kan herunder  

 fastsætte, at lovens enkelte bestemmelser træder i kraft på forskellige  

 tidspunkter.
§ 13.  

  

 I  

 en overgangsperiode forud for etableringen af BaneDanmark med en bestyrelse i  

 henhold til § 3 indsætter trafikministeren en rådgivende bestyrelse i  

 Banestyrelsen.
Trafikministeren har i denne overgangsperiode sædvanlig  

 instruktionsbeføjelse over for virksomheden.
 Stk. 2.  

  

 Trafikministeren  

 fastsætter tidspunktet for udløbet af overgangsperioden.
 § 14.  

  

 I  

 lov nr. 289 af 18. maj 1998 om jernbanevirksomhed m.v., jf. lovbekendtgørelse  

 nr. 310 af 28. april 2003, ophæves kapitel 4 b.
Bemærkninger til lovforslaget Almindelige bemærkninger 1. Lovforslagets baggrund Jernbanesektoren har siden midten af 1990erne gennemgået  

 en udviklingsproces fra at være et selvforvaltende system med samtlige  

 opgaver  

 forankret hos DSB til i stigende grad at udgøre en egentlig  

 myndighedsreguleret  

 branche.
Erfaringerne fra denne udvikling har understreget, at en fortsat  

 liberalisering forudsætter en reorganisering af sektorens institutioner, så  

 der  

 sikres en klar og entydig opsplitning af henholdsvis de regulerende og de  

 producerende opgaver i sektoren.
Regeringen har derfor ændret organisationsstrukturen på  

 jernbaneområdet.
I den nye organisationsstruktur vil Banestyrelsen entydigt  

 blive placeret på producentsiden i fremtidens jernbanesektor.
Der lægges  

 derfor  

 med lovforslaget op til en ændring af Banestyrelsens organisering, der  

 understøtter tilpasningen som produktionsvirksomhed ved indsættelsen af en  

 professionel  

  

 bestyrelse med et veldefineret og selvstændigt ansvar.
Den nye  

 organisationsstruktur indebærer endvidere, at Banestyrelsens  

 myndighedsopgaver og politisk orienterede planlægningsopgaver fremover  

 udføres af Trafikstyrelsen for Jernbane og Færger.
Denne del af  

 organisationsstrukturen er allerede udmøntet, jf. aktstykke nr. 123 af 6. maj  

 2003.
 Denne tilpasning af Banestyrelsen som produktionsvirksomhed forventes at  

 forbedre virksomhedens fokus på dens grundlæggende opgave: at sikre en  

 effektiv togdrift på statens jernbaneinfrastruktur.
2. Banestyrelsen i dag Banestyrelsen er etableret som statsvirksomhed og skal forvalte statens  

 jernbaneinfrastruktur.
Banestyrelsen driver, vedligeholder, fornyer og  

 forestår udbygning af statens jernbanenet.
Banestyrelsen tilbyder jernbanevirksomhederne kanaler på  

 jernbanenettet og opkræver baneafgifter herfor.
Banestyrelsen planlægger og  

 styrer afviklingen af togtrafikken og leverer desuden trafikinformation og  

 kørestrøm.
Leverancer fra Banestyrelsen til jernbanevirksomhederne er  

 fastsat i kontrakter, som bl.a. beskriver krav til regularitet, komfort og  

 information.
DSB, Arriva og DSB S-tog A/S kører dagligt ca. 1200 passagertog  

 og  

 1100 S-tog på jernbanenettet.
Ca. 190 godstog dagligt køres af primært  

 Railion  

 Denmark og i mindre omfang Ikea Rail og Arriva.
Banestyrelsen har ca. 2500 medarbejdere.
Knapt 1.500 heraf  

 udfører på døgnbasis vedligeholdelses- fornyelses- og anlægsopgaver på  

 jernbanenettet.
Ca. 500 medarbejdere i 30 bemandede kommandoposter og  

 fjernstyringscentraler styrer døgnets togtrafik., mens ca. 500 arbejder med  

 planlægning, styring, tilsyn, trafikal opfølgning og administration.
Den  

 entreprenørmæssige produktion konkurrenceudsættes ved gennemførelsen af en  

 udbudsplan.
En række opgaver udføres af eksterne entreprenører.
Banestyrelsen forvalter 2.323 km jernbane med 3.240 km spor  

 og 2.342 broer.
Jernbanearealet, som Banestyrelsen forvalter udgør 5.500 ha.  

 Banestyrelsen har i 2003 en nettoudgiftsbevilling til drift på 452,4 mio.  

 kr.,  

 en bevilling til anlæg på 1.009,0 mio. kr. og en bevilling til fornyelse og  

 vedligeholdelse på 1.172,8 mio. kr.
3. Lovforslagets indhold Lovforslaget indebærer, at Banestyrelsen skifter navn til  

 BaneDanmark og bliver en statsvirksomhed under ledelse af en bestyrelse og en  

 direktion.
Der vil være tale om en statsvirksomhed, der er en del af den  

 offentlige forvaltning og underlagt de gældende regler for statsvirksomheder,  

 herunder de almindelige normer med hensyn til ministerens overordnede ansvar  

 og  

 tilsynsforpligtelse i forhold til en statslig styrelse.
Med forslaget om indsættelse af en bestyrelse lægges der op  

 til en styrkelse af ledelsesstrukturerne i Banestyrelsen.
Banestyrelsen står  

 således over for væsentlige udfordringer med bl.a. implementering af de  

 nødvendige fortsatte effektiviseringer og omstillingsprocesser, en fortsat  

 forbedring af virksomhedens økonomistyring, produktionstilrettelæggelse og  

 regnskabsaflæggelse den løbende vedligeholdelsesindsats, jernbanenettets  

 tilstand og dermed jernbanevirksomhedernes produktionsvilkår.
Det er  

 vurderingen, at en professionel bestyrelse kan medvirke til at understøtte en  

 fortsat positiv udvikling i Banestyrelsen på disse områder.
En bestyrelse skønnes at være et velegnet instrument til  

 forbedring af ledelsesstrukturerne i Banestyrelsen, der efter udskillelsen af  

 sine myndighedsopgaver og politisk orienterede planlægningsopgaver har fået  

 karakter af en ren produktionsvirksomhed i forhold til jernbanenettet.
Det  

 skønnes derfor hensigtsmæssigt at tilpasse organiseringen af Banestyrelsen  

 til  

 tilsvarende private produktionsvirksomheder.
Når der i dette tilfælde lægges  

 vægt på at fastholde Banestyrelsen som en statslig produktionsvirksomhed,  

 skyldes det, at Banestyrelsen står som forvalter af en infrastruktur med  

 samfundsmæssig betydning, der samtidig har karakter af et naturligt monopol,  

 og  

 således ikke virker på et marked karakteriseret af fri konkurrence og  

 prisdannelse.
På baggrund af BaneDanmarks helt særlige situation, er det  

 fundet  

 hensigtsmæssigt at udruste statsvirksomheden med en bestyrelse.
Forslaget indebærer, at ledelsesstrukturen i Banestyrelsen  

 tilnærmes den struktur, som anvendes i aktieselskaber.
Virksomheden foreslås  

 således ledet af en direktion og bestyrelse i fællesskab og trafikministeren  

 vil kunne træffe beslutninger om virksomheden på formaliserede  

 virksomhedsmøder.
 Direktionen  

  

 skal  

 varetage den daglige ledelse af virksomheden, og skal i den forbindelse følge  

 de anvisninger, som bestyrelsen har givet herfor inden for rammerne af  

 finansloven, de indgåede kontrakter etc.
Bestyrelsen  

  

  

 varetager  

 den overordnede ledelse af virksomheden  

  

 og er ansvarlig for BaneDanmarks  

 virksomhed og organisation over for trafikministeren.
Bestyrelsen træffer  

 beslutning i alle spørgsmål, som er af væsentlig betydning for virksomheden.
 Bestyrelsen skal således bl.a. opstille generelle,  

 overordnede retningslinier for direktionens daglige arbejde, føre tilsyn og  

 kontrol med direktionens arbejde samt medvirke ved fastlæggelsen og  

 udviklingen  

 af virksomhedens strategi.
Trafikministeren  

  

 udøver som udgangspunkt sin instruktionsbeføjelse over for virksomheden på  

 virksomhedsmøder.
Ministeren skal føre tilsyn med virksomhedens udvikling,  

 herunder navnlig i forhold til de forudsætninger, som er indeholdt i de  

 økonomiske rammer fastsat i finansloven, og ministeren er forpligtet til at  

 reagere hvis udviklingen tilsiger dette, om nødvendigt i form af en  

 beslutning  

 på et virksomhedsmøde.
Denne tilsynsforpligtelse gælder selvstændigt udover  

 de  

 indgrebsmuligheder, ministeren som kontraktspart vil have i henhold til  

 kontrakten med virksomheden om forvaltningen af jernbaneinfrastrukturen.
 Ministeren kan  hvis han bliver opmærksom på retsstridige,  

 herunder bevillingsstridige forhold - pålægge virksomheden at berigtige disse  

 uden afholdelse af virksomhedsmøde.
 Denne tilsynsforpligtelse gælder selvstændigt udover de  

 indgrebsmuligheder, ministeren som kontraktspart vil have i henhold til  

 kontrakten med virksomheden om forvaltningen af jernbaneinfrastrukturen.
 Hvis rigsrevisor i en beretning fremsætter væsentlige  

 kritiske bemærkninger om revisionsspørgsmål, jf. rigsrevisorlovens § 3,  

 og  

 statsrevisorerne tiltræder disse bemærkninger, kan trafikministeren,  

 ligeledes  

 uden afholdelse af virksomhedsmøde, pålægge BaneDanmark at iværksætte de  

 foranstaltninger, som dette giver anledning til.
 Indsættelsen af en bestyrelse i BaneDanmark medfører ingen  

 ændringer i medarbejdernes ansættelsesforhold i virksomheden.
I en overgangsperiode forud for omorganiseringen af  

 Banestyrelsen er det hensigten, at der indsættes en bestyrelse, som alene kan  

 yde rådgivning til BaneDanmark.
I denne periode vil ministeren have sædvanlig  

 instruktionsbeføjelse over for BaneDanmark.
Efter udløbet af  

 overgangsperioden  

 udøver trafikministeren sin instruktionsbeføjelse over for BaneDanmark på  

 virksomhedsmøderne.
Det kan nævnes, at DSB i perioden 1994-1998, indtil DSB  

 blev en selvstændig offentlig virksomhed, var organiseret som statsvirksomhed  

 med en bestyrelse.
Trafikministeren kunne dog, for at tilgodese  

 samfundsmæssige  

 eller overordnede trafikale hensyn, give direktiver for udøvelsen af  

 virksomheden.
 Det vil være en forudsætning for at afslutte overgangsperioden,  

 at styringskonceptet er på plads, herunder kontrakten mellem BaneDanmark og  

 ministeren, og at bestyrelsen har opnået den fornødne indsigt i BaneDanmarks  

 økonomi og drift.
 BaneDanmarks opgave er - på en effektiv, økonomisk og  

 sikkerhedsmæssigt forsvarlig måde - at drive, vedligeholde, forny og forestå  

 udbygningen af statens jernbaneinfrastruktur på grundlag af kontrakter med  

 trafikministeren herom, samt udføre anden virksomhed, som ligger i naturlig  

 forlængelse heraf.
BaneDanmarks bestyrelse foreslås sammensat af 4 medlemmer  

 valgt af trafikministeren og 2 medlemmer valgt af virksomhedens medarbejdere.  

 Bestyrelsen varetager den overordnede ledelse af virksomheden og træffer  

 beslutning i alle spørgsmål af væsentlig betydning.
Virksomhedens direktion  

 varetager den daglige drift.
BaneDanmarks bestyrelse og direktion skal lede virksomheden  

 inden for de rammer, som er fastsat på finansloven og i de kontrakter, som  

 bestyrelsen indgår med trafikministeren.
Bestyrelsen og direktionen skal  

 endvidere efterleve de beslutninger, som trafikministeren træffer på  

 virksomhedsmøder.
Samtidig med lovforslaget ønsker Trafikministeriet at  

 styrke  

 kontraktrelationen mellem ministeriet og BaneDanmark, hvilket bl.a. ses som  

 en  

 forudsætning for at sikre bestyrelsen hensigtsmæssige arbejdsvilkår.
Med den  

 styrkede kontraktstyring skabes et bedre grundlag for afvejningen af de  

 politiske og økonomiske hensyn i BaneDanmarks arbejde, herunder af  

 sammenhængen  

 mellem vedligeholdelses- og fornyelsesindsats og effekterne heraf.
Det fulde statslige ejerskab til jernbaneinfrastrukturen  

 forudsættes opretholdt fremover.
BaneDanmark vil derfor uanset indsættelsen  

 af  

 en bestyrelse opretholde sin status som statsvirksomhed.
BaneDanmark vil  

 således være omfattet af gældende regler for statsvirksomheder, herunder om  

 budget og bevillingsforhold samt regnskabsaflæggelse, udfærdigelse af  

 regnskaber, regnskabsinstruks m.v.
I forbindelse med den planlagte statslige  

 regnskabsreform forventes BaneDanmark helt eller delvist at overgå til  

 omkostningsbaserede regnskaber.
Som statsvirksomhed vil BaneDanmark også være  

 omfattet af lov om offentlighed i forvaltningen, forvaltningsloven og lov om  

 Folketingets Ombudsmand.
Med indsættelsen af en bestyrelse i BaneDanmark foreslås  

 det, at trafikministeren kan bestemme, at rekursadgangen bortfalder.  

 Trafikministeren får endvidere mulighed for at bestemme, at der skal være  

 klageadgang til et klageorgan, f.eks.
Jernbaneklagenævnet, eller anden  

 statslig  

 myndighed.
4. Økonomiske og administrative konsekvenser for  

 det offentlige Lovforslaget indebærer en merudgift til aflønning og  

 sekretariatsbetjening af den nye bestyrelse og den rådgivende bestyrelse.  

 Udgifter og personaleressourcer hertil forudsættes tilvejebragt inden for  

 Banestyrelsens nuværende rammer.
 Den nyorganiserede statsvirksomhed vil have til formål at  

 sikre, at der sker en stadig optimering af virksomhedens interne  

 produktionsprocesser, hvilket forventes at medføre administrative og  

 økonomiske  

 fordele for staten.
5. Økonomiske og administrative konsekvenser for  

 erhvervslivet Modellen med en bestyrelse i BaneDanmark tager sigte på at  

 understøtte en fortsat revitalisering og effektivisering af driften og  

 forvaltningen af den statslige jernbaneinfrastruktur til gavn for  

 jernbanevirksomhederne.
Forslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har vurderet  

 forslagets erhvervsøkonomiske konsekvenser.
Forslaget ændrer de interne  

 organisationsstrukturer i Banestyrelsen, hvilket må vurderes ikke at have  

 nogen  

 direkte konsekvenser for samarbejdsbetingelserne mellem Banestyrelsen og  

 jernbanevirksomhederne.
På den baggrund vurderes forslaget ikke at indeholde  

 hverken økonomiske eller administrative konsekvenser for erhvervslivet.
 Forslaget har derfor heller ikke været forelagt et af  

 Økonomi- og Erhvervsministeriets virksomhedspaneler med henblik på en  

 vurdering  

 af forslagets administrative konsekvenser for erhvervslivet.
6. Miljømæssige konsekvenser Lovforslaget forventes ikke at have miljømæssige  

 konsekvenser.
7. Forholdet til EU-retten Lovforslaget, som indebærer en tilpasning og præcisering af  

 infrastrukturforvalterens rolle i jernbanesektoren, er i overensstemmelse med  

 gældende EU-retlige principper og regler.
 8. Hørte organisationer m.v.
 Lovforslaget er sendt til høring hos de i bilaget til  

 lovforslaget nævnte organisationer m.v.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
Samlet  

 vurdering af lovforslagets konsekvenser Positive konsekvenser/ mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner En bestyrelse for BaneDanmark har til formål at sikre,  

 at der sker en stadig optimering af BaneDanmarks interne  

 produktionsprocesser, hvilket alt andet lige forventes at betyde  

 administrative og økonomiske fordele for staten.
 Lovforslaget indebærer en merudgift til aflønning og  

 sekretariatsbetjening af den nye bestyrelse og den rådgivende bestyrelse, som  

 etableres i henhold til § 13, stk. 1. Udgifter og  

 personaleressourcer til sekretariatsbetjening forudsættes tilvejebragt inden  

 for Banestyrelsens nuværende rammer.
Administrative konsekvenser for stat, kommuner og  

 amtskommuner se ovenfor Ingen Økonomiske konsekvenser for erhvervslivet Etableringen af BaneDanmark som en ren  

 produktionsvirksomhed med bestyrelse forventes at sikre et mere effektivt  

 samspil med jernbanesektorens kommercielle aktører.
Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Forholdet til EU-retten Lovforslaget, som indebærer en tilpasning og præcisering  

 af infrastrukturforvalterens rolle i jernbanesektoren, er i overensstemmelse  

 med gældende EU-retlige principper og regler.
Bemærkninger til lovforslagets enkelte bestemmelser Til § 1 Det foreslås, at Banestyrelsen ændrer navn til BaneDanmark.  

 Der vil fortsat være tale om en statsvirksomhed, der er en del af den  

 offentlige forvaltning og underlagt de gældende regler for statsvirksomheder.
Til § 2 I bestemmelsen i  

  

 stk. 1  

  

 fastslås det, at BaneDanmark skal drive statens jernbaneinfrastruktur på en  

 effektiv, økonomisk og sikkerhedsmæssigt forsvarlig måde og dermed sikre  

 grundlag for en effektiv togdrift.
BaneDanmark kan udføre anden virksomhed,  

 som  

 ligger i naturlig forlængelse heraf.
 BaneDanmark foretager, som en del af driften og udnyttelsen  

 af infrastrukturen, kanaltildeling til jernbanevirksomhederne, herunder  

 indgår  

 BaneDanmark kontrakter med jernbanevirksomheder og foretager løbende  

 køreplanlægning.
 Ved drift forstås desuden trafikstyring i form af drift af  

 fjernstyringscentraler og kommandoposter, fejlovervågning og disponering af  

 fejlretning samt udformning og løbende opdatering af trafikale regler.
Som led i driften af jernbanenettet skal BaneDanmark  

 endvidere forestå vedligeholdelse, fornyelse og udbygningen af statens  

 jernbanenet.
Dette kan varetages gennem BaneDanmarks egen udførelse af  

 entreprenørmæssig produktion i forbindelse med gennemførelse af  

 vedligeholdelses-, fornyelses- og nyanlægsentrepriser på jernbanenettet på  

 det  

 jernbanetekniske område eller gennem udbud af disse opgaver.
Ved anden virksomhed, der ligger i naturlig forlængelse af  

 BaneDanmarks formål, forstås anden virksomhed, som har naturlig sammenhæng  

 med  

 drift, vedligeholdelse, fornyelse eller udbygning af jernbaneinfrastruktur  

 eller lignende infrastruktur.
BaneDanmark kan udvide sine aktiviteter på  

 disse  

 områder i det omfang, aktivitetsudvidelserne understøtter en fornuftig  

 udvikling i BaneDanmarks hovedaktivitet.
Som eksempel herpå kan nævnes  

 kommercialiseringen af Banestyrelsens telekapacitet og salg af  

 reklamerettigheder.
BaneDanmark skal drives på en effektiv og økonomisk  

 forsvarlig måde, der samtidig understøtter udførelsen af en effektiv og  

 økonomisk togdrift.
Den styrkelse af ledelsen, der lægges op til i  

 lovforslaget, vurderes at kunne bidrage til at opfylde denne målsætning.
Det  

 er  

 hensigten, at selskabets ledelse skal have mulighed for inden for  

 BaneDanmarks  

 formål og under iagttagelse af de bevillingsmæssige rammer på finansloven og  

 rammerne i BaneDanmarks og de i sammenhæng hermed udarbejdede kontrakter med  

 trafikministeren at iværksætte de initiativer, der inden for rammerne af en  

 økonomisk og etisk forsvarlig virksomhedsdrift og under rimelige hensyn til  

 jernbanevirksomhedernes produktionstilrettelæggelse maksimerer BaneDanmarks  

 økonomiske effektivitet.
BaneDanmark har til opgave at varetage de værdier, som  

 statens jernbaneinfrastruktur udgør.
Det sker gennem planlægning, optimering,  

 projektstyring og kontrahering af produktionsopgaver i forbindelse med drift,  

 vedligeholdelse, fornyelse og nyanlæg med tilknytning til jernbanenettet.  

 Ansvaret omfatter desuden løbende tilsyn med anlæggene, løbende  

 tilstandsvurderinger og varetagelse af det tekniske systemansvar.
BaneDanmark  

 forudsættes alene at påtage sig ansvar for jernbaneinfrastruktur eller  

 lignende  

 infrastruktur ejet af den danske stat.
 Det er ligeledes hensigten at fortsætte den løbende  

 konkurrenceudsættelse af BaneDanmarks entreprenørmæssige opgaver.
 BaneDanmark skal desuden drives på en sikkerhedsmæssigt  

 forsvarlig måde, der understøtter en sikkerhedsmæssigt forsvarlig togdrift.  

 Hermed indskærpes, at direktion og bestyrelse til stadighed er forpligtet til  

 at virke for en opretholdelse og videreudvikling af det nuværende  

 sikkerhedsniveau for jernbanens passagerer, ansatte, gods og materiel samt  

 for  

 jernbanens omgivelser.
BaneDanmarks varetagelse af værdierne i statens  

 jernbaneinfrastruktur skal ske på forsvarlig vis, bl.a. ved løbende tilsyn  

 med  

 anlæggene, løbende tilstandsvurderinger og teknisk systemansvar.
I  

 forbindelse  

 hermed varetager BaneDanmark desuden planlægning, optimering, projektstyring  

 og  

 kontrahering af produktionsopgaver i forbindelse med drift, vedligeholdelse  

 og  

 fornyelse med tilknytning til jernbanenettet.
Nyanlæg forudsættes varetaget i  

 et samarbejde mellem BaneDanmark og Trafikstyrelsen for Jernbane og Færger,  

 således at afklaring af behovet for nyanlæg beror hos Trafikstyrelsen, mens  

 gennemførelsen efter politisk beslutning beror hos BaneDanmark på grundlag af  

 særskilte kontrakter herom.
En eventuel beslutning om anlæg af en ny bane  

 eller  

 en større udbygning af en eksisterende bane forudsættes i overensstemmelse  

 med  

 hidtidig praksis at ske ved lov.
Trafikministeren kan i henhold til § 1, stk. 1,  

 litra a i lov nr. 96 af 31. marts 1965 om ekspropriationer under  

 Trafikministeriet iværksætte ekspropriation til bl.a. jernbaneanlæg, når  

 almenvellet kræver det.
Denne ekspropriationshjemmel vil kunne benyttes til  

 udbygning og vedligeholdelse af jernbaneanlæg.
 BaneDanmark tildeler kanaler til jernbanevirksomhederne  

 efter en trafikeringsplan, der udarbejdes af Trafikstyrelsen for Jernbane og  

 Færger, som er statens indkøber af offentlig service trafik.
 BaneDanmark vil være omfattet af de til enhver tid gældende  

 regler om statens regnskabsvæsen, jf. bekendtgørelse nr. 188 af 18. marts  

 2001  

 om statens regnskabsvæsen mv.
Under forudsætning af tilslutning fra Folketingets  

 Finansudvalg indføres med virkning fra 2005 omkostningsbaserede  

 regnskabsprincipper i staten.
Endvidere er det hensigten med virkning fra  

 2007  

 at indføre omkostningsbaserede bevillinger på finansloven.
En kommende budget- og regnskabsreform indebærer, at der  

 med virkning for 2005 skal etableres en åbningsbalance og udarbejdes en  

 årsrapport efter omkostningsbaserede principper.
BaneDanmark forventes  

 således  

 fra 2005 at kunne aflægge et omkostningsregnskab for hele sin virksomhed.  

 Principperne for værdiansættelse og værdiregulering af infrastrukturelle  

 aktiver skal dog udmøntes nærmere, herunder for at tilvejebringe et dækkende  

 billede af den samlede tilstandsudvikling for jernbanenettet.
Dette forventes  

 at ske i forbindelse med den igangværende forsøgsordning om indførelse af  

 omkostningsregnskaber, således at principperne ligger klar inden  

 udarbejdelsen  

 af BaneDanmarks åbningsbalance.
Bestemmelsen i  

  

 stk. 2  

  

 om kørestrøm har tidligere været indeholdt i lov om jernbanevirksomhed m.v.  

 Det  

 er dog fundet hensigtsmæssigt i forbindelse med jernbanereformen at samle  

 BaneDanmarks områder i nærværende lovforslag.
Baggrunden herfor er, at lov om  

 jernbanevirksomhed forventes ændret i indeværende folketingssamling, således  

 at  

 den kommer til at være den overordnede lov for jernbaneområdet, mens de  

 specifikke bestemmelser for BaneDanmark samles i nærværende lovforslag.
Det  

 fremgik af bemærkningerne til lov nr. 124 af 27. februar 2001 om ændring af  

 lov  

 om jernbanevirksomhed m.v. (Infrastrukturforvaltning m.v.), at  

 trafikministeren  

 bemyndiges til at fastsætte nærmere bestemmelser for Banestyrelsens  

 eldistributionsvirksomhed, hvor elforsyningslovens konkurrencebetragtninger  

 haves for øje.
Dette medfører endvidere, at Banestyrelsens aktiviteter inden  

 for elforsyning generelt undtages fra elforsyningslovens bestemmelser.
Dette  

 vil ligeledes gælde for BaneDanmark.
Efter bestemmelsen i  

  

 stk. 3  

  

 fastsætter trafikministeren vedtægten for BaneDanmark, som bl.a. indeholder  

 bestemmelser om ledelsens rolle og ansvar og virksomhedsmødets indhold og  

 kompetence.
Vedtægten og eventuelle efterfølgende ændringer heraf forudsættes  

 vedtaget på et virksomhedsmøde efter lovforslagets § 9, stk. 1.
Vedtægten vil indeholde bestemmelser om, at BaneDanmark med  

 jævne mellemrum skal udarbejde en redegørelse til Trafikministeriet  

 vedrørende  

 virksomhedens udvikling.
Trafikministeren fastsætter under inddragelse af  

 virksomheden nærmere krav til redegørelsen.
 Vedtægten vil endvidere indeholde bestemmelse om, at der  

 med jævne mellemrum afholdes møde mellem bestyrelsens formandskab og  

 trafikministeren, hvor formandskabet på baggrund af den udarbejdede  

 redegørelse  

 giver en status for virksomhedens situation.
Trafikministeren har efter bestemmelsen i  

  

 stk. 4  

  

 mulighed for at ændre  

 BaneDanmarks navn.
En ændring af navnet forudsættes gennemført ved afholdelse  

 af virksomhedsmøde, jf. hertil lovforslagets § 9, stk. 1, og  

 bemærkningerne hertil, idet der særskilt skal redegøres for omkostningerne  

 herved, som afholdes inden for BaneDanmarks rammer.
Til § 3 BaneDanmarks ledelse sammensættes af en bestyrelse og en  

 direktion.
Med indsættelsen af et bestyrelsesniveau i virksomheden vil  

 bestyrelsen i samspil med direktionen kunne være med til at understøtte en  

 fortsat effektivisering af virksomheden.
Der henvises i øvrigt til  

 lovforslagets almindelige bemærkninger.
Til § 4 Efter bestemmelsen i  

  

 stk. 1  

  

 er antallet af bestyrelsesmedlemmer fastsat til 6 medlemmer, hvoraf  

 trafikministeren vælger 4 medlemmer, herunder formand og næstformand, medens  

 de  

 2 øvrige bestyrelsesmedlemmer er medarbejdervalgte.
Bestyrelsen skal sammensættes af personer med  

 forretningsmæssig og ledelsesmæssig ekspertise samt personer, der har indsigt  

 i  

 samfunds-, transport- og erhvervsforhold.
Der vælges ikke statsansatte fra  

 centraladministrationen som medlemmer af bestyrelsen.
Genvalg kan ske både af  

 bestyrelsesmedlemmer valgt af trafikministeren og af medarbejderne.
Et  

 bestyrelsesmedlem kan til enhver tid afsættes af den, der har valgt den  

 pågældende.
Trafikministeren fastsætter efter bestemmelsen i  

  

 stk. 2  

  

 nærmere regler i vedtægterne  

 for BaneDanmark om valg, udtræden og ophør af bestyrelseshvervet.
Reglerne om  

 medarbejdervalg vil tage udgangspunkt i reglerne om medarbejderes valg af  

 bestyrelsesmedlemmer i aktieselskaber og anpartsselskaber m.v.
Reglerne skal  

 bl.a. sikre, at medlemmerne af bestyrelsen så vidt muligt undgår  

 habilitetskonflikter, f.eks. på grund af en særlig interesse i andre aktører  

 på  

 jernbaneområdet.
Et medlem af BaneDanmarks bestyrelse vil således f.eks. ikke  

 samtidig kunne være medlem af bestyrelsen i en jernbanevirksomhed.
Til § 5 Med bestemmelsen i  

  

 stk. 1  

  

 fastslås, at bestyrelsen varetager den overordnede ledelse af BaneDanmark og  

 er  

 ansvarlig for BaneDanmarks virksomhed og organisationen over for  

 trafikministeren.
Bestyrelsen skal som anført i  

  

 stk. 2  

  

 træffe beslutning i alle spørgsmål, som er af væsentlig  

 betydning, herunder om den overordnede tilrettelæggelse af BaneDanmarks  

 arbejde.
Bestyrelsen skal herved arbejde inden for de bevillingsmæssige  

 rammer,  

 der gælder for statsvirksomheder.
Samtidig skal bestyrelsen arbejde i  

 overensstemmelse med de rammer, som følger af de kontrakter, som bestyrelsen  

 indgår med trafikministeren.
Herudover kan trafikministeren på virksomhedsmøder træffe  

 beslutninger om virksomheden, jf. bestemmelsen i lovforslagets § 9 og  

 bemærkningerne hertil.
Trafikministeren kan uden afholdelse af  

 virksomhedsmøde  

 pålægge BaneDanmark at berigtige retsstridige forhold, herunder  

 bevillingsstridige forhold.
Hvis rigsrevisor i en beretning fremsætter  

 væsentlige kritiske bemærkninger om revisionsspørgsmål, jf. rigsrevisorlovens  

 § 3, og statsrevisorerne tiltræder disse bemærkninger, kan  

 trafikministeren ligeledes uden afholdelse af virksomhedsmøde pålægge  

 BaneDanmark at iværksætte de foranstaltninger, som dette giver anledning til.
 BaneDanmark har som statsvirksomhed pligt til at følge  

 generelle cirkulærer m.v., der gælder for statsinstitutioner.
 De kontraktmæssige rammer for Banestyrelsens drift  

 forventes fastlagt ved forhandlinger mellem den rådgivende bestyrelse og  

 trafikministeren.
Bestyrelsen skal endvidere efter  

  

 stk. 3  

  

 påse, at bogføringen og forvaltningen af  

 jernbaneinfrastrukturen varetages og kontrolleres på en efter virksomhedens  

 karakter tilfredsstillende måde.
Bestyrelsen skal påse, at der i forbindelse  

 med forvaltningen af infrastrukturen løbende føres tilsyn med anlæggene,  

 foretages tilstandsvurderinger m.v., jf. bemærkningerne til § 2,  

 stk. 1.
De opgaver, som inden for de bevillingsmæssige og  

 driftmæssige rammer påhviler bestyrelsen efter § 5, er overordnet set af  

 en karakter, der kan sammenlignes med de opgaver bestyrelsen i et  

 aktieselskab  

 skal varetage.
Bestyrelsens opgavevaretagelse, skal ses i lyset af det  

 adfærdskodeks og den praksis, som er udviklet vedrørende bestyrelsesopgaver i  

 et aktieselskab.
Bestyrelsen kan ifalde erstatningsansvar.
De nærmere regler  

 vedrørende ansvarsgrundlag m.v. følger de almindelige regler om  

 erstatningsansvar.
 Bestyrelsen bemyndiges til at tegne  

 bestyrelsesansvarsforsikring.
Til § 6 Bestyrelsen skal efter bestemmelsen udarbejde en  

 forretningsorden for bestyrelsens arbejde.
De nærmere krav til indholdet af  

 forretningsordenen fastlægges i virksomhedens vedtægter, og vil bl.a. omfatte  

 krav om bestemmelser vedrørende arbejdsdeling og forretningsgange i forhold  

 til  

 direktionen, bestyrelsens tilsyn med direktionens ledelse af virksomheden,  

 stillingtagen til virksomhedens organisation af regnskabsfunktionen, intern  

 kontrol, edb-organisation, budgettering og til virksomhedens likviditet,  

 pengestrømme, særlige risici og sager af væsentlig betydning, der skal  

 orienteres om i medfør af § 11 i lovforslaget.
Til § 7 Direktionen skal efter bestemmelsen varetage den daglige  

 ledelse af virksomheden og skal i den forbindelse følge de anvisninger, som  

 bestyrelsen har givet herfor inden for rammerne af finansloven, de indgåede  

 kontrakter etc.
Bestemmelsen i  

  

 stk. 2  

  

 fastslår, at den daglige ledelse ikke omfatter dispositioner, der efter  

 virksomhedens forhold er af usædvanlig art eller stor betydning.
Sådanne  

 dispositioner kan direktionen kun foretage efter særlig bemyndigelse fra  

 bestyrelsen, medmindre bestyrelsens beslutning ikke kan afventes uden  

 væsentlig  

 ulempe for virksomheden.
Bestyrelsen skal i så fald snarest muligt  

 underrettes  

 om den trufne disposition.
 Direktionen har i forhold til bestyrelsen et selvstændigt  

 ansvar for at varetage de i bestemmelsen nævnte opgaver.
 Som det tilsvarende er anført i forhold til bestyrelsen,  

 jf. bemærkningerne til lovforslagets § 5, vil de opgaver, som  

 direktionen  

 skal varetage, overordnet set være af en karakter, der kan sammenlignes med  

 de  

 opgaver, direktionen i et aktieselskab skal varetage, og det adfærdskodeks og  

 den praksis, som er udviklet vedrørende direktionens opgavevaretagelse i et  

 aktieselskab i så henseende, vil kunne danne baggrund for direktionens  

 opgavevaretagelse.
Til § 8 Bestyrelsen ansætter og afskediger direktionen.
Ved  

 fastlæggelsen af direktionens størrelse, løn og ansættelsesvilkår m.v. skal  

 bestyrelsen overholde de på finansloven og i anden regulering gældende  

 personale- og bevillingsmæssige forudsætninger m.v.
Til § 9 Trafikministeren vil i forhold til bestyrelsen have fuld  

 instruktionsbeføjelse, og bestemmelsen i § 9 regulerer således alene, på  

 hvilken måde ministeren kan udøve denne beføjelse.
Derimod kan de enkelte  

 bestyrelsesmedlemmer i deres bestyrelseshverv ikke bindes af bestemte  

 instrukser fra ministeren.
 Det fastsættes i bestemmelsen i  

  

 stk. 1,  

  

 at trafikministeren udøver sin instruktionsbeføjelse  

 over for virksomheden på virksomhedsmødet, jf. dog stk. 2 og 3.
 Ministeren har ikke instruktionsbeføjelse over for de  

 ansatte i BaneDanmark bortset fra i de særlige tilfælde, hvor ministeren  

 pålægger BaneDanmark at berigtige retsstridige forhold, samt hvis rigsrevisor  

 i  

 en beretning fremsætter væsentlige kritiske bemærkninger om  

 revisionsspørgsmål.
Der forudsættes afholdt ordinært virksomhedsmøde én gang  

 årligt, hvor virksomhedens resultat for det forgangne år præsenteres for  

 trafikministeren.
Herudover kan der efter behov afholdes ekstraordinære  

 møder.  

 Trafikministeren kan til ethvert tidspunkt indkalde til et virksomhedsmøde.  

 Pressen forventes indbudt til de ordinære virksomhedsmøder.
 Bestyrelsen varetager den overordnede ledelse af  

 BaneDanmark og er ansvarlig for BaneDanmarks virksomhed og organisation over  

 for trafikministeren, jf. bestemmelsen i forslagets § 5.
Bestyrelsen kan forelægge ethvert spørgsmål, der vedrører  

 virksomheden, på virksomhedsmødet, og trafikministeren kan træffe afgørelse  

 herom.
Endvidere kan trafikministeren kræve ethvert spørgsmål vedrørende  

 virksomheden behandlet og træffe afgørelse herom på virksomhedsmødet.  

 Trafikministeren vil til enhver tid på et virksomhedsmøde kunne afsætte et  

 eller flere af de af ham valgte bestyrelsesmedlemmer.
 Ministerens instruktionsbeføjelse formaliseres herved til  

 at foregå på virksomhedsmøder, hvor bestyrelsen og direktionen deltager.
 Ministeren fører tilsyn med virksomhedens udvikling,  

 herunder navnlig i forhold til de forudsætninger, som er indeholdt i de  

 økonomiske rammer fastsat i finansloven, og ministeren er forpligtet til at  

 reagere hvis udviklingen tilsiger dette, om nødvendigt i form af en  

 beslutning  

 på et virksomhedsmøde.
 Herudover godkender trafikministeren den årlige  

 regnskabsaflæggelse for ministerområdet over for Økonomistyrelsen og  

 Rigsrevisionen, jf. regnskabsbekendtgørelsens § 38, stk. 2.
 Denne tilsynsforpligtelse gælder selvstændigt udover de  

 indgrebsmuligheder, ministeren som kontraktspart vil have i henhold til  

 kontrakten med virksomheden om forvaltningen af jernbaneinfrastrukturen.  

 Ministerens indgrebsmuligheder som kontraktspart reguleres således ikke af  

 denne lov, men af kontrakten, der bl.a. vil indeholde sædvanlige  

 misligholdelsesbeføjelser, der bestemmer hvornår og på hvilken måde  

 ministeren  

 kan reagere over for virksomheden.
 Det er i bestemmelsen i  

  

 stk. 2  

  

 anført, at trafikministeren uden afholdelse af virksomhedsmøde kan pålægge  

 BaneDanmark at berigtige retsstridige, herunder bevillingsstridige forhold.
I praksis forudsættes det, at ministeren i givet fald i  

 første omgang tager kontakt til bestyrelsesformanden vedrørende det  

 pågældende  

 forhold med henblik på, at bestyrelsen tager sig af dette.
Ministeren kan  

 også  

 indkalde til virksomhedsmøde og her træffe beslutning om forholdet.
Hvis  

 ministeren ikke på denne måde er i stand til at få bestyrelsen til at  

 foretage  

 den påkrævede berigtigelse, kan ministeren efter bestemmelsen uden afholdelse  

 af virksomhedsmøde pålægge BaneDanmark at berigtige forholdet.
Hvis bestyrelsen ikke berigtiger forholdet, kan ministeren  

 benytte sig af muligheden for i henhold til bestemmelsen i § 4 at  

 udskifte  

 alle eller enkelte af de af ham valgte medlemmer af bestyrelsen.
Ministeren  

 vil  

 endvidere, hvis dette i helt særlige tilfælde skønnes nødvendigt, selv  

 direkte  

 kunne instruere medarbejdere i BaneDanmark og på den måde sikre den  

 berigtigelse, som ønskes.
 I bestemmelsens  

  

 stk. 3  

  

 fastslås, at i de særlige tilfælde, hvor rigsrevisor i en beretning måtte  

 fremsætte væsentlige kritiske bemærkninger om revisionsspørgsmål, jf.  

 rigsrevisorlovens § 3, og statsrevisorerne tiltræder disse bemærkninger,  

 kan trafikministeren ligeledes uden afholdelse af virksomhedsmøde pålægge  

 BaneDanmark at iværksætte de foranstaltninger, som dette giver anledning til.
 Uden for virksomhedsmøderne forudsættes ministerens kontakt  

 og kommunikation med virksomheden i relation til bestemmelserne i nærværende  

 lov som udgangspunkt at foregå med og efter aftale med bestyrelsens  

 formandskab.
 Trafikministeren fastsætter i henhold til  

  

 stk. 3  

  

 nærmere bestemmelser i  

 vedtægterne for virksomheden om virksomhedsmødets indhold og  

 beslutningskompetence.
Til § 10 Efter bestemmelsen kan ministeren fastsætte regler om  

 adgangen til at klage over afgørelser, der træffes af BaneDanmark.
Ministeren  

 vil i den forbindelse f. eks. kunne bestemme, at klager over afgørelser vil  

 kunne påklages til Jernbaneklagenævnet.
Dette vil navnlig være relevant i  

 forhold til tekniske og konkurrencemæssige afgørelser, som forudsættes  

 påklaget  

 til Jernbaneklagenævnet.
Til § 11 I bestemmelsens  

  

 stk. 1  

  

 fastslås, at bestyrelsens formand og næstformand er forpligtet til at  

 orientere trafikministeren om sager af væsentlig betydning.
Herved forstås  

 bl.a. sager, som antages at have væsentlig økonomisk eller politisk  

 interesse,  

 herunder sager som kan medføre væsentlige samfundsmæssige eller  

 samfundsøkonomiske virkninger.
 Herudover skal BaneDanmark udarbejde regelmæssige rapporter  

 til Trafikministeriet vedrørende den økonomiske udvikling i virksomheden,  

 hvilket vil fremgå af vedtægten.
 Ministeren kan til enhver tid forlange alle oplysninger om  

 virksomheden, som ministeren måtte finde fornødne.
Til § 12 Det foreslås, at trafikministeren fastsætter lovens  

 ikrafttrædelsestidspunkt, hvorved der opnås størst mulig fleksibilitet i  

 forbindelse med nyorganiseringen af statsvirksomheden.
Til § 13 Det er hensigten, at der i en overgangsperiode indsættes en  

 rådgivende bestyrelse i Banestyrelsen forud for etableringen af BaneDanmark  

 med  

 en bestyrelse i henhold til lovens § 3. Trafikministeren vil i denne  

 overgangsperiode have sædvanlig instruktionsbeføjelse over for virksomheden.
 I overgangsperioden vil Trafikministeriet under inddragelse  

 af Banestyrelsen og den rådgivende bestyrelse skulle fastlægge rammerne for  

 BaneDanmark  

 i form af vedtægter, forretningsorden for bestyrelsen m.v.
Det vil være en forudsætning for at afslutte  

 overgangsperioden og gøre den rådgivende bestyrelse til en beslutningstagende  

 bestyrelse, at der er etableret en kontrakt mellem trafikministeren og  

 BaneDanmark, der sætter mål for BaneDanmarks aktiviteter og fastlægger de  

 økonomiske rammer herfor, og at trafikministeren i øvrigt vurderer, at de  

 nødvendige forudsætninger er på plads.
Det vil desuden være en forudsætning  

 for  

 afslutning af overgangsperioden, at bestyrelsen erklærer at have opnået den  

 fornødne indsigt i BaneDanmarks økonomi og drift, til at kunne varetage det  

 overordnede ansvar for virksomheden over for trafikministeren.
Til § 14 Kapitel 4 b vedrørende Banestyrelsens forhold ophæves i lov  

 om jernbanevirksomhed m.v., idet det er fundet hensigtsmæssigt at samle  

 bestemmelserne vedrørende BaneDanmarks aktiviteter i én lov.
