 I henhold til § 29, stk. 4, i lov om registreringsafgift af motorkøretøjer  

 m. v., jfr. lovbekendtgørelse nr. 659 af 28. december 1977, som ændret senest  

 ved lov nr. 267 af 9. juni 1982, fastsættes følgende forretningsorden for det  

 i lovens § 29, stk. 1, omhandlede nævn:
§ 1.  Nævnet består af 5 medlemmer. 2 af medlemmerne  

 skal være branchekyndige og udpeges henholdsvis af Grosserer-Societetet og  

 Provinshandelskammeret i forening og af Håndværksrådet og Industrirådet i  

 forening.
De øvrige medlemmer, hvoraf 1 skal være dommer og 1 skal være  

 teknisk kyndig, udpeges af ministeren for skatter og afgifter, som endvidere  

 træffer bestemmelse om, hvem der skal fungere som formand.
 Stk. 2.  Direktoratet for Toldvæsenet udpeger en  

 repræsentant for toldvæsenet, der tilforordnes nævnet.
 § 2.  Nævnet har den endelige administrative afgørelse  

 af:
 Stk. 2.  Nævnet skal endvidere på begæring afgive  

 erklæring til ministeriet for skatter og afgifter i spørgsmål, som dette  

 forelægger nævnet.
 § 3.  Nævnet holder møde på de af nævnet vedtagne  

 mødedage, og i øvrigt så ofte formanden finder anledning dertil.
 § 4.  Nævnet er beslutningsdygtigt, når mindst 3  

 medlemmer er til stede.
Stk. 2.  Afgørelser træffes ved stemmeflerhed.
Står  

 stemmerne lige, er formandens stemme afgørende.
 Stk. 3.  Toldvæsenets tilforordnede har ikke stemmeret.
 § 5.  Intet af nævnets medlemmer må deltage i  

 afstemningen vedrørende en sag, der umiddelbart berører erhvervsvirksomheder,  

 i hvilke han er økonomisk interesseret eller i øvrigt tilknyttet.
 Stk. 2.  Nævnet afgør, om bestemmelsen i stk. 1  

 udelukker, at et medlem deltager i afstemningen vedrørende en sag.
 § 6.  Den, der har anmodet nævnet om en afgørelse, har  

 efter begæring adgang til mundtligt at fremstille sagen for nævnet.
 § 7.  Nævnets medlemmer og den tilforordnede har under  

 ansvar efter borgerlig straffelovs § 152 tavshedspligt med hensyn til  

 oplysninger af fortrolig karakter, som de gennem deres virksomhed i nævnet  

 får kendskab til.
 § 8.  Der udarbejdes skriftligt referat af  

 forhandlingerne i nævnet og af de afgørelser, der træffes.
 Stk. 2.  Nævnets afgørelser skal meddeles skriftligt.
 § 9.  Bekendtgørelse nr. 18 af 10. januar 1974 af  

 forretningsorden for Nævnet vedrørende registreringsafgift af motorkøretøjer  

 m.v. ophæves.
