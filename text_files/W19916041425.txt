En ansøgning om patent på »stænger og tråde af tofaset stål med  

 høj styrke og lavt carbonindhold og fremgangsmåde til deres  

 fremstilling« kunne ikke føre til patent, da foranstaltningerne og  

 fremgangsmåden ifølge ansøgningen ikke adskilte sig væsentligt fra kendt  

 teknik År 1991, den 21. februar afsagde Patentankenævnet (Grønning-Nielsen, Hans  

 Chr.
Thomsen, Franck, Arne Holm, Ansgar Sørensen) følgende KENDELSE Den 20. juli 1984 indleverede klageren en ansøgning om patent på  

 »stænger og tråde af tofaset stål med høj styrke og lavt carbonindhold  

 og fremgangsmåde til deres fremstilling«.
 Ansøgningens krav lød således:
 »1.Fremgangsmåde til fremstilling af ståltråde og stænger med høj  

 styrke og høj duktilitet ved koldtrækning til den ønskede diameter i en  

 enkelt operation ved flere passager af et lavt legeret tofaset stålmateriale  

 med lavt carbonindhold, som er karakteristisk ved en mikrostruktur bestående  

 i det væsentlige af en stærk anden fase dispergeret i en blød  

 ferritgrundmasse og en mikrostruktur og morfologi, der har tilstrækkelig kold  

 formbarhed til at muliggøre reduktioner i tværsnitsareal op til ca. 99,9%.
 2. Fremgangsmåde ifølge krav 1, kendetegnet ved, at stålmaterialet  

 er karakteristisk ved en duplex-ferrit-martensit-mikrostruktur, hvilken  

 martensit omfatter den stærke anden fase dispergeret i den bløde  

 ferritgrundmasse.
 3.Fremgangsmåde ifølge krav 1, kendetegnet ved, at stålmaterialet  

 er karakteristisk ved en duplex-ferrit-bainit-mikrostruktur, hvilken bainit  

 omfatter den stærke anden fase dispergeret i den bløde ferritgrundmasse.
4.Fremgangsmåde til fremstilling af stålstænger og tråde med høj styrke og  

 høj duktilitet, kendetegnet ved opvarmning af et stålmateriale bestående i det væsentlige af jern, fra ca.  

 0,05 til 0,15 vægt% carbon og fra ca. 1,0 til 3,0 vægt% silicium til en  

 temperatur T1 i tilstrækkelig tid til i hovedsagen fuldstændigt at  

 austenitisere stålet, kølehærdning af det fremkomne austenitiserede stålmateriale til omdannelse  

 af austenitten til 100% martensit, opvarmning af det fremkomne martensitiske  

 stålmateriale til en temperatur T2 i det tofasede + interval i tilstrækkelig  

 tid til at omdanne det martensitiske stålmateriale til et ønsket  

 rumfangsforhold mellem ferrit og austenit, kølehærdning af det fremkomne ferrit-austenit-stålmateriale til omdannelse  

 af austenitten til martensit og koldtrækning af det fremkomne stålmateriale,  

 som er karakteristisk ved en duplex-ferrit-martensit-mikrostruk tur til den  

 ønskede diameter.
 5. Fremgangsmåde ifølge krav 4, kendetegnet ved, at  

 koldtrækningstrinet omfatter et enkelt koldtrækningstrin med flere passager.
 6. Fremgangsmåde ifølge krav 4, kendetegnet ved, at stålmaterialet  

 består i det væsentlige af jern, ca. 0,1 vægt% carbon og ca. 2 vægt%  

 silicium.
 7. Fremgangsmåde ifølge krav 4, kendetegnet ved, at stålmaterialet  

 indeholder fra ca. 0,05 til 0,15 vægt% vanadin.
 8. Fremgangsmåde ifølge krav 7, kendetegnet ved, at  

 vanadinindholdet er ca. 0,1 vægt%.
 9. Fremgangsmåde ifølge krav 4 eller 7, kendetegnet ved, at T1 er i  

 intervallet fra ca. 1050 til 1170oC, og T2 er intervallet fra ca. 800 til  

 1000oC.
 10. Fremgangsmåde ifølge krav 4 eller 7, kendetegnet ved, at T1 er  

 ca. 1150oC.
 11. Fremgangsmåde ifølge krav 2, 4 eller 7, kendetegnet ved, at  

 stålmaterialet opvarmes til T2 i tilstrækkelig tid til at opnå et forhold  

 mellem ferrit og austenit, således at påfølgende kølehærdning resulterer i en  

 mikrostruktur indeholdende 10 til 40 rumfangs% martensit.
 12. Fremgangsmåde ifølge krav 11, kendetegnet ved, at T2 er ca.  

 950oC, og den fremkomne mikrostruktur indeholder ca. 30 rumfangs% martensit.
 13. Stålprodukt med høj styrke og høj duktilitet, kendetegnet ved,  

 at det har en trækstyrke på mindst 120 ksi og er blevet koldtrukket af et  

 lavlegeret stålmateriale med lavt carbonindhold, som er karakteristisk ved en  

 mikrostruktur bestående i det væsentlige af en stærk anden fase dispergeret i  

 en blød ferritgrundmasse.
 14. Produkt ifølge krav 13, kendetegnet ved, at trækstyrken er i  

 intervallet fra ca. 120 ksi til 390 ksi.15.Stålprodukt ifølge krav 14,  

kendetegnet ved, at produktet er en ståltråd.
 16. Stålprodukt ifølge krav 14, kendetegnet ved, at produktet er en  

 stålstang.
 17. Stålprodukt med høj styrke, høj duktilitet og lavt carbonindhold  

 ifølge krav 15 eller 16, kendetegnet ved, at mikrostrukturen er en  

 koldtrukken duplex-ferrit-martensit-mikrostruktur.
18. Stålprodukt med høj styrke, høj duktilitet og lavt carbonindhold  

 ifølge krav 15 eller 16, kendetegnet ved, at mikrostrukturen er en  

 koldtrukken duplex-ferrit-bainit-mikrostruktur.« Den 24. juli 1984 indleverede klageren følgende yderligere krav:
 »19.Stålprodukt med høj styrke, høj duktilitet og lavt carbonindhold  

 med en stålsammensætning bestående i det væsentlige af jern, fra ca. 0,05 til  

 0,15 vægt% carbon og fra ca. 1 til 3 vægt% silicium, og som har en trækstyrke  

 på mindst 120 ksi, og som er blevet koldtrukket af et stålmateriale,  

 kendetegnet ved en duplex-ferrit-martensit-mikrostruktur.
 20. Produkt ifølge krav 19, kendetegnet ved, at trækstyrken er i  

 intervallet fra 120 ksi til 390 ksi.
 21. Stålprodukt ifølge krav 20. kendetegnet ved, at produktet er en  

 ståltråd.
 22. Stålprodukt ifølge krav 20, kendetegnet ved, at produktet er en  

 stålstang.
 23. Stålprodukt med høj styrke, høj duktilitet og lavt carbonindhold  

 ifølge krav 21 eller 22, kendetegnet ved, at carbonindholdet er ca.  

 0,1 vægt%, siliciumindholdet er ca. 2 vægt%,  

 duplex-ferrit-martensit-mikrostrukturen omfatter ca. 30 rumfangs% martensit,  

 og trækstyrken er fra ca. 357 ksi til ca. 360 ksi efter ca. 99,9% reduktion  

 af tværsnitsareal.
 24. Stålprodukt med høj styrke, høj duktilitet og lavt carbonsindhold  

 ifølge krav 21 eller 22, kendetegnet ved, at stålmaterialet indeholder  

 fra ca. 0,05 til 0,15 vægt% vanadin.
 25. Stålprodukt med høj styrke, høj duktilitet og lavt carbonindhold  

 ifølge krav 24, kendetegnet ved, at carbonindholdet er ca 0,1 vægt%,  

 siliciumindholdet er ca. 2,0 vægt%, vanadinindholdet er ca 0,1 vægt%,  

 duplex-ferrit-martensit-mikrostrukturen omfatter 30 rumfangs% martensit, og  

 trækstyrken er ca. 276 ksi efter ca. 97% reduktion af tværsnitsareal.
 26. Stålprodukt med høj styrke, høj duktilitet og lavt carbonindhold  

 fremstillet ved fremgangsmåden ifølge krav 1.
 27. Stålprodukt med høj styrke, høj duktilitet og lavt carbonindhold  

 fremstillet ved fremgangsmåden ifølgekrav 4.
28. Stålprodukt med høj styrke, høj duktilitet og lavt carbonindhold med  

 en stålsammensætning bestående i det væsentlige af jern, fra ca. 0,05 til  

 0,15 vægt% carbon, fra ca. 1 til 3 vægt% silicium og fra ca. 0,05 til 0,15  

 vægt% vanadin, fremstillet ved fremgangsmåden ifølge krav 4.« Patentdirektoratet udtalte i skrivelse af 15. december 1986:
 »1. Kolddeformering i form at trådtrækning er en almindelig kendt  

 teknik til forøgelse af trækstyrken for et metallisk materiale, hvorfor det  

 for fagmanden må anses for nærliggende at kombinere den kendte teknik med det  

 i ansøgningen omhandlede materiale, der må anses for kendt fra US  

 patentskrift nr. 4.067.756 især da det fremgår af ovenstående patentskrift at  

 duktiliteten er høj.
 Når henses til ovennævnte, må samtlige krav ses at omhandle kendt teknik.  

 Såfremt der opnås en speciel effekt i forbindelse med kombinationen af  

 deformationshærdningen og det beskrevne duplex-ferrit-martensit materiale  

 skal dette belyses nærmere da det forekommer at være det eneste eventuelt  

 patenterbare i denne opfindelse.
 2. Ansøgningen kan således ikke godkendes på basis af de foreliggende  

 bilag og ansøgningen skønnes ikke at omhandle en patenterbar opfindelse.
3. Såfremt De er uenig i denne vurdering og derfor ønsker ansøgningen  

 viderebehandlet, må der til brug herfor fremsendes nye krav, der er  

 tydeliggjorte og præciserede overfor den påviste kendte teknik, og en hertil  

 svarende ny almindelig del af beskrivelsen indeholdende en forklaring af den  

 opnåede tekniske virkning.« Klageren indleverede derefter med skrivelse af 15. juni 1987 14 nye krav.
 I skrivelsen anførte klageren bl.a.:
»Det modholdte amerikanske patent nr. 4.067.756 beskriver ikke, at et  

 stålmateriale med lavt carbonindhold og med en duplex ferrit-martensit  

 mikrostruktur kan koldtrækkes til en diameter repræsenterende op til 99,9%  

 reduktion af tværsnitsareal til fremstilling af en ståltråd eller stålstang  

 med trækstyrker op til 400 ksi.
En afgørende ting, der mangler i det  

 modholdte patent, er beskrivelse af reduktion af en tråd eller stang ved  

 koldtrækning af duplex mikrostrukturen.« Den 11. august 1987 meddelte Direktoratet klageren, at ansøgningen fortsat  

 omhandlede en kombination af kendt teknik samt for en fagmand nærliggende  

 teknik.
 Direktoratet anførte:
 »Ansøgningen omhandler fortsat en kombination af kendt teknik samt  

 for fagmanden nærliggende teknik.
 Materialet, som er et to-faset ferrit-martensit materiale er fuldstændig  

 kendt fra USA patentskriftet nr. 4.067.756.
 I forbindelse med et sådant nyudviklet materiale, som netop er udviklet  

 med henblik på at fremstille et duktilt materiale med høj styrke, vil det  

 være helt naturligt at lave grundige undersøgelser af materialets fysiske  

 egenskaber, hvor undersøgelser af materialets formbarhed er en vigtig del.  

 Resultaterne af sådanne undersøgelser er ikke patenterbare da de er  

 nærliggende for en fagmand og da de desuden må karakteriseres som opdagelser  

 eller fremlæggelse af information kan de ikke patenteres jfr. patentlovens §  

 1, stk. 2.
Ansøgningen omhandler derfor fortsat ikke en patenterbar opfindelse og  

 ansøgningen kan derfor ikke godkendes.« Klageren indleverede derefter ved skrivelse af 21. januar 1988 følgende  

 nye krav:
»1.Fremgangsmåde til fremstilling af ståltråde og stænger med høj  

 styrke og høj duktilitet ved følgende trin: Opvarmning af et stålmateriale  

 bestående i det væsentlige af jern, fra ca. 0,05 til 0,15 vægt% carbon og fra  

 ca. 1,0 til 3,0 vægt% silicium til en temperatur T1 i tilstrækkelig lang tid  

 til i hovedsagen fuldstændigt at austenitisere stålet, kølehærdning af det fremkomne austenitiserede stålmateriale til omdannelse  

 af austenitten til 100% martensit, opvarmning af det fremkomne martensitiske stålmateriale til en temperatur  

 T2 i det tofasede x interval i tilstrækkelig lang tid til at omdanne det  

 martensitiske stålmateriale til et sådant rumfangsforhold mellem ferrit og  

 austenit, at påfølgende kølehærdning resulterer i en mikrostruktur, der har  

 ca. 10 til 40 rumfangs% martensit og ca. 60-90 rumfangs% ferrit, og kølehærdning af det fremkomne ferrit-austenit-stålmateriale til omdannelse  

 af austenitten til martensit, kendetegnet ved koldtrækning af det fremkomnne stålmateriale, hvorhos stålmaterialet har  

 en duplex ferrit-martensit mikrostruktur med ca. 10 til 40 rumfangs%  

 martensit og ca. 60 til 90 rumfangs% ferrit, hvilken mikrostruktur bibringer  

 stålmaterialet koldformningsegenskaber, som muliggør, at stålmaterialet kan  

 koldtrækkes til en diameter repræsenterende op til ca. en 99,9% reduktion af  

 tværsnitsareal, og bibringer det fremkomne koldtrukne stålprodukt  

 trækstyrkeegenskaber op til 400 ksi.
 2. Fremgangsmåde ifølge krav 1, kendetegnet ved, at koldtrækningen  

 udføres i et enkelt koldtrækningstrin med flere passager.
 3. Fremgangsmåde ifølge krav 1, kendetegnet ved, at stålmaterialet  

 består i det væsentlige af jern, ca. 0,1 vægt% carbon og ca. 2 vægt%  

 silicium.
 4. Fremgangsmåde ifølge krav 1, kendetegnet ved, at stålmaterialet  

 indeholder fra ca. 0,05 til 0,15 vægt% vanadin.
 5. Fremgangsmåde ifølge krav 4, kendetegnet ved, at  

 vanadinindholdet er ca. 0,1 vægt%.
 6. Fremgangsmåde ifølge krav 1 eller 4, kendetegnet ved, at T1 er i  

 intervallet fra ca. 1050oC til 1170oC, og T2 er i intervallet fra ca. 800oC  

 til 1000oC.
 7. Fremgangsmåde ifølge krav 1 eller 4, kendetegnet ved, at T1 er  

 ca. 1150oC.
 8. Fremgangsmåde ifølge krav 1 eller 4, kendetegnet ved, at T2 er  

 ca. 950oC, og den fremkomnne mikrostruktur indeholder ca. 30 rumfangs%  

 martensit.
 9. Stålprodukt med høj styrke og duktilitet og lavt carbonindhold,  

kendetegnet ved, at det er fremstillet ved fremgangsmåden ifølge krav  

 7.
 10. Stålprodukt ifølge krav 9, kendetegnet ved, at det er ståltråd.
 11. Stålprodukt ifølge krav 9, kendetegnet ved, at det er en  

 stålstang.
 12. Produkt ifølge krav 10 eller 11, kendetegnet ved, at  

 carbonindholdet er ca. 0,1 vægt%, siliciumindholdet er ca. 2 vægt%, duplex  

 ferrit-martensit mikrostrukturen omfatter ca. 30 rumfangs% martensit, og  

 trækstyrken er fra ca. 357 ksi til ca. 360 ksi efter ca. 99,9% reduktion i  

 tværsnitsareal.
 13. Produkt ifølge krav 10 eller 11, kendetegnet ved, at  

 stålmaterialet indeholder fra ca. 0,05 til 0,15 vægt% vanadin.
14. Produkt ifølge krav 13, kendetegnet ved, at carbonindholdet er  

 ca. 0,1 vægt%, siliciumindholdet er ca. 2,0 vægt%, vanadinindholdet er ca.  

 0,1 vægt%, duplex ferrit-martensit mikrostrukturen omfatter 30 rumfangs%  

 martensit, og trækstyrken er ca. 276 ksi efter ca. 97% reduktion i  

 tværsnitsareal.« I skrivelsen anførte klageren:
»Det modholdte amerikanske patent nr. 4.067.756 viser ikke et stål  

 med lavt carbonindhold, der kan koldtrækkes til en diameter, der  

 repræsenterer op til en 99,9% reduktion i tværsnit, til dannelse af en  

 ståltråd eller -stang med en trækstyrke op til ca. 400 ksi.
Modholdet giver  

 ingen lære om fremstilling af en sådan to-faset stålstang eller -tråd ved  

 koldtrækning.
Det tilsvarende amerikanske patent nr. 4.613.385 er udstedt trods  

 modholdelse af også US patent nr. 4.067.756, idet man i USA anerkender  

 rigtigheden af ovenstående synspunkt.
Opfindelsen er ikke en fremlæggelse af  

 information, men angivelse af en fremgangsmåde til fremstilling af et hidtil  

 ukendt produkt.« Direktoratet afslog ved skrivelse af 24. august 1988 ansøgningen med  

 følgende begrundelse:
»Ansøgningen omhandler en metode til fremstilling af stænger og tråde  

 med en høj styrke.
Metoden består af følgende to trin:
 1. Fremstillingen af et grundmateriale som har en duplex ferrit-martensit  

 mikrostruktur.
 2. Kolddeformation ved trækning til opnåelse af høj styrke.
Fremstillingen af duplex ferrit-martensit materialet er som tidligere  

 bemærket kendt fra USA patentskrift nr. 4.067.756. I dette patentskrift er  

 duplex ferrit-martensit strukturen angivet som: »høj styrke og høj  

 duktilt lav kulstofstål«.
Dette indicerer, at der er tale om et særdeles  

 formbart materiale.
Det er derfor også nærliggende at kolddeformere dette  

 materiale for derigennem at opnå deformationshærdning og dermed større  

 styrke.
 En deformationsprøvning i form af en trækprøvning er desuden en helt  

 almindelig foranstaltning i forbindelse med undersøgelsen af et nyt  

 materiale.
En koldtrækning af det kendte duplexmateriale er derfor en nærliggende  

 foranstaltning og fremgangsmåden ifølge ansøgningen adskiller sig således  

 ikke væsentligt fra den kendte teknik.' Denne afgørelse har klageren ved skrivelse af 24. oktober 1988 indbragt  

 for Patentankenævnet.
 Klageren har i ankebegrundelsen af 9. januar 1989 anført:
 »Klagen baseres på kravene af 21. januar 1988, som menes at beskrive  

 en patenterbar opfindelse.
 Patentdirektoratets afslag er baseret udelukkende på USA patentskrift nr.  

 4.067.756, som hævdes at gøre det nærliggende at kolddeformere et  

 grundmateriale, som har en duplex ferrit-martensit mikrostruktur.
Dette synspunkt kan ikke tiltrædes.
Det amerikanske patent nr. 4.067.756  

 beskriver ikke et stål med lavt carbon-indhold, der kan koldtrækkes til en  

 diameter, der repræsenterer 99,9% reduktion i tværsnitsareal til dannelse af  

 en stang med en trækstyrke op til ca. 400 ksi, hvilket er et træk ved  

 opfindelsen ifølge ansøgningens krav 1.
Modholdet beskriver ikke fremstilling af en to-faset stålstang ved  

 koldtrækning og heller ikke, hvorledes man skal opnå den ønskede styrke ud  

 fra duplex fasen i form af stænger eller tråde.
Koldtrækning er en kendt  

 teknik, men hvorledes skal man bestemme, at alle parametre ifølge kravet er  

 nødvendige for at opnå stænger eller tråde med høj styrke? Dette giver  

 indholdet ikke svar på, og det er ikke nærliggende, når man læser det  

 modholdte patent.« Ankenævnet har behandlet sagen på sit møde den 21. november 1990.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 fremførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen Hans Chr.
Thomsen E.
Franck.
Arne Holm Ansgar Sørensen.
 Udskriftens og fotokopiens rigtighed bekræftes.
 Patentankenævnet, den 21. februar 1991.
Ankenævnet for industriel Ejendomsret P.N.V.
 E.B.
