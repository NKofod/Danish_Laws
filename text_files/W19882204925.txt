Udsættelse med tilbagebetaling af statslån af låntype 4 kan ikke  

 gives, når den uddannelsessøgende tager frivilligt ophold i udlandet Ankenævnets brev af 10. november 1988:
I et brev af 7. juli 1988 har De klaget over, at Styrelsen for Statens  

 Uddannelsesstøtte i brev af 29. juni 1988 har meddelt, at man efter de  

 foreliggende oplysninger ikke har fundet grundlag for at give udsættelse med  

 tilbagebetalingen af Deres datters statslån af låntype 4. De anfører, at  

 Deres datter opholder sig i Californien.
Hendes samlede indtægt i 1987 var  

 under 600 dollars.
Hun har været uden arbejdstilladelse i hele 1987 og 1988.  

 Efter 2 års studieophold har hun begrundet formodning om at få  

 arbejdstilladelse inden for de næste 2-3 måneder.
Hun har meddelt, at hun  

 påbegynder tilbagebetaling, så snart hun har indtægt.
Styrelsen har i brev af 26. september 1988 i anledning af Deres klage  

 afgivet en udtalelse, som De har fået tilsendt i kopi.
Styrelsen udtaler, at  

 det forhold, at Deres datter frivilligt har valgt at bosætte sig i udlandet,  

 efter styrelsens opfattelse ikke opfylder betingelserne for udsættelse med  

 tilbagebetalingen, jf. § 32 i bekendtgørelse nr. 205 af 29. marts 1988 om  

 uddannelsesstøtte.
 Ankenævnet er enig med styrelsen i, at Deres datters bosættelse i udlandet  

 ikke kan begrunde en udsættelse med tilbagebetalingen af hendes statslån af  

 låntype 4. Nævnet kan derfor tiltræde styrelsens afgørelse i sagen.
