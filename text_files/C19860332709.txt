 På given foranledning skal man meddele, at arbejdsformidlingskontorerne  

 ved godkendelsen af lærekontrakterne ikke i alle tilfælde behøver at foretage  

 rettelser i kontraktens lønangivelser.
a.
Såfremt lønangivelsen og det dertil svarende lønregulerende pristal er  

 korrekt anført på det tidspunkt, hvor kontraktparterne har underskrevet  

 kontrakten, skal der ikke foretages rettelser i kontrakten, uanset at der  

 inden kontraktens godkendelse er sket pristalsændring af lønnen.
b.
I de tilfælde, hvor der i kontrakterne ikke er anført det til lønnen  

 svarende pristal, men lønnen i øvrigt er korrekt anført på tidspunktet for  

 kontraktens underskrift, må kontorerne i kontrakten indføje det til lønnen  

 svarende pristal.
Ovennævnte regel gælder, hvad enten kontrakten først kommer  

 til godkendelse efter indtræden af en lønregulering på grund af  

 pristalsændring, eller der mellem underskriftsdatoen og læreforholdets  

 begyndelsesdato indtræffer pristalsreguleringer.
c.
Hvis der derimod i tidsrummet fra kontraktens underskrift og  

 læreforholdets begyndelse inden godkendelsen er sket ændringer i  

 lærlingelønnen på grund af vedtagelse af en ny overenskomst indenfor faget  

 etc., hvorved grundlønnen ændres, må kontorerne ved godkendelsen rette i  

 lønangivelserne for så vidt de nye lønninger fremgår af de senest modtagne  

 cirkulærer fra direktoratet.
 P.D.V.
 E.B.
