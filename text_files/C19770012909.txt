 Ved lov nr. 111 af 30. marts 1977 er gennemført visse ændringer af lov om  

 midlertidig offentlig støtte til almennyttigt boligbyggeri (lovbekendtgørelse  

 nr. 394 af 16. juli 1974). Loven trådte i kraft den 1. april 1977.
 Lov nr. 309 af 19. juni 1974 om midlertidig offentlig støtte til  

 almennyttigt boligbyggeri er herefter optrykt som lovbekendtgørelse nr.  

 191 af 4. maj 1977. Lovbekendtgørelsen er medtaget som bilag 1 til dette  

 cirkulære.
De principieller retningslinjer for ydelse af midlertidig driftsstøtte til  

 almennyttige boligafdelinger er uændrede.
Disse retningslinjer er der nærmere  

 redegjort for i boligministreriets cirkulære af 4. oktober 1974 om en særlig  

 støtteordning for almennyttige byggerier med væsentlige  

 udlejningsvanskeligheder.
Dette cirkulære gælder derfor fortsat, alene med de  

 afvigelser der følger af lov nr. 111 af 30. marts 1977.
 Det foreliggende cirkulære omhandler kun en redegørelse for de ændringer,  

 som er gennemført ved loven af 30. marts 1977.
 Lovens formål .
1. Loven tilsigter at begrænse huslejestigningerne i det nyere  

 almennyttige byggeri i de kommende år.
Det er et hovedsigte med loven at  

 tilvejebringe en rimelig balance mellem huslejeudviklingen i dette byggeri og  

 den forventede indkomstudvikling.
Dette mål søges nået dels ved en  

 videreførelse og udbygning af den gældende midlertidige driftsstøtteordning  

 for almennyttige boligafdelinger, dels ved nogle nye midlertidige  

 støtteordninger.
De gennemførte midlertidige støtteordninger gælder for tiden  

 indtil udgangen af marts 1979.
 Cirkulæret indeholder en gennemgang af lovens bestemmelser om:
 Videreførelse og udbygning af den gældende driftsstøtteordning (I).
 Adgang for realkreditinstitutter til at yde lån af deres  

 reservefondsmidler til nødlidende almennyttige boligselskaber (II).
 Begrænsning af aftrapningen af rentesikringen (III).
I.
Driftsstøtteordningen .
 Yderligere statslån til videreførelse af ordningen .
2 . Driftsstøtteordningen for det almennyttige boligbyggeri blev  

 etableret i 1971 på baggrund af udlejningsvanskeligheder i boligselskabernes  

 nybyggeri.
Ordningen tager sigte på gennem en tidsbegrænset økonomisk støtte  

 at hjælpe nye boligafdelinger, der rammes af udlejningsvanskeligheder,  

 igennem de første års startproblemer.
Driftsstøtten ydes af Boligselskabernes Landsbyggefond.
Midlerne til  

 støtteordningen hidrører dels fra Statslån, dels fra fondens egne midler.
Der  

 er indtil udgangen af marts 1977 stillet statslån på i alt 220 mill. kr. til  

 rådighed for landsbyggefonden til denne udlånsordning.
Der er nu til videreførelse af driftsstøtteordningen stillet statslån på  

 yderligere i alt 70 mill. kr. til rådighed for landsbyggefonden.
Statslånet  

 fordeles med 35 mill. kr. i hvert af finansårene 1977-78 og 1978-79.  

 Disse to lån er stillet til rådighed henholdsvis med tilslutning af  

 folketingets finansudvalg i medfør af § 92, stk. 1, i lov om boligbyggeri og  

 ved ændringsloven af 30. marts 1977.
 Lån fra Boligselskabernes Landsbyggefond .
3 . Driftsstøtten ydes af landsbyggefonden, dels i form af  

midlertidige driftslån til nedsættelse af lejen for store lejligheder,  

 dels i form af lån til betaling af beboerindskud.
Herudover kan fonden som en  

 efterfølgende engangsforanstaltning yde driftstabslån til delvis  

 dækning af driftsuderskud på grund af uudlejede lejligheder.
 Mens midlerne til driftslånene har hidrørt fra såvel statslån som fondens  

 egne midler, har driftstabslån hidtil kun kunnet ydes af fondens egne midler.
 Da der i de kommende år skønnes at være behov for driftstabslån af  

 betydelig størrelse, er der ved loven åbnet mulighed for, at statslånet også  

 kan ydes til dette formål.
Det forudsættes, at bevilling af nye midlertidige driftslån og aftrapning  

 af løbende driftslån til de enkelte byggerier foretages på basis af en nøje  

 konkret vurdering af forholdene i hvert enkelt tilfælde.
Lånene kan i det  

 enkelte tilfælde kun forlænges og ydes med aftrappende beløb i det omfang,  

 det må skønnes nødvendigt for at imødegå udlejningsvanskeligheder.
 Kommunernes medvirken .
4 . Kommunerne kan som hidtil deltage økonomisk i  

 driftsstøtteordningen for almennyttige boligafdelinger.
Kommunerne kan yde  

 lån efter lovens regler, det vil sige i samme omfang som landsbyggefonden kan  

 yde lån til driftsstøtte.
Baggrunden herfor er den indflydelse, kommunerne som regle har udøvet på  

 planlægningen af de enkelte bbyggelser, herunder lejlighedsfordelingen samt  

 den udlejningspolitik, der praktiseres i kommunen.
Endvidere medvirker  

 kommunerne ved finansieringen af nybyggeriet.
Driftsstøtteordningen tager  

 sigte på at imødegå udlejningsvanskeligheder og dermed økonomisle problemer  

 for boligselskaberne, hvilket - hvis selskaberne bliver nødlidende - i sidste  

 instans i kraft af garantiforpligtelserne vil kunne betyde økonomiske tab for  

 kommunerne.
Der har hidtil kun været adgang for kommunerne til at yde midlertidige  

 driftslån og beboerindskudslån og disse lån har i givet fald skullet ydes via  

 landsbyggefonden.
Der er nu åbnet mulighed for, at kommunerne også kan yde  

 driftstabslån i lighed med, at statslånet nu også skal kunne anvendes til  

 dette formål.
Der er samtidig givet kommunerne adgang til at yde  

 driftsstøtten direkte til boligselskabet uden om landsbyggefonden.
 Betingelserne for driftsstøtte .
5 . Det har hidtil været en fundamental betingelse for at opnå  

 driftsstøtte, at den pågældende boligafdeling har været ramt af  

 udlejningsvanskeligheder.
Landsbyggefonden har altså for så vidt skullet  

 afvente et konstateret tab, inden fonden har kunnet yde støtte.
Denne  

 betingelse har medført tilfælde, hvor landsbyggefonden ikke har været i stand  

 til at yde driftslån til byggerier med økonomiske vanskeligheder, fordi der  

 ikke har været konstateret udlejningsvanskeligheder, men hvor det på den  

 anden side har kunnet forventes, at en forhøjelse af lejen ville medføre  

 fraflytninger og dermed økonomiske tab for den pågældende afdeling.
 På denne baggrund er der ved loven af 30. marts 1977 åbnet adgang for  

 fonden til med boligministerens tilladelse at yde lån i særlige  

 tilfælde, hvor der efter fondens skøn må forudses alvorlige  

 udlejningsvanskeligheder.
Det forudsættes, at udlejning i nye boligafdelinger sker på grundlag af et  

 udlejningsbudget, der er udarbejdet i overensstemmelse med reglen i  

 boligbyggerilovens § 7. Afdelingens lejeindtægter skal være fastsat således,  

 at der er dækning for udgifterne.
Hvis lejlighederne ikke eller kun delvist  

 kan udlejes til den fastsatte omkostningsbestemte leje, må boligselskabet  

 rette henvendelse til landsbyggefonden og kommunen angående mulighederne for  

 at opnå økonomisk støtte.
 Det understreges, at ser kun i helt specielle tilfælde kan  

 forventes meddelt tilladelse til at yde støtte til afdelinger, hvor der ikke  

 har været udlejningsvanskeligheder.
 Det må fortsat være den almindelige retningslinie, at lån kun ydes i  

 tilfælde, hvor der er konstateret udlejningsvanskeligheder, således at  

 der kun sker fravigeler herfra i tilfælde, hvor det f.eks. på grund af  

 udlejningssituationen og det almindelige lejeniveau i området er  

utvivltsomt,  at der vil opstå alvorlige udlejningsproblemer og dermed  

 økonomiske tab, hvis lejen forhøjes.
 Vilkårene for driftslån og driftstabslån .
 6 . Der har hidtil været forskel på vilkårene for forrentning og  

 tilbagebetaling af driftslån og driftstabslån.
 Efter loven om midlertidig offentlig støtte (lovbekendtgørelse nr. 394 af  

 16. juli 1974) kan et driftslån henstå rente- og afdragsfrit i 10 år,  

 hvorefter det tilbagebetales i løbet af højst 10 år.  Driftstabslån er  

 hidtil kun blevet ydet af landsbyggefondens egne midler i medfør af  

 boligbyggerilovens § 34. Efter denne bestemmelse kan driftstabslån henstå  

 rente- og afdragsfrit uden tidsbegrænsning.
 Da både statslån og eventuelle kommunelån nu også kan anvendes til ydelse  

 af driftstabslån efter reglerne i loven om midlertidig offentlig støtte til  

 almennyttigt boligbyggeri, er det fundet naturligt i princippet at fastsætte  

 ensartede vilkår for både driftslån og driftstabslån.
Der gælder derfor nu efter loven som udgangspunkt samme regler om afdrag  

 og forrentning for begge typer lån.
Dog er der efter loven adgang for  

 landsbyggefonden og kommunen til at bestemme, at et ydet driftstabslån kan  

 henstå rente- og afdragsfrit uden tidsbegrænsning.
Landsbyggefonden og  

 kommune skal dog altid betinge sig, at lånet under vidsse angivne  

 omstændigheder kan forlanges forrentet og afdraget efter långivers nærmere  

 bestemmelse.
 Fordeling af lån ydet af kommuner i hovedstadsområdet .
 7 . Der er ved lovændring af 30. marts 1977 foretaget en ændring  

 af bestemmelsen om fordeling af de lån, som kommuner i hovedstadsområdet  

 måtte yde til driftsstøtteordningen.
 Efter den hidtil gældende bestemmelse i lovens § 1. stk. 4.  

 (lovbekendtgørelsen af 16. juli 1974) skulle halvdelen af lån, som kommunerne  

 i hovedstadsområdet ydede i medfør af loven, fordeles efter reglerne i § 71 i  

 lov om boligbyggeri (lovbekendtgørelse nr. 483 af 16. august 1973). Da  

 1967-boligbyggeriloven blev ophævet den 1. april 1975 ved lov nr. 83 af 19.  

 marts 1975 om boligbyggeri, og da der ikke i 1975-loven er optaget regler  

 svarende til 1967-lovens § 71, er det nu fastsat i loven, at sådanne lån i  

 stedet fordeles efter reglerne i § 13, stk. 3, i lov om boligsikring.
 Afgrænsning af hovedstadsområdet fastsættes herefter således, at fordeling  

 af lån, der er ydet til byggerier finansieret efter reglerne i 1967-loven -  

 det vil sige indtil 1. april 1975  - foretages i overensstemmelse med  

 reglerne i § 71 i 1967-loven.
 Hovedstadsområdet omfatter herefter - for lån der er ydet inden den 1.  

 april 1975 -følgende kommuner:
 København, Frederiksberg, Gentofte, Albertslund, Ballerup, Birkerød,  

 Brøndby, Dragør, Farum, Gladsaxe, Glostrup, Greve, Herlev, Hvidovre,  

 Høje-Tåstrup, Hørsholm, Lyngby-Tårbæk, Rødovre, Søllerød, Ishøj, Tårnby,  

 Vallensbæk og Værløse.
Hvis der ydes driftsstøttelån til byggerier, der er finansieret efter  

 reglerne i 1975-loven, fordeles disse lån efter reglerne i dennes lovs §  

 57, svarende til de kommuner i hovedstadsområdet, som har ydet støtte til  

 finansiering af nybyggeri.
Hovedstadsområdet udvides derfor ved fordeling af  

 disse lån til at omfatte Københavnsog Frederiksberg kommuner og samtlige  

 kommuner i Københavns, Frederiksborg og Roskilde amter.
II.
Lån af realkreditinstitutternes reservefondsmidler .
 Långivningens omfang .
8 . Låntagerne i realkreditinstitutterne skal efter  

 realkreditloven gennem indskud og løbende bidrag tilvejebringe reservefonde  

 til imødegåelse af tab på panter, der bliver nødlidende.
Disse reservefonde  

 er et supplement til den solidariske hæftelse, som låntagerne i de fleste  

 tilfælde har påtaget sig indenfor den enkelte obligationsserie.
Reserverne er  

 tillige en del af det samlede sikkerhedsgrundlag for realkreditinstitutternes  

 obligationer.
 Der er konstateret tilfælde, hvor almennyttige boligafdelinger er blevet  

 ramt af så store vanskeligheder og påført så store økonomiske tab, at det vil  

 være en alvorlig belastning for landsbyggefonden og vedkommende kommune alene  

 at tilføre den pågældende afdeling den kapital, som er nødvendig for at  

 sikre, at afdelingen kan føres videre som almennyttigt byggeri.
Hvis afdelingen ikke kan føres videre, men bliver nødlidende og må  

 likvidere, vil dette indebære risiko for tab ikke blot for staten og  

 kommunerne, men også for det realkreditinstitut, der har ydet lån til  

 byggeriets opførelse.
Et sådant tab må i givet fald dækkes af instituttets  

 reserver.
På denne baggrund er der ved ændringsloven af 30. marts 1977 åbnet adgang  

 for realkreditinstitutterne, når de skønner det hensigtsmæssigt, til sammen  

 med landsbyggefonden og kommunerne at gå ind i økonomiske støtteordninger for  

 almennyttige boligafdelinger, som bliver nødlidende på grund af  

 udlejningsvanskeligheder.
Realkreditinstitutterne kan hertil anvende  

 reservefondsmidler, som på denne måde bruges til at forebygge  

 økonomiske tab for institutterne, Der er tale om en midlertidig låneordning, der gælder indtil 31. marts  

 1979.
 Udlånsadgangen er endvidere begrænset således, at der i det enkelte  

 realkreditinstitut ikke kan disponeres over reservefondsmidler i videre  

 omfang, end hvad almennyttige boligselskaber selv tilsammen gennem tiden har  

 tilvejebragt ved indskud og løbende bidrag til instituttets reservefonde.
Denne låneordning er tænkt som et supplement til den midlertidige  

 støtteordning i form af driftlån og driftstabslån, som varetages af  

 landsbyggefonden og kommunerne, og det er udtrykkeligt forudsat, at de  

 samlede udlån tilvejebringes ved en fælles indsats fra landsbyggefonden,  

 vedkommende kommune og realkreditinstituttet.
Lån kan kun ydes, når der ved  

 den fælles indsats - også af realkreditinstituttet - skønnes at kunne sikres  

 en videreførelse af ejendommen som almennyttig boligbyggeri.
Det blev  

 understreget i bemærkningerne til lovforslaget, at det må være den  

 altovervejende hovedregel, at lån fra et realkreditinstitut kun ydes i  

 forbindelse med lån fra såvel kommunen som landsbyggefonden.
Der er endvidere  

 en betingelse, at boligministeren godkender långivningen i hvert enkelt  

 tilfælde.
 Betingelserne for at opnå lån .
 9 . Som allerede nævnt skal denne låneordning betragtes som et  

 supplement til den almindelige driftsstøtteordning og anvendes i de særlige  

 tilfælde, hvor det skønnes nødvendigt ved en ekstraordinær økonomisk indsats  

 for at sikre et byggeris videreførelse som almennyttigt byggeri.
 Boligselskabernes Landsbyggefond indtager en central placering ved  

 formidling af den midlertidige driftsstøtte til almennyttige boligafdelinger,  

 og fonden har antagelig i vidt omfang allerede ydet støtte til de afdelinger,  

 som får brug for den udvidede støtte med midler fra realkreditinstituttetnes  

 reservefonde.
Det er derfor fundet naturligt og hensigtsmæssigt, at landsbyggefonden  

 også varetager administrationen af den udvidede støtteordning.
Ansøgninger om  

 lån skal derfor indsendes til landsbyggefonden, som derefter optager  

 forhandlinger med vedkommende kommune og realkreditinstitut med henblik på  

 fremskaffelse og gennemgang af materiale til belysning af den pågældende  

 afdelings økonomiske situation.
Hvis det på dette grundlag skønnes, at det  

 vil være muligt at sikre den pågældende ejendoms videreførelse som  

 almennyttigt byggeri ved tilførsel af midlertidige lån, må fordelingen af  

 disse lån på långiverne indgå i forhandlingerne.
Landsbyggefonden indsender  

 derefter en indstilling til boligministeren om gennemførelse af den  

 nødvendige låneordning.
 Realkreditinstituttets lån efter denne ordning ydes som annuitetslån, der  

 forrentes med 6 pct. p.a. og afvikles med halvårlige ydelser over højst 15  

 år.
Lånene skal sikres ved pant i ejendommen.
Det forudsættes, at  

 prioritetsordenen i hvert enkelt tilfælde aftales mellem långiverne.
Det vil  

 nok være naturligt som udgangspunkt at antage, at prioritetsordenen  

 fastsættes i rækkefølgen, realkreditlån, kommunelån og landsbyggefondslån.
III.
Begrænsning af rentesikringsaftrapningen .
 10 . Ved ændringsloven af 30. marts 1977 er der gennemført en  

 begrænsning af rentesikringsaftrapningen med henblik på at begrænse  

 lejestigninger i de kommende år.
Efter lovens § 4 a begrænses aftrapningen af rentesikringen i tiden 1.  

 Januar 1977 - 31. marts 1979 således, at den årlige nedsættelse af  

 rentesikringsydelserne i den enkelte ejendom ikke kommer til at overstige 7  

 kr. pr. kvadratmeter bruttoetageareal.
Den 1. april 1979 nedtrappes  

 rentesikringen til det oprindelige forudsatte niveau.
Boligministeriet har i skrivelse af 10. maj 1977 til Kongeriget Danmarks  

 Hypotekbank og Finansforvaltning fastsat nærmere retningslinjer for  

 gennemførelsen af rentesikringsaftrapningen.
Denne skrivelse er medtaget som  

 bilag 2 til dette cirkulære.
 Boligministeriet, den 20. juni 1977.
 Ove Hove.
/H.E.
Rasmussen.
 Bilag 1 .
 Boligministeriets lovbekendtgørelse nr. 191 af 4. maj 1977 om  

 midlertidig offentlig støtte til almennyttigt boligbyggeri .
 (udelades her).
 Bilag 2 .
 Kongeriget Danmarks Hypotekbank og Finansforvaltning .
 Retningslinier for aftrapning af rentesikring efter lov af 4. december  

 1976 om stop for pris-, husleje- og indkomststigninger og lov af 30. marts  

 1977 om ændring af lov om midlertidig offentlig støtte til almennyttig  

 boligbyggeri.
--------------------------------------------------------------------~ 1 .Efter lov nr. 568 af 4. december 1976 om stop for pris-,  

 husleje~ og indkomststigninger udskydes aftrapningen af  

 rentesikringsydelser efter lovgivningen om boligbyggeri.
 Lovens § 10 lyder således:
»I byggerier, hvor rentesikringsydelserne efter lovgivningen om  

 boligbyggeri aftrappes i lovens gyldighedsperiode, udskydes den førstkommende  

 yderligere nedsættelse af rentesikringsydelsen efter 1. december 1976 i 3  

 måneder.« Denne bestemmelse omfatter alle byggerier, hvortil der er ydet  

 rentesikring i henhold til lovgivningen om boligbyggeri, og for hvilke  

 rentesikringsydelserne aftrappes til et lavere trin eller helt bortfalder  

 i perioden 2. december 1976 til 28. februar 1977 (begge dage incl.).  For  

 disse byggerier udskydes den førstkommende rentesikringsaftrapning i fulde 3  

 måneder, således at f.eks. et byggeri, for hvilket rentesikringsydelsen  

 skulle have været aftrappet den 1. februar 1977, i stedet først får ydelsen  

 nedsat den 1. maj 1977.
 2 . Ved lov nr. 111 af 30. marts 1977 om ændring af lov om  

 midlertidig offentlig støtte til almennyttigt boligbyggeri er indsat  

 følgende bestemmelse i loven:
» § 4a . I tiden 1. januar 1977 til 31. marts 1979 begrænses  

 aftrapningen af rentesikringsydelserne i almennyttigt boligbyggeri således,  

 at den årlige nedsættelse af ydelserne i den enkelte ejendom ikke kommer til  

 at overstige 7 kr. pr. kvadratmeter bruttoetageareal.
Den 1. april 1979  

 nedtrappes rentesikringen til det oprindeligt forudsatte niveau.« Til belysning af omfanget m.v. af denne bestemmelse skal oplyses:
a.
Ordningen omfatter kun almentnyttigt boligbyggeri, for hvilket  

 der i perioden 1. januar 1977 til 31. marts 1979 sker aftrapning af  

 rentesikring til et lavere trin.
b.
Beregningen af aftrapningen sker tidsmæssigt med udgangspunkt i den  

 skæringsdag for overgang fra anlægs- til driftsregnskab, som blev fastsat ved  

 byggeriets færdiggørelse.
Hvis skæringsdagen i sin tid er fastsat til f.eks. den 1.marts 1970 er  

 rentesikringsydelsen nedsat første gang den 1. marts 1976, og denne lavere  

 ydelse gælder for perioden indtil den 28. februar 1977. Den yderligere  

 aftrapning, der herefter skal ske pr. 1. marts 1977, begrænses til 7  

 kr./kvadratmeter pr. år.
Den næste aftrapning pr 1. marts 1978 vil for dette  

 byggeri, udgøre yderligere 7 kr./kvadratmeter pr. år, således at den ydelse,  

 der udbetales for tiden efter den 1. marts 1978, i alt vil være reduceret med  

 14 kr./ kvadratmeter pr. år i forhold til den for tiden indtil den 28.  

 februar 1977 udbetalte ydelse.
Pr. 1. marts 1979 vil der ske en yderligere  

 nedsættelse med 7 kr./kvadratmeter pr. år, dog kun indtil udgangen af marts  

 1979.
c.
Aftrapningsbeløbet beregnes som 7 kr. pr. kvadratmeter lejebærende  

 areal, d.v.s. at det alene er det rene boligareal, der indgår i  

 beregningen.
d.
Ordningen omfatter også de byggerier, hvor rentesikringen skulle være  

 bortfaldet totalt efter den 1. januar 1977. Der kan ikke ske totalt bortfald  

 af rentesikringen, hvis ydelsen herved reduceres med mere end 7  

 kr./kvadratmeter pr. år.
e.
For byggerier, der er omfattet såvel af § 4a som af § 10 i lov om stop  

 for pris-, husleje- og indkomststigninger, gælder, at der ved den  

 rentesikringsaftrapning, der i henhold til »stoploven« udskydes i 3  

 måneder, forholdes som anført ovenfor under pkt. a.
Den ydelse, der udbetales  

efter aftrapningen, og som altså kun vil blive udbetalt for en periode  

 på 9 måneder, må ikke - omregnet på årsbasis - være reduceret med mere end 7  

 kr./kvadratmeter i forhold til den ydelse, der blev udbetalt inden  

 aftrapningen.
f.
For byggerier, til hvilke der udbetales a'conto rentesikring, forholdes  

 som anført ovenfor under pkt. a.
 3 . § 2 i lov nr. 111 af 30. marts 1977 om ændring af lov om  

 midlertidig offentlig støtte til almennyttigt boligbyggeri lyder således:
»Rentesikringsydelser i almennyttigt boligbyggeri, der forfalder til  

 udbetaling den 30. juni 1977, udbetales med halvdelen den 1. april 1977 og  

 halvdelen den 30. juni 1977.« Bestemmelsen omfatter kun boligbyggeri.
 Ove Hove.
/H.E.
Rasmussen.
