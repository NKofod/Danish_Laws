Nr BTL 108 Betænkning over Forslag til lov om ændring af lov om tilskud til  

 vikarordninger inden for jordbruget   

 Nr L 108 1990-91, 2. samling Afgivet af Landbrugs- og Fiskeriudvalget Afgivet: 19910417 Udvalget har behandlet lovforslaget i en række møder og har herunder stillet spørgsmål til landbrugsministeren til skriftlig besvarelse.
 Der er af et mindretal stillet ændringsforslag, om hvilke der henvises til  

 de ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra:
Arbejdsfordelere i Landbrugets Vikarordninger, Danske Husmandsforeninger, De danske Landboforeninger, Hansen, Niels Gunnar Hæsinge, Ringe, og Landbrugsvikarernes Landsklub.
 Herefter instiller et mindretal (Socialdemokratiets og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) har ønsket loven forlænget for at medvirke til at skabe en  

 bæredygtig udvikling for landbruget, hvorfor der er lagt vægt på, at  

 forlængelsen sker uden tidsbegrænsning.
 Derudover lægger Socialdemokratiet vægt på nedenstående tre punkter i  

 forbindelse med administrationen af loven.
 Landbrugsvikarernes arbejds- og ansættelsesforhold med garantiløn og/eller  

 fastsættelse og opsigelsesvarsler bliver lig de vilkår, som andre  

 lønmodtagere har, f.eks. ved udarbejdelse af ansættelsesbrev og lønaftaler.
Vikarerne får ret til at deltage i et årligt kursus af en uges varighed og  

 stilles lige med andre lønmodtagere med hensyn til dækning af tabt  

 arbejdsfortjeneste ved kursusdeltagelse i indtil 8 timer pr. dag.
I  

 forlængelse heraf må der også ydes 85 pct. tilskud til vikarordningerne til  

 dækning af efteruddannelsesudgifter for både vikarerne og arbejdsfordelerne.
 De enkelte vikarordningers økonomi holdes skarpt adskilt fra økonomien i  

 de organisationer, der forvalter ordningerne lokalt.
Et mindretal inden for mindretallet (Kristeligt Folkepartis medlem af  

 udvalget) udtaler, at det principielt finder, at tilskuddet ved  

 sygdomsafløsning bør være fastsat i loven og reguleret med  

 satsreguleringsprocenten, men anser det imidlertid ikke for muligt at  

 gennemføre dette i forbindelse med denne lovændring.
Kristeligt Folkeparti  

 vil derfor følge udviklingen i behovet for tilskud ved sygdomsafløsning og  

 eventuelt foreslå beløbet forhøjet i forbindelse med de kommende  

 finanslovsforhandlinger.
 Et andet mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse uændret og vil stemme imod de stillede ændringsforslag.
 Et mindretal inden for mindretallet (Det Radikale Venstres medlem af  

 udvalget) bemærker, at betænkningen ikke burde have været afgivet, før  

 landbrugsministeren havde svaret på alle de spørgsmål, som udvalget har  

 stillet.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med ændringsforslag  

 nr. 1, men kan ikke støtte ændringsforslag nr. 2.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Ændringsforslag Til § 1 Af et mindretal (S), tiltrådt af et mindretal (SF og KRF):
 1) Efter nr. 1 indsættes som nyt nummer:
»01. I § 1, nr. 2, indsættes efter ordene »ved  

 disses sygdom,»: »ved barns første sygedag,».« Af et mindretal (S), tiltrådt af et mindretal (KRF):
 2) Efter nr. 3 indsættes som nyt nummer:
»02. I § 4, 2. pkt., indsættes efter ordene  

 »kortvarig sygdom«: », ved længerevarende sygdom, dog kun i  

 tilfælde af ventetid på hospitalsindlæggelse med henblik på  

 operation,».« Bemærkninger Til nr. 1 Formålet med ændringsforslaget er at sikre, at forældre, der arbejder i  

 landbruget, også på dette område får arbejdsvilkår på linje med de fleste  

 andre lønmodtagergrupper.
 Socialdemokratiet er generelt af den opfattelse, at alle børns forældre  

 ikke bare ved 1. sygedag, men op til 10 dage om året bør have fri ved børns  

 sygdom med en dækning, der svarer til dagpengebeløbet.
Til nr. 2 I enkeltstående tilfælde foreslås indført en adgang til at give  

 dispensation fra 26-ugers-reglen på grundlag af lægeerklæring, hvis  

 overskridelsen skyldes ventetid på operation, og hvis der er udsigt til  

 helbredelse.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Gade (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Ernst B.
Schmidt (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har her gennemgået ministerens besvarelse af et af udvalget stillet spørgsmål.
 Der er af et mindretal stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal inden for flertallet (Socialistisk Folkepartis og Kristeligt  

 Folkepartis medlemmer af udvalget) tilslutter sig tillige de synspunkter, som  

 flertallet inden for flertallet (Socialdemokratiets medlemmer af udvalget)  

 har fremsat i udvalgets betænkning af 17. april 1991 over lovforslaget.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse og vil stemme imod det stillede ændringsforslag.
 Mindretallet henviser til, at landbrugsministeren i et svar af 18. april  

 på et af udvalgets spørgsmål angående det ændringsforslag om barns første  

 sygedag (jf. udvalgets betænkning af 17. april 1991), som blev vedtaget ved  

 lovforslagets 2. behandling, har oplyst følgende:
 »Jordbrugere har som hovedregel den fordel frem for lønmodtagere, at  

 de driver erhverv fra hjemmet og derfor løbende kan have kontakt med børnene,  

 ikke mindst når børnene er syge og sengeliggende.
 Er den ene ægtefælle udearbejdende, vil denne endvidere - forudsat at der  

 er overenskomstmæssig dækning herfor - kunne få betalt sit fravær i  

 forbindelse med barnets første sygedag af sin arbejdsgiver.
 Arbejder to voksne på bedriften, ses der heller ikke at være det behov,  

 som lovforslaget må forudsætte er til stede.
Adgangen til at få betalt barns første sygedag er et anliggende, der  

 fastsættes i de overenskomster, der aftales på arbejdsmarkedet.
Fravær ved  

 barns første sygedag er ikke omfattet af sygedagpengeloven.
Det er forbundet med betydelige vanskeligheder at skønne over omfanget af  

 tilskudsberettiget vikarbistand ved barns første sygedag.
Ved den årlige  

 fastsættelse af tilskuddet vil det i givet fald være nødvendigt at tage  

 hensyn til vikartimeforbruget ved barns sygdom.
Dette betyder alt andet lige,  

 at tilskuddet pr. vikartime generelt må reduceres for at skaffe plads til den  

 yderligere aktivitet.« Mindretallet ønsker tillige at pege på, at selv om der måtte være midler  

 nok, burde der være sket en samlet drøftelse med henblik på en prioritering  

 af midlerne.
 På den baggrund går mindretallet imod det stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse og vil desuden stemme imod det  

 stillede ændringsforslag.
Ændringsforslag Af et mindretal (S), tiltrådt af et mindretal (SF og KRF):
Til § 1 1) Nr. 5 affattes således:
 »5. § 4 affattes således:
»§ 4. Landbrugsministeren fastsætter regler om størrelsen og  

 beregningen af tilskud.
Der kan herunder fastsættes regler om, at tilskuddet  

 udmåles i forhold til antallet af medlemmer og disses skønnede behov for  

 vikarbistand ved 1) kortvarig sygdom, 2) længerevarende sygdom, dog kun i tilfælde af ventetid på  

 hospitalsindlæggelse med henblik på operation, 3) barns første sygedag og 4) særlige former for efteruddannelse, der kræver fravær fra  

 bedriften.«» Bemærkninger Til nr. 1 Ændringsforslaget stilles som en konsekvens af den ved 2. behandling  

 vedtagne udvidelse af lovforslagets § 1, nr. 1, til også at omfatte tilskud  

 til vikarbistand ved barns første sygedag.
 Tilskuddet til vikarbistand ved barns første sygedag foreslås fastsat til  

 samme beløb som ved sygdomsafløsning.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Gade (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Ernst B.
Schmidt (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
