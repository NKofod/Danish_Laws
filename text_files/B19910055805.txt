 I henhold til § 47, stk. 4, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Ankenævnets opgave § 1.  Ankenævnet vedrørende Praktikvirksomheder  

 træffer afgørelse af klager over, at en virksomheds ansøgning om godkendelse  

 som praktiksted efter erhvervsuddannelsesloven § 46, stk. 1, ikke fuldtud er  

 imødekommet.
 Stk. 2.  Ankenævnet træffer tillige afgørelse i sager,  

 hvor der ankes over et fagligt udvalgs afgørelse truffet i medfør af § 44,  

 stk. 4 og 5 i erhvervsuddannelsesloven.
 § 2.  Nævnet er beslutningsdygtigt, når formanden og  

 mindst et af de medlemmer, der er udpeget efter indstilling fra Dansk  

 Arbejdsgiverforening, og mindst 1 af de medlemmer, der er udpeget efter  

 indstilling fra Landsorganisationen i Danmark, deltager i nævnets møde.
Fremgangsmåde i forbindelse med ankesager § 3.  Anke over et fagligt udvalgs afgørelse i henhold  

 til erhvervsuddannelseslovens § 46 kan indgives af den virksomhed, som  

 afgørelsen vedrører.
 Stk. 2.  Anke over et fagligt udvalgs afgørelse i  

 henhold til erhvervsuddannelseslovens § 44, stk. 4 og 5, kan indgives af den  

 virksomhed, som afgørelsen vedrører, eller af vedkommende faglige  

 organisation.
Stk. 3.  Anken efter stk. 1 og 2 skal skal være  

 skriftlig.
Anke efter stk. 1 kan indgives over alle afgørelser, der er  

 truffet i medfør af erhvervsuddannelseslovens § 46, og som ikke fuldt ud  

 imødekommer virksomhedens ansøgning.
 Stk. 3.  Anken skal indeholde oplysninger om, hvilket  

 udvalg der har truffet den afgørelse, der klages over, samt angive, hvorledes  

 klageren ønsker afgørelsen ændret.
Ankenævnets afgørelser § 4.  Nævnets afgørelse træffes som hovedregel på  

 skriftligt grundlag ved mundtlig forhandling mellem nævnets medlemmer og  

 tilforordnede.
 Stk. 2.  I særlige tilfælde kan formanden udsende en sag  

 til medlemmerne til skriftlig afgørelse.
 Stk. 3.  Nævnet kan beslutte at indkalde repræsentanter  

 for arbejdsgivere og arbejdstagere inden for det pågældende  

 uddannnelsesområde til som særligt sagkyndige at udtale sig i sagen.
 Stk. 4.  Nævnet træffer sine afgørelser ved  

 stemmeflertal.
 Stk. 5.  Det skal tilstræbes, at nævnets afgørelse i en  

 sag træffes senest 4 uger efter, at de til klagens behandling fornødne  

 oplysninger foreligger.
 Stk. 6.  Der tages referat af nævnets møder med en kort  

 gengivelse af forhandlingerne og deres udfald.
 § 5.  Nævnets afgørelser meddeles klageren i anbefalet  

 brev.
Udgifter i forbindelse med nævnets virke § 6.  Udgifter i forbindelse med nævnets virksomhed  

 vedrørende lokaler, kontorhold m.v. samt eventuelt rejseudgifter til nævnets  

 medlemmer og sekretærer afholdes af statskassen.
Overgangsordninger § 7.  Ankenævnet overtager og færdigbehandler sager,  

 der ikke er afsluttet den 31. december 1990.
 Stk. 2.  Sager, der er overtaget efter stk. 1, behandles  

 efter reglerne i denne bekendtgørelse.
Ikrafttræden § 8.  Bekendtgørelsen træder i kraft den 1. august  

 1991 og har virkning fra den 1. januar 1991.
 Stk. 2.  Bekendtgørelse nr. 132 af 5. april 1983 om  

 ankenævnet vedrørende læresteder og praktikvirksomheder ophæves.
