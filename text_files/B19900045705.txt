 I medfør af §§ 17 og 36, stk. 2 i lov om råstoffer, jf.
lovbekendtgørelse nr. 108 af 30. januar 1989 og §§ 2, stk. 6, 5, stk. 3  og 6 b i lov om kontinentalsoklen, jf.  

 lovbekendtgørelse nr.
 182 af 1. maj 1979 fastsættes:
 § 1.  Denne bekendtgørelse gælder for opfiskning med  

 grab eller lignende på søterritoriet og kontinentalsoklen af søsten til  

 anvendelse ved større anlægsarbejder.
 § 2.  Opfiskning på søterritoriet og kontinentalsoklen  

 af mere end 5000 tons søsten til anvendelse ved samme anlægsarbejde må ikke  

 foretages uden særlig tilladelse fra Skov- og Naturstyrelsen.
 Stk. 2.  En tilladelse vil være gældende for et  

 afgrænset havområde og kan bl.a. indeholde vilkår om:
 § 3.  Opfiskning af mere end 2000 tons søsten til  

 anvendelse ved samme anlægsarbejde skal anmeldes til Skov- og Naturstyrelsen.
 Stk. 2.  Anmeldelsen skal være Skov- og Naturstyrelsen i  

 hænde 4 uger forinden opfiskningen påbegyndes.
 Stk. 3.  Anmeldelsen skal indeholde oplysninger om:
 § 4.  Skov- og Naturstyrelsen kan efter en vurdering  

 af opfiskningen og en afvejning af interesserne på det valgte  

 indvindingssted, gøre indsigelse mod opfiskningen hurtigst muligt og senest 4  

 uger efter anmeldelsen er modtaget i Skov- og Naturstyrelsen.
 Stk. 2.  Såfremt Skov- og Naturstyrelsen indenfor 4 uger  

 efter anmeldelsen er modtaget fremkommer med en indsigelse, må opfiskningen  

 ikke gennemføres.
 Stk. 3.  Indvinderen kan efter modtagelse af en  

 indsigelse efter § 4, anmelde forslag til alternativ opfiskningspostion.  

 Anmeldelsen skal indeholde de i § 3, stk. 3 nævnte oplysninger.
 § 5.  Anmeldeordningen for opfiskning af mere end 2000  

 tons søsten, jf. § 3, vil være i kraft indtil 31. december 1991. Fra 1.  

 januar 1992 til 31. december 1994 skal opfiskninger af over 1500 tons søsten  

 til anvendelse ved samme anlægsarbejde anmeldes og fra 1. januar 1995 til 1.  

 juli 1999 skal opfiskninger af over 1000 tons søsten anmeldes.
 § 6.  Skov- og Naturstyrelsen fører tilsyn med  

 opfiskninger omfattet af denne bekendgørelse.
 Stk. 2.  Repræsentanter for Skov- og Naturstyrelsen har  

 efter forudgående meddelelse til indvinderen adgang til at besigtige  

 opfiskningsfartøjet og udlosningsvirksomheden.
 § 7.  Skov- og Naturstyrelsens afgørelser i henhold  

 til § 2 og indsigelse i henhold til § 4 kan påklages til miljøministeren.  

 Klagefristen er 4 uger fra den dag, afgørelsen er meddelt den pågældende.
 § 8.  Overtrædelse af bestemmelserne i denne  

 bekendtgørelse straffes med bøde, jf. råstoflovens § 36, stk. 2 og  

 kontinentalsokkellovens § 5, stk. 3. Ved grov eller gentagen overtrædelse,  

 kan tilladelsen blive inddraget, jf. råstoflovens § 24.
 Stk. 2.  Er overtrædelsen begået af et aktieselskab,  

 anpartsselskab eller tilsvarende, kan der pålægges selskabet som sådant  

 bødeansvar.
 § 9.  Bekendtgørelsen træder i kraft 1. juli 1990.
