Kendelse fra Pressenævnet i sag nr.  

 116/2000 [K] har ved brev af 28. september 2000 klaget til  

 Pressenævnet over en artikel bragt i Ekstra Bladet den 4. september  

 2000, idet hun mener, at god presseskik er tilsidesat.
 Af artiklen bragt i Ekstra Bladet den 4. september 2000  

 med overskriften "Psykisk syg ville slå mig ihjel" fremgår:
 "En psykisk syg 28-årig mand, der i årevis har  

 terroriseret sin psykisk syge mor og den andelsboligforening på  

 Frederiksberg, hvor moderen bor, truede i fredags med at slå formanden  

 for SIND i København  Ellinor  Palm   Pedersen ihjel med en  

 lægtehammer.
 -Jeg slår dig ihjel, råbte den 28-årige  

 ifølge SIND-formanden, og derefter sprang han ud i køkkenet og  

 hentede en lægtehammer, mens 63-årige  Ellinor  Palm  Pedersen  

 løb ud ad hoveddøren med den syge mand med hammeren i  

 hånden efter sig ned ad trapperne.
 -Jeg var dybt, dybt rystet og sprang for livet med den  

 unge mand efter mig, siger SIND-formanden  Ellinor  Palm  Pedersen, der er  

 kontorfunktionær i Den sociale Ankestyrelse.
 Otte mand stærk fra Frederiksberg Politi rykkede ud,  

 da  Ellinor  Palm  Pedersen efter at være sluppet fra den syge mand fik  

 tilkaldt hjælp over sin mobiltelefon.
 -Men der er tale om en syg mand, der er ingen sag, og der  

 er ikke noget at skrive om, siger vagthavende hos Frederiksberg Politi.
 Det er formanden for SIND i København bestemt ikke  

 enig med politiet i.
Rystet -Jeg er dybt rystet over politiets holdning.
Jeg er selv  

 værge for tre retspatienter, og jeg forudser, at hvis ikke der bliver  

 gjort noget for at hjælpe den unge mand, begår han en forbrydelse  

 og ender på samme måde, som de patienter, jeg er værge for.  

 Manden er farlig, han går pludselig amok, og han har gentagne gange  

 tævet sin mor.
 Formanden for SIND i København var i fredags  

 på besøg hos [K] på Kong Georgsvej på Frederiksberg,  

 fordi den andelsboligforening, hvor [K] har boet til leje, fra før  

 hendes søn blev født, nu vil opsige hendes lejemål, fordi  

 andelshaverne føler sig utrygge ved sønnen.
 Andelsboligforeningen har efter mange års  

 tålmodighed meddelt [K], at hun bliver opsagt af sin lejlighed, hvis  

 ikke hendes søn er fraflyttet hendes lejlighed senest kl. 12 i  

 fredags.
Hjælp mig Frederiksberg kommune har skaffet den 28-årige  

 søn en lille lejlighed på Frederiksberg, hvor han kan flytte ind  

 den 1. oktober, og indtil da har kommunen lejet et hotelværelse  

 på Frederiksberg til den syge mand, men han ønsker ikke at  

 flytte fra moderens lejlighed.
-Det er en meget svær situation for mig.
Min  

 søn vil ikke flytte.
Og hvis ikke jeg får hjælp til  

 at få ham ud, flytter han ikke.
Han har bedt mig flytte ned i  

 den lejlighed som kommunen har skaffet til ham på Rolfs Plads.
Jeg ved  

 simpelthen ikke, hvad jeg skal gøre, siger den ulykkelige mor. -Jeg  

 lider selv af en psykisk lidelse, og jeg er helt ude af den.
 Moderen har selv bedt formanden for SIND om hjælp  

 til at klare situationen.  Ellinor  Palm  Pedersen har gennem Frederiksberg  

 Kommune hjulpet til med at skaffe den 28-årige en lejlighed, og hun  

 mødte i fredags op hos moderen for at støtte med at få  

 sønnen ud inden klokken 12. Skete det ikke, vil [K] blive sagt op.
 Det var SIND-formandens krav til den 28-årige  

 psykisk syge mand om at fjerne sig fra moderens lejlighed, der fik ham til at  

 gå amok og jagte hende ud af lejligheden og ned ad trappen med en  

 lægtehammer.
 -Det er korrekt, at jeg truede med at slå hende med  

 en hammer, hvis ikke hun forlod lejligheden, siger J.
-Jeg vil ikke flytte herfra.
Hvorfor skal jeg bo i den  

 lejlighed som Frederiksberg Kommune har skaffet mig.
Den er alt for lille.
Og  

 i øvrigt  kan jeg ikke overskue at flytte, siger den unge mand til  

 Ekstra Bladet.
 -Måske var det en god ide at flytte, så din  

 mor ikke bliver smidt ud af sin lejlighed.
-Det synes jeg ikke.
De folk jeg taler med siger, at  

 andelsboligforeningen ikke kan smide min mor ud, siger J.
Autist Ifølge den 28-årige og hans mor lider  

 sønnen af Asperges Syndrom.
Det er en slags velfungerende autisme,  

 fortæller de, men sønnen har gentagne gange været indlagt  

 på Frederiksberg Hospital på psykiatrisk afdeling til  

 behandling.
 Så sent som den 17. august bad [K] SIND om  

 hjælp med sønnen.
-Jeg er meget bange for en opsigelse, for J. larmer og  

 støjer meget, og det er næsten uudholdeligt at bo sammen med  

 ham.
Han hævder, at han ikke vil flytte, og at det er mig, der skal  

 flytte til den nye lejlighed, som kommunen vil skaffe ham, skriver moderen  

 bl.a.  til SIND-formanden.
 Andelsboligforeningen har gjort alt for at hjælpe  

 så hun kan blive boende i sin lejlighed.
 Formand for Andelsboligforeningen  Esben  Haulund  

  Christensen, der er finansanalytiker hos Mobilix og folketingskandidat for  

 det konservative folkeparti for 3. kreds på Frederiksberg, er meget ked  

 af situationen i ejendommen.
Utrygt -Vi vil helst undgå at sige moderen op, men vi vil  

 gøre alt for at få hendes søn væk herfra, fordi vi  

 er meget utrygge ved ham.
Han støjer meget.
Og der har været  

 flere episoder, hvor han har terroriseret moderen og simpelthen har  

 gennemtævet hende, så vi har måtte tilkalde politiet.
For  

 et år siden smed han et krus ud gennem et vindue fra tredje sal,  

 så vinduet splintredes i titusinde stykker og faldt ned i gården,  

 hvor der sad andelshavere.
Moderen er hunderæd for sin søn og  

 tør simpelthen ikke sige til ham, at han skal flytte, selv om han har  

 et andet sted at være.
Vi ved, at han har sagt, at han smadrer alt,  

 hvis man forsøger at fjerne ham fra ejendommen.
Det er meget utrygt,  

 og vi har gentagne gange meddelt, at vi ikke ønsker, at han bor i  

 ejendommen.
Det er moderen og ikke ham, der har lejekontrakten, og til sidst  

 har vi været nødt til at skrue bissen på og meddele  

 moderen, at hvis han opholder sig fast i hendes lejlighed efter klokken 12  

 fredag den 1. september, vil hun blive sagt op.
Farlig Formand for SIND i København  Ellinor  Palm  

  Pedersen: -manden er farlig og dybt hensynsløs.
Efter mange års  

 erfaring med sindslidende vil jeg sige, at han har en snert af psykopati.
Han  

 tåler ikke modstand, så går han amok.
Og han har mishandlet  

 sin mor i årevis og vil nu jage hende ud af sin lejlighed på over  

 hundrede kvadratmeter, så han kan blive boende, og hun kan flytte ned i  

 en lille lejlighed på 45 kvadratmeter.
-Han har tidligere boet en række andre steder, hvor  

 han ligeledes er blevet smidt ud.
Der må tages hånd om denne unge  

 mand, så der ikke sker noget alvorligt.
Han skal skilles fra sin mor,  

 og det skal ske snarest muligt, så hun ikke går til.
-Jeg er dybt foruroliget over, at Frederiksberg Politi  

 ikke mener, at der er nogen sag.
Jeg tilkalder politiet, fordi han vil  

 slå mig ihjel med en hammer.
Men politiet tager ikke engang manden med  

 på stationen og optager ikke engang rapport om, at han ville slå  

 mig ihjel.
Det er meget foruroligende.
-Manden er syg og skal under den rette behandling.
Hvis  

 ikke han får hjælp, er jeg meget bange for, at han foretager sig  

 noget, så han ender med at få en anbringelsesdom, og det ser jeg  

 meget nødigt.
Moderen er rædselsslagen for ham og ønsker  

 ham væk, men hun tør ikke sige det, når han er til stede,  

 siger  Ellinor  Palm  Pedersen.
-Denne sag handler ikke om, at den 28-årige unge  

 mand skal straffes.
Men han skal have den rette behandling.
Og derfor  

 må politiet, Frederiksberg Hospital og de sociale myndigheder  

 træde til nu, så den 28-årige får hjælp,  

 så han kommer væk fra sin mor, så hun kan blive boende i  

 sin lejlighed.
Han har en klar psykopatisk adfærd og er til fare  

 for andre mennesker, hvis han ikke får sin vilje, siger  

 SIND-formanden." Klageren har anført, at hun og sønnen er  

 meget utilfredse med artiklen, der dels krænger hele deres privatliv ud  

 med navns nævnelse og adresse, hvortil kommer, at artiklen fremstiller  

 både klageren og hendes søn som psykisk syge, hvilket de ikke  

 er.
I overskriften står således "Psykisk syg ", hvilket ikke er i  

 overensstemmelse med sandheden.
Klageren har endvidere anført, at det nu med  

 bestemthed er konstateret, at hendes søn lider af "Asperger Syndrom",  

 hvilket er en slags velfungerende autist.
Sønnen er således ikke  

 psykisk syg selvom han har været indlagt.
Klageren har endelig anført, at hun aldrig har  

 sagt, at hun er psykisk syg, men derimod, at hun har en psykisk lidelse,  

 hvilket også er det, der står i artiklen.
Klageren er i det  

 daglige velfungerende og har to jobs, som hun passer samtidig med, at hun  

 passer hus og hjem.
Bladet har anført, at man kontaktede klageren og  

 hendes søn, før artiklen blev bragt, for at få en  

 kommentar til de oplevelser, som formanden for Sind i København  

  Ellinor  Palm  Pedersen havde haft med mor og søn samt politiet  

 på Frederiksberg.
Bladet talte i denne forbindelse med både  

 klageren og hendes søn og fik deres kommentarer.
Bladet fortalte  

 klageren og sønnen, der var med på medhør under en del af  

 interviewet, at man ville skrive en artikel om sagen, og om man i denne  

 forbindelse måtte bruge klagerens navn, hvortil hun svarede ja.  

 Egentlig havde man fra bladets side ikke haft i tankerne at bruge klagerens  

 navn, men da hun udtrykkelig sagde ja dertil, blev navnet brugt.
Bladet har  

 stadigvæk båndet med samtalen.
Bladet har endvidere anført, at klagerens  

 søn flere gange har henvendt sig på bladet for at fremkalde en  

 artikel om sin situation.
Sønnen, der har været indlagt talrige  

 gange på psykiatriske afdelinger, mener at han er fejlbehandlet, og at  

 han ikke er psykisk syg men autist.
Det er imidlertid en kendsgerning, at han  

 gang på gang har været indlagt på psykiatrisk afdeling, og  

 ugen efter, at artiklen var bragt, kontaktede klageren selv politiet og den  

 psykiatriske udrykningstjeneste for at få sønnen tvangsindlagt,  

 fordi hun var bange for, at han ville gøre alvor af de trusler, han  

 fremkom med mod forskellige personer.
En læge skønnede  

 imidlertid, at der ikke var grundlag for at tvangsindlægge  

 sønnen, og han ønskede ikke frivilligt at lade sig  

 indlægge.
Bladet har herudover anført, at klageren under  

 interviewet udtalte, at "jeg er selv psykisk syg", og at det derfor var en  

 ekstra belastning for hende at være udsat for det pres, som sagen med  

 hendes søn udgør.
Klageren virkede dog på ingen  

 måde utilregnelig, hvorfor der ikke er tale om misbrug af en person,  

 der er ude af stand til at overskue sine handlinger og udtalelser.
 Bladet har endelig anført, at klageren og hendes  

 søns privatliv ikke er krænget ud over den grænse, de selv  

 har sat, og at god presseskik ikke er tilsidesat.
 I sagens behandling har følgende  

 nævnsmedlemmer deltaget:
Per Sørensen, Kirsten Dyregaard, Kaare R.
Skou og  

 Finn Rowold.
 Pressenævnet udtaler:
Pressenævnet finder, at bladet i klagerens egne  

 oplysninger og i oplysningerne i øvrigt har haft dækning for at  

 anvende betegnelsen psykisk syg om klageren og klagerens søn.
Da  

 bladet desuden har fået tilladelse til at nævne klagerens navn,  

 har bladet ikke tilsidesat god presseskik.
 Afsagt den 13. februar 2001.
