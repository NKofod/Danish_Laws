 Boligstøtteansøger får afslag på ansøgning om  

 byfornyelsesboligsikring, idet kommunen henviser til, at ansøgeren er flyttet  

 ind i ejendommen 7 måneder efter oplysning om forbedring er givet til  

 lejerne, og dermed ikke er berettiget til erstatningsbolig.
 Amtsankenævnet stadfæster kommunens afgørelse, idet nævnet tilføjer,  

 at lejeforhøjelsen er varslet mindre end 2 år efter lejeforholdets  

 begyndelse.
 1) De har den 31. oktober 1986 klaget over, at kommune har afslået at yde  

 Dem byfornyelsesboligsikring.
Sagen har den 23. april 1987 været forelagt for amtsankenævnet der på  

 grundlag af vedlagte redegørelse traf følgende A F G Ø R E L S E:
 Da De indgik lejemålet efter, at udlejeren var blevet bekendt med, at §  

 38, stk. 1, 2. pkt. i lov om byfornyelse og boligforbedring ville kunne finde  

 anvendelse, og da lejeforhøjelsen er varslet mindre end 2 år efter  

 lejeforholdets begyndelse, må det lægges til grund, at De ikke er berettiget  

 til erstatningsbolig, jfr. samme lov § 39, stk. 1.
 Nævnet fandt, at De på denne baggrund ikke var berettiget til  

 forbedringsboligsikring i henhold til boligstøttelovens § 24.
 Nævnet stadfæstede således kommunens afgørelse.
 Vedrørende afgørelsen om udlejerens oplysningspligt i henhold til  

 byfornyelseslovens § 39 og eventuel erstatningspligt, henvises spørgsmålet  

 til afgørelse ved de almindelige domstole.
 Om muligheden for klage af nærværende afgørelse se vedlagte  

 klagevejledning.
 2) Notits.
Med venlig hilsen REDEGØRELSE N.N. har den 31. oktober 1986 ansøgt om, at kommunen med virkning fra den  

 1. august 1986 skulle bevilge byfornyelsesboligsikring i stedet for  

 almindelig boligsikring.
 Kommunen har den 13. november 1986 meddelt klager afslag på dette og  

 fremsendt samme dato - efter anmodning fra klager - sagen til amtsankenævnet.
 FAKTISKE OPLYSNINGER:
Lejerne i gade 12, modtog den 6. januar 1984 meddelelse om, at ejendommen  

 skulle forbedres, jfr.
Byfornyelseslovens kap.
 III.
Pr. 1. september 1984 lejede N.N. af kommunen lejligheden gade 12, 2.th.,  

 og aftalte en årlig leje på kr. 12.216,-. Det fremgik af lejekontrakten, at  

 der i tidsrummet 1984-85 ville blive påbegyndt boligforbedringsprojekt, og at  

 dette ville medføre lejeforhøjelser.
Det oplystes på lejekontrakten, at  

 nærmere oplysninger senere ville tilgå klager.
 Den 29. april 1986 modtog klager meddelelse om, at den fremtidige årlige  

 leje ville udgøre kr. 21.937,59. Sammen med denne meddelelse fremsendtes  

 skema til ansøgning om boligsikring.
 Med virkning fra 1. september 1986 udbetalte kommune almindelig  

 boligsikring i henhold til boligstøttelovens kap. 4.
 Klager begrundede den fornyede ansøgning således:
»Da jeg er tilflyttet ejendommen efter meddelelsen om  

 boligforbedringsprojektet er tilgået lejerne, er meddelelsen i lejekontrakten  

 om boligforbedringsprojektet ikke fyldestgørende efter byfornyelseslovens § 39 om at jeg ikke har ret til en  

 erstatningsbolig og dermed den særlige boligstøtte.« KOMMUNENS AFGØRELSE OG BEGRUNDELSE HERFOR:
Kommunen har besluttet, at klager ikke er berettiget til den særlige  

 »byfornyelsesboligsikring« efter § 24 i lov om individuel  

 boligstøtte.
Afgørelsen er begrundet med, at klager først er flyttet ind i  

 boligen ca. 7 måneder efter at beslutningen om forbedringen blev meddelt  

 lejerne.
Klager er derfor ikke berettiget til genhusning og dermed heller  

 ikke til den særlige byfornyelsesboligsikring.
 RETSGRUNDLAG:
 Boligstøttelovens § 24, stk. 1 og 4:
 En lejer, som på grundlag af en godkendt saneringsplan, en beslutning  

 efter lov om byfornyelse og boligforbedring eller efter lov om boligtilsyn  

 har ret til og får anvist en erstatningsbolig, kan kræve boligsikring  

 svarende til forskellen mellem hidtidig leje og den til enhver tid gældende  

 leje i den overtagne lejlighed.
 Stk. 4. En lejer, hvis lejlighed forbedres i henhold til en godkendt  

 saneringsplan eller efter en beslutning i medfør af lov om byfornyelse og  

 boligforbedring, har ret til boligsikring efter reglerne i stk. 1.
Ifølge § 38, stk. 1 i lov om byfornyelse og boligforbedring har  

 »husstande, der bebor lejligheder, som skal rømmes efter § 36 ret til en  

 erstatningsbolig.
Det samme gælder husstande, hvis boliger forbedres efter  

 reglerne i denne lov eller lov om sanering, når forbedringen medfører for  

 lejeres vedkommende en lejeforhøjelse, der - sammen med lejeforhøjelser for  

 forbedringer gennemført i de sidste 3 år - vil udgøre mere end 80 kr. pr.  

 kvm. bruttoetageareal«.
 § 39. Udlejes en beboelseslejlighed efter, at udlejeren er blevet gjort  

 bekendt med, at lejligheden skal rømmes efter § 36, eller at § 38, stk. 1, 2.  

 pkt., vil kunne finde anvendelse, har lejeren ikke ret til en  

 erstatningsbolig efter § 38, medmindre fraflytningen først forlanges eller  

 lejeforhøjelsen først varsles mindst 2 år efter lejeforholdets påbegyndelse.
Stk. 2. Udlejeren skal skriftligt gøre lejeren bekendt med reglerne i  

 stk. 1, inden lejeaftalen indgås.
Opfylder udlejeren ikke denne  

 oplysningspligt, kan lejeren forlange erstatning af udlejeren.
