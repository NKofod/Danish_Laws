 Pressenævnet udtalte, at et massemedie som led i den redaktionelle  

 proces på egen hånd har ret til at forkorte manuskripter til  

 læserbreve og debatindlæg, såfremt skribentens opfattelse  

 trods sådanne forkortelser fremstår som uforvansket.
 Pressenævnet fandt, at der ved den skete forkortelse ikke var sket  

 en sådan forvanskning af hovedindholdet af klagers læserbrev, at  

 bladet havde tilsidesat god presseskik.
 Nævnet fandt under henvisning til princippet om redaktørens  

 ret til at redigere mediet ikke, at bladet var forpligtet til at bringe  

 klagers læserbrev, ligesom nævnet ikke fandt grundlag for at  

 kritisere bladets vurdering af et af klager bragt læserbrev.
Kendelse fra Pressenævnet i sag nr.  

 106/2001 [K] har klaget til Pressenævnet over to artikler  

 bragt i Information den 1. og den 4. oktober 2001, idet hun mener, at god  

 presseskik er tilsidesat. [K] har endvidere klaget over, at Information har  

 afvist at bringe et læserbrev fra hende.
 Den 1. oktober 2001 fik klager bragt nedenstående  

 læserbrev i Information:
"Enhedslisten   en politisk losseplads 25. SEPT.   Den 19. september 2001 bedyrer Enhedslistens  

 beton-megafon,  Søren  Søndergaard, at USA skam selv har  

 været ude om terrorangrebet og at han ikke har medlidenhed.  

  Søndergaard er på ærkepsykopaten Osama bin Ladens side.  

 På samme måde som dette ækle parti altid har omfavnet  

 rædselsdespotier som Soviet, Røde Kina, DDR, Nordkorea, PKK, Pol  

 Pot, børnemorderen Arafat o.m.a., hvor massemord  

 hørte/hører til dagens "orden".
Talløse gange har  Nyrup  Rasmussen fremturet, at  

 man ikke kan samarbejde med Dansk Folkeparti, fordi det ikke er stuerent.
Nu  

 har jeg aldrig haft noget tilovers for Dansk Folkeparti, men at det så  

 betyder, at de afstumpede løjsere fra Enhedslisten dermed så  

 skulle være stuerene, er et helt forkvaklet synspunkt.
 At  Poul  Nyrup og  Jelved eller andre politikere kan  

 få sig selv til at samarbejde med Enhedslisten, som på mest  

 afskyelige vis har støttet og støtter denne verdens mest  

 perverse despoter, er tegn på en så total fordærvet  

 politisk moral, at selv Fanden må få ondt i maven.
Velbekomme  Nyrup,  Jelved og  Holger  K.! (Fork. af red.) [K] (adresse) Den fulde ordlyd af det læserbrev, som klager havde  

 indsendt og fik bragt i Information den 1. oktober 2001, var følgende:
"ENHEDSLISTEN   EN POLITISK LOSSEPLADS Det har ustandseligt undret mig, hvordan noget andet parti  

 kan synke så moralsk dybt, at samarbejde med Enhedslisten kan forekomme  

 blot det mindste stuerent.
Onsdag den 19.9. tramper Enhedslistens beton-megafon,  

  Søren  Søndergaard, frem på scenen og bedyrer til  

 verden, at USA skam selv har været ude om terrorangrebet og at han  

 aldeles IKKE har medlidenhed med de døde! Tramp, tramp, tramp!  

 Betonstalinisten  Søndergaard er helt på ærkepsykopaten  

 Usama bin-Ladens side.
På samme måde som dette ækle parti  

 altid har omfavnet rædselsdespotier som Soviet, Røde Kina, DDR,  

 Nordkorea, PKK, Pol Pot, børnemorderen Arafat o.m.a., hvor massemord  

 hørte/hører til dagens "orden".
Talløse gange har  Nyrup  Rasmussen fremturet, at  

 man ikke kan samarbejde med Dansk Folkeparti, fordi det ikke er stuerent.
Nu  

 har jeg ALDRIG haft noget tilovers for Dansk Folkeparti, men at det så  

 betyder, at de afstumpede løjsere fra Enhedslisten (hvor  Frank  Aaen  

 har medvirket til Tortur i Afghanistan, som strider imod FN-konventionen)  

 dermed så skulle være stuerene, er et helt forkvaklet synspunkt.  

 At  Poul  Nyrup og  Jelved, eller andre politikere, kan få sig selv til  

 at samarbejde med Enhedslisten, som på mest afskyelige vis har  

 støttet og støtter denne verdens mest perverse despoter, er  

 tegn på en så total fordærvet politisk moral, at selv  

 Fanden må få ondt i maven.
 Nok finder jeg Dansk Folkeparti ubegavet, men at det parti  

 stormer frem i popularitet skyldes alene, at der findes endnu flere ubegavede  

 politikere såvel i som uden for Folketinget   især blandt  

 regeringspartierne og deres venstrefløjskammerater.
Det er skandaløst at Enhedslisten kan betragtes som  

 stuerent, når det reelt er intet mindre end en politisk losseplads,  

 fyldt med skyggerne af lemlæstede lig og ekkoerne fra torturofrenes  

 rædselsskrig fra skånselsløse massemorderes millioner og  

 atter millioner af uskyldige civile ofre.
Og vanen tro tramper Enhedslistens  

 betonhoveder nu atter på de døde, noget som alene er syge  

 mennesker, helt uden sjæle og hjerter, forundt.
Velbekomme  Nyrup,  Jelved og  Holger  K.! [K], (adresse)." Den 4. oktober 2001 bragte Information et læserbrev  

 med overskriften "Forklaring udbedes". Heri hed  

 det:
"2. OKT.   At Informations  

debatredaktør faktisk har læst [K] s læserbrev den 1.  

 oktober er hævet over enhver tvivl.
For det fremgår jo, at  

 redaktøren sågar har forkortet i det.
Det er derfor  

 utænkeligt, at redaktøren ikke har bemærket  

 sætningen " Søndergaard er på ærkepsykopaten  

 Osama Bin Ladens side", samt andre horrible, udokumenterede og  

 uvederhæftige påstande.
 Ville et indlæg også blive bragt, hvis det  

 uden nogen dokumentation herfor overhovedet   påstod, at informations  

 chefredaktør var voldtægtsforbryder eller  

 nazi-sympatisør.
(Forkortet af red.) Ulf  V.  Olsen (adresse) Svar: [K] s indlæg fandtes hadsk, men ikke  

 egentligt injurierende, og det sås som udtryk for en politisk  

 fløj, som også bør kunne komme til orde i Information.  

  Søren  Søndergaard har i øvrigt selv i et svar, bragt  

 den 2. oktober, gjort opmærksom på, at et bestemt,  

 fejlbehæftet indslag i TV 2 kan have givet det urigtige indtryk, at han  

 viste forståelse for terroren.
Red." Klageren har anført, at bladet har forkortet hendes  

 læserbrev af 1. oktober 2001 på en sådan vis, at det bliver  

 meningsforstyrrende og/eller forvirrende i forhold til overskriften og  

 konklusionen.
Dette er krænkende og uetisk.
Især burde  

 læserbrevets slutning aldrig have været udeladt, da det jo er  

 konklusionen på selve overskriften, hvorefter man så må  

 undre sig over klagers overskrift.
Klageren har videre anført, at hun i et afvist  

 læserbrev med titlen "Ekkoet fra Stalins sønner" har  

 søgt at besvare et læserbrev af 2. oktober 2001 fra  

 Enhedslistens  Søren  Søndergaard.
Bladet har afvist at bringe  

 læserbrevet, hvilket begrundes med, at dette er fyldt med  

 skældsord, og at et afsnit om Pol Pot er bladet ubekendt.
Klager har  

 over for bladet erkendt, at afsnittet om Pol Pot er medtaget ved en  

 fejltagelse, og anmodet om, at afsnittet fjernes.
Klager står  

 uforstående overfor, at bladet fortsat ikke vil bringe hendes  

 læserbrev.
Klager erkender, at læserbrevet ikke er et udtryk for  

 den fineste lyrik, men står uforstående over for bladets  

 påstand om, at læserbrevet skulle være fyldt med  

 skældsord.
Det er klagers opfattelse, at man ikke skal skrive  

 pænt til politikere, der blandt andet har støttet og godkendt  

 Sovjetunionens folkemord på millioner af uskyldige, og at disse  

 politikere må stå model til al slags kritik.
Klager har i den  

 forbindelse afvist, at hendes læserbrev indeholder injurierende  

 udtalelser, således som bladet har anført over for nævnet.  

 Klager ønsker, at læserbrevet skal bringes i bladet i  

 ubeskåret tilstand, hvilket er særligt påkrævet  

 henset til, at  Søren  Søndergaard i sit læserbrev har  

 anmodet om et svar fra klager.
Klageren har yderligere anført, at bladets  

 debatredaktør i rubrikken "Debatten" i bladet den 4. oktober  

 2001 har fremført temmelig nedsættende bemærkninger om  

 klager, som intet har med klagers politiske ståsted at gøre,  

 idet klager tilhører den politiske midte.
Det er  

 debatredaktøren bekendt, at klager er medlem af Det Radikale Venstre,  

 men alligevel fremturer han med disse bemærkninger.  

 Debatredaktøren har derfor benyttet en useriøs betegnelse.  

 Klager føler sig særligt krænket over, at hendes  

 indlæg skulle være hadsk, da det overhovedet ikke er misvisende  

 mht. kommunisters hengivenhed over for rædselsregimet Sovjetunionen og  

 andre despotiske regimer.
 Bladet har anført, at klagen grundlæggende er  

 uberettiget, al den stund at både ubeskåret  

 offentliggørelse af klagers første indlæg, og at  

 væsentlige dele af hendes andet, afviste indlæg ville bringe  

 bladet på kollisionskurs med injurielovgivningen.
Hvad angår forkortelsen af klagers indlæg af  

 1. oktober 2001, har bladet anført, at bladet ved at anføre  

 "Fork. af red." åbent har tilkendegivet, at en redigering har  

 været nødvendig.
Fjernelsen af afsnit skaber ingen  

 meningsforstyrrelse, idet de fjernede passager dels indeholder nogle  

 supplerende skældsord, dels indeholder injurierende anklager mod nogle  

 bestemte politikere for bl.a. tortur - anklager, der ikke direkte  

 vedrører læserbrevets primære ærinde, nemlig  

  Søren  Søndergaards reaktion på WTC-katastrofen.
For så vidt angår den redaktionelle  

 bemærkning til  Ulf  V.  Schack´s læserbrev af 4. oktober 2001,  

 har bladet anført, at formålet hermed har været at oplyse  

 denne skribent om, at bladets debatspalter er åbne for et bredt  

 spektrum af politiske meningstilkendegivelser, selv ganske stærke  

 så længe disse holder sig fra injurier.
Bladet udtaler sig ikke  

 som anført af klager   om hendes nærmere politiske  

 placering.
For så vidt angår det afviste indlæg,  

 har bladet anført, at  Søren  Søndergaard i sit  

 indlæg den 2. oktober 2001 efterlyste dokumentation for klagers  

 anklager eller en undskyldning.
I det afviste indlæg fremkommer klager  

 ikke med nogen af delene.
Tværtimod genfremsætter klager i en  

 særdeles lang og skældsordsfyldt tekst en række  

 injurierende anklager om tortur mv., som er sagen uvedkommende.
Klager  

 overholder således ikke de krav, som må stilles til replikken som  

 genre, og hun ønskede efter telefonisk forhandling ikke at foretage  

 anden ændring end en tilbagetrækning af et enkelt afsnit.
Dette  

 er grunden til, at bladet måtte afvise indlægget.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Et massemedie har som led i den redaktionelle proces  

 på egen hånd ret til at forkorte manuskripter til  

 læserbreve og debatindlæg, såfremt skribentens opfattelse  

 trods sådanne forkortelser fremstår som uforvansket.
 Pressenævnet finder, at der ved den skete  

 forkortelse ikke er sket en sådan forvanskning af hovedindholdet af  

 klagers læserbrev, at bladet har tilsidesat god presseskik.
I overensstemmelse med det almindelig princip om  

 redaktørens ret til at redigere mediet er redaktøren berettiget  

 til at beslutte, hvad man vil bringe i bladet.
Bladet er således ikke  

 forpligtet til at bringe klagers læserbrev, og nævnet finder  

 derfor ikke grundlag for at udtale kritik af bladet på dette punkt.
 Endelig finder nævnet ikke grundlag for at kritisere  

 bladets vurdering af klagers indlæg den 1. oktober 2001.
 Afsagt den 16. januar 2001.
