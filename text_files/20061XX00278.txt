Skriftlig fremsættelse (21. februar 2007) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om en  

 Cityring.
(Lovforslag nr.
L 159).
 Lovforslaget indebærer, at der kan igangsættes projektering,  

 anlæg og drift af en Cityring i København og på Frederiksberg.
 Regeringen, Frederiksberg Kommune og Københavns Kommune har  

 den 2. december 2005 indgået en principaftale om anlæg af en Cityring i  

 København og på Frederiksberg, som kan tages i brug omkring år 2018.
 Med Cityringen vil der være etableret et sammenhængende  

 kollektivt transportsystem af høj kvalitet i København og på Frederiksberg,  

 der  

 tilbyder passagererne øget komfort, frekvens og hastighed.
Cityringen får en linjeføring, der dækker City,  

 brokvartererne og Frederiksberg.
Cityringen skal anlægges med 17 stationer:  

 Københavns Hovedbanegård, v.
Rådhuspladsen, v.
Christiansborg, v.
Kongens  

 Nytorv, v.
Frederiks Kirke (Marmorkirken), Østerport, v.
Trianglen, v.
Poul  

 Henningsens Plads, v.
Vibenshus Runddel, v.
Rådmandsmarken, Nørrebro Station,  

 v.
Nørrebros Runddel, v.
Landsarkivet, v.
Aksel Møllers Have, Frederiksberg  

 Station, v.
Frederiksberg Allé/ Platanvej samt v.
Enghave Plads.
 Linjeføring og stationer besluttes endeligt, når der har  

 været gennemført en projekteringsfase og en VVM-procedure.
 Den 1. februar 2007 er der indgået aftale om en allonge til  

 principaftalen om undersøgelse af en udvidelse af Cityringen med en ekstra  

 station ved Carlsberg-grunden.
 Det skønnes at koste ca. 15 mia. kr. at anlægge Cityringen  

 (2005-priser).  

 Der er på nuværende  

 tidspunkt betydelig usikkerhed om de beregnede anlægsoverslag.  

 Anlægsoverslaget  

 vurderes således med 80 % sandsynlighed at ligge inden for et interval mellem  

 +/-3,4 mia. kr., dvs. mellem 11,6 og 18,4 mia. kr.
Anlægget af Cityringen finansieres dels gennem de fremtidige  

 billetindtægter, der forventes at udgøre 5,4 mia. kr. (nutidsværdi,  

 2005-priser), dels gennem indskud fra staten, Københavns Kommune og  

 Frederiksberg Kommune.
Dette er nærmere beskrevet i forslag til lov om  

 Metroselskabet I/S og Arealudviklingsselskabet I/S.
 Den enkelte kommune kan  under hensyntagen til Cityringens  

 funktionalitet  vælge særlige udformninger eller forbedringer af  

 stationer  

 m.v., hvis kommunen selv finansierer udgiften hertil.
Anlægsskønnet for Cityringen indeholder en række risici.
Der  

 vil erfaringsmæssigt forekomme uforudsete fordyrelser i løbet af projektet og  

 prognoserne for de fremtidige nettoindtægter er ligeledes usikre.
 De eksisterende metroaktiveteter i Ørestadsselskabet I/S og  

 aktiviteterne vedrørende den nye Cityring indgår i ét nyt selskab,  

 Metroselskabet I/S, der oprettes, og som udover ansvaret for den eksisterende  

 metro også får til opgave at projektere, anlægge og drive Cityringen.
 Der henvises i øvrigt til det samtidigt fremsatte lovforslag  

 om Metroselskabet I/S og Arealudviklingsselskabet I/S.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Det Høje Tings  

 velvillige behandling.
