Afslag på anvendelse af  

 realisationsprincip for finansielle kontrakter Ansøgeren søgte om dispensation til at anvende  

 realisationsprincip på to finansielle kontrakter indgået i  

 henholdsvis 1995 og 1996. Såfremt dispensation ikke kunne gives,  

 anmodede man om tilladelse til, at kontrakternes værdi ansattes til 0 i  

 år 1997.
 Faktiske omstændigheder:
Ansøgeren indgik den 21. september 1995 en renteswapaftale til  

 afdækning af renterisiko på et stående lån på  

 200 mio.
DKK med variabel rente.
Låneaftale og renteswap løb  

 begge frem til det aftalte udløbstidspunkt den 14. oktober 1999. Den  

 26. april 1996 indgik ansøgeren en valutaswapaftale til  

 afdækning af valutarisikoen ved et stående lån på ca.  

 52 mio.
DEM.
Låneaftale og valutaswap løb begge frem til det  

 aftalte udløbstidspunkt den 29. april 2001. Ansøgeren indgik  

 ikke andre finansielle instrumenter før 1997. Der var ikke på  

 noget tidspunkt indgået modgående kontrakter i forhold til de to  

 kontrakter, som sagen drejede sig om.
I forbindelse med udarbejdelse af ansøgerens selvangivelse for  

 indkomståret 1999 blev det konstateret, at de to kontrakter ikke var  

 medtaget i selskabets selvangivelser for indkomstårene 1995-98. Fejlen  

 var ikke tidligere opdaget af de lokale skattemyndigheder.
Ansøgeren  

 fik efterfølgende tilladelse til genoptagelse af årene 1997 til  

 1999, men blev nægtet ekstraordinær genoptagelse af årene  

 1995-1996.
Kontrakterne gav et samlet tab på omkring 6 mio. hvert år  

 både i 1995 og 1996. I hvert af de følgende år var der  

 samlet set gevinst på kontrakterne.
Gevinsterne var af varierende  

 størrelse.
I følge ansøgerens årsregnskab var  

 ansøgerens resultat efter skat i henholdsvis 1995 og 1996 på ca.  

 250 og ca. 280 mio. kr.
Ansøgeren havde i de to år likvide  

 beholdninger på henholdsvis ca. 30 mio. og ca. 214 mio. kr.  

 Ansøgerens balancesum var for de to år henholdsvis ca. 8 mia. kr  

 og ca. 3,7 mia. kr.
Ansøgeren havde også i de følgende  

 år resultat efter skat på mellem 300 og 400 mio kr.
 Ansøgerens argumentation:
Ansøgeren anførte som argumentation for, at tilladelse til  

 anvendelse af realisationsprincippet skulle gives, at betingelserne - som  

 disse er anført i Ligningsvejledningen 2000 afsnit A.D.2.18.7 - er  

 opfyldt.
Navnlig anførtes det, at betingelsen om, at beskatning efter  

 lagerprincippet skal være til væsentlig økonomisk ulempe  

 for virksomheden, utvivlsomt var opfyldt, eftersom et afslag på  

 tilladelse ville føre til at selskabet mister værdien af de  

 fradrag, der burde være givet i 1995 og 1996. Beskatning efter  

 lagerprincippet i 1997 og frem ville efter selskabets mening føre til  

 et urimeligt resultat, der ville påføre selskabet en urimelig  

 økonomisk byrde.
 Styrelsens afgørelse og begrundelse:
 Styrelsen gav afslag på ansøgningen og begrundede  

 afgørelsen som følger:
Efter § 33, stk. 2 kan tilladelse til anvendelse af realisationsprincippet  

 kun "i ganske særlige tilfælde" gives.
Også forarbejderne  

 til bestemmelsen lægger op til, at praksis med hensyn til  

 dispensationer skal administreres restriktivt.
I vurderingen af om tilladelse  

 til anvendelse af realisationsprincip indgår flere momenter.
Af  

 kursgevinstlovens § 33, stk. 2 fremgår således, at kontrakten  

 skal være indgået som led i virksomhedens primære drift, og  

 at anvendelse af lagerprincippet skal være til væsentlig  

 økonomisk ulempe for ansøgeren.
Disse to krav er ufravigelige i  

 forhold til indrømmelse af dispensation.
Efter praksis kan en række andre momenter også indgå i  

 vurderingen.
Nogle af disse er oplistede i TfS 1994.286, der er  

 skatteministeriets kommentar til en konkret afgørelse.
Der er dog ikke  

 tale om ufravigelige betingelser, men momenter, hvorom det gælder, at  

 dispensation kan forventes, såfremt disse er opfyldt.
Det lægges i denne sag til grund, at afdækningen i disse to  

 tilfælde sker som led i afdækning af erhvervsmæssige  

 lån, og at dermed er tale om afdækning af risiko ved primær  

 drift.
Det lægges endvidere til grund, at der ikke er indgået  

 modgående kontrakter.
 Mht. vurderingen af den økonomiske ulempe er det styrelsens  

 opfattelse, at der skal sondres mellem ulempe, som opstår ved  

 anvendelse af lagerprincippet, og ulempe, som opstår, fordi den  

 skattepligtige ikke har været opmærksom på reglerne  

 på et specifikt område.
 Var lagerprincippet anvendt som foreskrevet i kursgevinstlovens § 33, stk.  

 1, ville dette have medført et fradrag i såvel 1995 som 1996.  

 Dermed havde lagerprincippet i disse år ikke været til  

 væsentlig økonomisk belastning for ansøgeren.  

 Således ville dispensation formentlig ikke være givet  

 såfremt ansøgning var indgivet for indkomstårene 1995  

 eller 1996. Såfremt dispensation blev søgt i et af de senere  

 år, hvor lagerprincippet ville have medført beskatning af  

 gevinst, ville disse tidligere års fradrag skulle indgå i  

 vurderingen af om en dispensation på dette senere tidspunkt ville kunne  

 indrømmes.
Efter en konkret vurdering af selskabets økonomiske forhold og  

 størrelsen af indkomstårenes tab og gevinster på  

 kontrakterne findes selve anvendelsen af lagerprincippet ikke at være  

 til væsentlig ulempe for ansøgeren.
Den økonomiske  

 belastning opstår udelukkende, fordi ansøgeren ikke har anvendt  

 reglerne korrekt og ikke pga. anvendelse af lagerprincip.
Fejlen kan pga.  

 genoptagelsesreglerne ikke rettes, men dette ændrer ikke ved  

 vurderingen af om lagerprincippet er til væsentlig økonomisk  

 belastning for selskabet.
Det ligger i forældelses- og genoptagelsesreglernes natur, at de kan  

 være til enten fordel eller ulempe for skatteyderen.
Muligheden for  

 dispensation fra lagerprincippet kan ikke anvendes til at reparere på  

 en ulempe forårsaget af forældelsesreglerne.
 På denne baggrund kan Styrelsen ikke tillade anvendelse af  

 realisationsprincip.
 Til ansøgerens anmodning om at overgangen til korrekt anvendelse af  

 lagerprincip anses som et principskifte skal følgende bemærkes:
 Der findes ikke hjemmel til at anmode om principskifte for beskatning af  

 finansielle kontrakter, således som det er muligt at gøre for  

 visse typer af fordringer og gæld, jf. kursgevinstlovens § 25, stk. 2.  

 Udgangspunktet for kontrakter er, at lagerprincip anvendes, og at man i  

 ganske særlige tilfælde kan få tilladelse til at anvende  

 realisationsprincip på en kontrakt i hele dens levetid.
Dermed finder Styrelsen ikke, at der er hjemmel til at fravige reglerne i  

 § 33, stk. 1, hvorefter kontraktens værdi primo i indkomståret  

 skal lægges til grund ved opgørelsen af indkomsten efter  

 lagerprincippet.
Der er dermed ingen mulighed for at "fremføre"  

 kontrakternes anskaffelsessum til et indkomstår, der ligger indenfor  

 genoptagelsesfristen i skattestyrelseslovens § 34.
Det findes hverken i forbindelse med vurderingen af første eller  

 anden løsningsmodel, at kunne tillægges vægt, at de lokale  

 ligningsmyndigheder ikke har opdaget, at de finansielle instrumenter ikke var  

 opført korrekt.
Ligningen i 1998 har ikke omfattet kontrol af  

 finansielle instrumenter.
Dermed har ligningsmyndigheden ikke haft anledning  

 til at indkalde materiale desangående fra selskabet.
