Moms - Dispensation fra opfyldelse af  

 fakturakravene Reference MBEK § 40, stk. 1 og § 46 MV 2000 F.1.2 Kommunernes Landsforening har anmodet styrelsen om en dispensation fra  

 fakturakravene på ejendomsskattebilletten.
Baggrunden er, at  

 ejendomsskattebilletten ikke opfylder kravene i momsbekendtgørelsens §  

 40, stk. 1.
På den tidligere ejendomsskattebillet og tilhørende  

 giroindbetalingskort manglede der en fakturadato.
Nederst på  

 ejendomsskattebilletten var påtrykt en tekst, der fastslog at momsen af  

 de enkelte rater først kunne medregnes til den indgående moms  

 på tidspunktet for sidste rettidige betalingsdag.
 Styrelsen har imødekommet Kommunernes Landsforenings anmodning om  

 en dispensation fra fakturakravene i momsbekendtgørelsens § 40, stk.  

 1.
Dispensationen jf. momsbekendtgørelsens § 46, er givet under  

 forudsætning af at ejendomsskattebilletten bevarer sin nuværende  

 form og at de enkelte girokort eller transaktionerne i PBS-oversigten,  

 påføres en fakturadato og et momsbeløb.
Herved vil selve  

 ejendomsskattebilletten ikke blive anset som en faktura, men som en samlet  

 specifikation af de enkelte rater.
Af tekniske årsager har det ikke  

 været muligt at placere momsbeløb og fakturadato på de  

 enkelte girokort.
Fakturadatoen og momsbeløbet for hver rate er i  

 stedet indsat på selve ejendomsskattebilletten, hvilket styrelsen har  

 godtaget.
Girokort og transaktionerne i PBS-oversigten ændres ikke.
 Kommunerne skal som hovedregel momsberigtige hele det opkrævede  

 beløb i den momsperiode, hvori den samlede udsendelse af  

 giroindbetalingskortene finder sted.  En fravigelse fra denne hovedregel er  

 tilladt, da indbetalingerne er forsynet med hver sin fakturadato, som kan  

 anvendes ved opgørelse af momstilsvaret, jf. momslovens § 23, stk. 2.  

 Der henvises til momsvejledning 2000 afsnit F.1.2.
 Den tidligere påtrykte tekst, der fastslog at momsen af de enkelte  

 rater først kunne medregnes til den indgående moms på  

 tidspunktet for sidste rettidige betalingsdag, er rettet således, at  

 det fremgår, at det er fakturadatoen for de enkelte rater, der  

 afgører hvilken afgiftsperiode momsen kan henføres til jf.  

 momslovens §§ 56, stk. 3 og 37.
