Nr BSF 120 Forslag til folketingsbeslutning om dansk nej til EU-våbenmarked Fremsat af Keld Albrechtsen (EL) Søren Søndergaard (EL) den 28. marts 1996 Folketinget opfordrer regeringen til i EU's Ministerråd og på EU's regeringskonference - at nedlægge veto imod ethvert forslag om at begrænse medlemsstaternes  

 rettigheder efter Maastricht-Traktatens artikel 223, - at nedlægge veto imod ethvert forslag, som begrænser medlemsstaternes  

 ret til selvstændigt at fastsætte regler om kontrol med våbenproduktion og  

 våbeneksport, - at nedlægge veto imod enhver anvendelse af EU's midler til militære  

 formål, herunder til forskning vedrørende og udvikling af våben og  

 krigsmateriel, - samt at nedlægge veto imod ethvert forslag om EU-standardisering af  

 medlemslandenes våbenproduktion.
Bemærkninger til forslaget Europa-Kommissionen fremlagde den 25. januar 1996 en »Meddelelse om  

 Kommissionens planer for en europæisk forsvarsmaterielpolitik«, den  

 såkaldte Bangemann-plan.
Den går i korthed ud på følgende:
Efter den kolde krigs afslutning er der sket en række nedskæringer i den  

 vestlige forsvarsalliances udgifter til militære nyanskaffelser, og dette har  

 medført en krise for de mange forskellige fabrikker, som producerer militært  

 udstyr af den ene eller anden art.
Det har gjort det sværere for den  

 europæiske forsvarsindustri at klare konkurrencen med USA, og derfor har det  

 medført og vil medføre yderligere fald i produktionen og dermed arbejdsløshed  

 i de pågældende industrier.
Europa-Kommissionen vil arbejde for, at der  

 bliver opretholdt en konkurrencedygtig europæisk forsvarsindustri.
Derfor  

 foreslår Kommissionen, at der bliver skabt et sammenhængende europæisk marked  

 og en dertil svarende industri for at kunne klare konkurrencen på det globale  

 verdensmarked.
 De forskellige forslag i Kommissionens meddelelse går ganske enkelt ud på,  

 at hele den europæiske våbenindustri skal omfattes af reglerne i det indre  

 marked, og at våbenproduktionen i EU-landene skal udbydes i fri licitation.  

 Kommissionens synspunkt er det enkle, at et fælles europæisk våbenmarked er  

 nødvendigt for at klare konkurrencen med de store amerikanske våbenfirmaer.  

 Uden et fælles våbenmarked i EU vil de europæiske våbenfirmaer bukke under  

 for konkurrencen på et vigende marked.
Derfor mener Europa-Kommissionen også, at EU skal gå aktivt ind med støtte  

 til forskningsprogrammer i forhold til rustningsindustrien.
Dette fordi det  

 vil være svært for det enkelte land/firma at afsætte de tilstrækkelige  

 økonomiske midler til nye »forædlede« militære projekter, som kan  

 konkurrere både på pris og kvalitet med tilsvarende amerikanske.
Kommissionens forslag er imidlertid i direkte strid med artikel 223 i  

 Maastricht-Traktaten.
I det notat (bilag 441 - alm. del), som Europaudvalget  

 har modtaget fra Udenrigsministeriet, og som er en opsummering af  

 Kommissionens meddelelse, står der: »Det er den foreløbige vurdering, at  

 visse lande ønsker at fremme en drøftelse om opblødning af bestemmelsen i  

 Trakatens artikel 223. Denne bestemmelse giver medlemslandene mulighed for i  

 visse situationer at fastsætte regler, som kan beskytte national produktion  

 af våben, ammunition og krigsmateriel.
Overvejelser om sådanne  

 traktatændringer vil selvsagt først være relevante på  

 regeringskonferencen.« I et notat fra Udenrigsministeriet (bilag 535 - alm. del) står der:  

 »På det lovgivningsmæssige område vil gennemførelsen af Kommissionens  

 forslag betyde, at våbenloven, krigsmaterielloven og bekendtgørelsen om  

 udførsel af varer, teknologier og knowhow med dobbelt anvendelse, som både  

 kan anvendes civilt og militært, skal ændres.« EU's oprustningsplaner kan få alvorlige konsekvenser for Danmark på i  

 hvert fald to områder: For det første vil et indre våbenmarked betyde, at  

 danske underleverandører via EU-licitationer frit vil kunne undergrave  

 kontrollen med dansk våbeneksport, og betyde, at vi ikke længere vil kunne  

 hindre dansk deltagelse i våbeneksport til diktaturer.
Forslagsstillerne er  

 imod, at der åbnes op for, at danske firmaer skal udvikles i denne sammenhæng  

 med henblik på at indgå i et nyt militært-industrielt kompleks på det  

 europæiske våbenmarked.
For det andet vil det på lidt længere sigt  

 underminere den danske undtagelse, der siger, at vi ikke skal med i et fælles  

 EU-militær eller fælles EU-forsvarspolitik.
For ud over formålet med at redde en europæisk forsvarsindustri så kobles  

 det fra Europa-Kommissionen også klart sammen med skabelse af en generel  

 EU-forsvars- og sikkerhedsidentitet.
I rapporten står der, at ». .  

 .etableringen af en europæisk sikkerheds- og forsvarsidentitet er. . . en  

 langsigtet proces. . . men der er fare for, at hele sektorer af økonomien,  

 som er tilknyttet de forsvarsrelaterede aktiviteter, helt vil forsvinde med  

 yderligere massive arbejdstab til følge specielt set i lyset af den skrappe  

 internationale konkurrence«.
Et andet sted står der, at ». . .  

 Europas sikkerhed afhænger af de vesteuropæiske landes kapacitet for at danne  

 et center af stabilitet og integration. . . Uddybning af Den Europæiske Union  

 til at inkludere en forvarspolitik på lang sigt er derfor en prioritet.
Et  

 tæt samarbejde i våbenproduktion er en nøglefaktor i forsvarspolitikken.  

 Unionen må ikke alene implementere en fælles udenrigs- og sikkerhedspolitik,  

 men også udvikle en våbenproduktionspolitik, specielt i betragtning af at  

 nogle af medlemslandene er blandt de største producenter, eksportører og  

 købere af forsvarsrelaterede produkter.« Efter forslagsstillernes opfattelse er hele denne tankegang forældet.  

 Europa-Kommissionens plan hviler på den forudsætning, at der fortsat skal  

 opretholdes en stor rustningsindustri, og at de europæiske lande fortsat skal  

 indkøbe store mængder af nye våbensystemer.
På denne måde er hele den  

 vestlige verden med til at holde den militære gryde i kog - i en situation,  

 hvor de globale og regionale konflikter, som p.t. »løses« med  

 militære midler, kun kan løses med sociale, politiske og økonomiske midler.
Tallene i Europa-Kommissionens meddelelse viser, at EU-landenes samlede  

 militærudgifter målt i faste priser (1990-priser) i 1985 udgjorde ca. 181  

 mia.
US og i 1994 kun var faldet til 167 mia.
US . Lande som Frankrig,  

 Italien, Sverige og Danmark har overhovedet ikke foretaget nogen nedrustning  

 efter den kolde krigs afslutning.
Danmark brugte i 1985 2,6 mia.
US til  

 militær og i 1994 2,6 mia.
US (i faste 1990-priser). De tilsvarende tal for  

 Frankrig er 40 mia.
US stigende til 41 mia.
US . I Italien steg  

 militærudgifterne fra 19,5 mia.
US til 23,5 mia.
US . Tilsammen brugte de  

 nordiske lande i 1985 ca. 13 mia.
US til militær, i 1994 godt 1/2 mia.
US  

 mere.
Kun i Tyskland og Storbritannien er der sket et egentligt fald i  

 udgifterne.
Europa-Kommissionen bygger sin tankegang på en antagelse om, at der i de  

 kommende år vil blive bortødt tilsvarende enorme summer på militær.  

 Tankegangen stemmer overens med NATO's planer, der bl.a. går ud på, at nye  

 medlemsstater i NATO skal omlægge deres forsvar til vestlige standarder.
I  

 Kommissionens meddelelse understreges da også, at der skal etableres et  

 samarbejde mellem EU's og NATO's standardiseringsbestræbelser.
Og at EU's  

 forskningsprogrammer skal koordineres med WEAG-programmerne.
Western European Armaments Group (WEAG) er en afdeling under Vestunionen  

 (WEU), som har til opgave at sammenarbejde WEU-landenes  

 forsvarsmaterielpolitik.
I Bangemann-rapporten står der, at ». . . det  

 hører til WEAG's formål at åbne de nationale forsvarsmarkeder for  

 konkurrence, at styrke Europas teknologiske og industrielle basis i  

 forsvarssektoren og at tilvejebringe et nærmere samarbejde på research og  

 udvikling«.
På denne måde vil Kommissionen gradvis arbejde på at gøre  

 det til en »naturlig« udvikling, at EU optager WEU som sin militære  

 arm - og det tekniske/ekspertmæssige samarbejde med WEAG - til at styrke  

 Unionen som det sted, hvor både den fælles forsvars- og sikkerhedspolitik og  

 en fælles europæisk våbenproduktion vedtages og koordineres.
Verden - der jo som bekendt inkluderer Europa - har ikke behov for en  

 styrkelse af våbenproduktionen.
Problemet med nedlæggelse af arbejdspladser  

 på grund af svigtende salg af våben skal ikke mødes med en opprioritering af  

 det europæiske samarbejde om fortsat krigsproduktion, men med en langsigtet  

 omlægning af våbenproduktionen til andre formål.
Det er i forvejen slemt nok,  

 at Unionen har den grænseløse vækst som sit fornemste mål, men at den samme  

 Union nu også vil til at stå for rustningsindustriens kamp for at overleve og  

 være leveringsdygtig i krigsmateriel, er bare for meget.
Vi mangler bare at  

 få at vide, at denne våbenproduktion skal ske på en »bæredygtig  

 forsvarlig måde«, for at gøre det hele så absurd som muligt.
