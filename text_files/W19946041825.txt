 Laminerede emballagefolier og emballager deraf med god termisk  

 modstand fandtes ikke at adskille sig væsentligt fra kendt teknik.
År 1994, den 1. februar afsagde Patentankenævnet (Grønning-Nielsen, Hans Chr.
Thomsen, Grønbæk, Laubst, Lindberg Møller) følgende Den 1. november 1983 indleverede klageren en ansøgning om patent på  

 »laminerede emballagefolier og emballager deraf med god termisk  

 modstand«.
 Ansøgningens krav lød således:
 »1.En lamineret varmekrympelig flerlagsfolie, kendetegnet
ved , at den som mindst et overfladelag omfatter copolyamider  

 fremstillet ved random copolymerisation af forstadiemonomere af mindst to  

 forskellige polyamider, idet amidcopolymerene har smeltepunkter i intervallet  

 120-240 grader C.
 2.Varmekrympelig lamineret flerlagsfolie ifølge krav 1, kendetegnet  

 ved , at overfladecopolyamidlaget er et varmeforsegleligt lag.
 3.Lamineret folie ifølge krav 1, kendetegnet ved , at polya  

 midforstadiemonomerene er valgt blandt caprolactam,  

 53-aminoundecansyrelauryllactam, adipinsyre, azelainsyre, sebacinsyre,  

 undecansyre, terephtalsyre-dodecansyre, hexa-methylen-diamin og  

 p-xylilendiamin.
 4.Lamineret folie ifølge ethvert af kravene 1-3, kendetegnet ved ,  

 at den som yderligere lag ud over det varmeforseglelige lag, der består af  

 copolyamider, omfatter et gasbarrierelag.
 5.Lamineret folie ifølge krav 4, kendetegnet ved , at  

 gasbarrierelaget er valgt blandt copolymere af ethylen/vinylalkohol (EVHO),  

 polyvinylidenclorid.
 6.Lamineret folie ifølge et hvilket som helst af kravene 1- 5,  

kendetegnet ved , at copolyamidlaget har en tykkelsesdimension i  

 intervallet 3-50 my, i hvilket tilfælde det foruden den varmeforseglende  

 funktion også fungerer som et stærkt slidbestandigt lag.
 7. Lamineret folie ifølge et hvilket som helst af kravene 1-5,  

kendetegnet ved , at den omfatter et yderligere overfladelag af  

 copolyamiderne med en tykkelsesdimension i intervallet 10-100 my og fungerer  

 som et stærkt slidbestandigt lag.
 8. Lamineret folie ifølge krav 7, kendetegnet ved , at det  

 yderligere copolyamidlag er biorienteret og dermed varmekrympeligt.
 9. Lamineret folie ifølge et hvilket som helst af kravene 1-6,  

kendetegnet ved , at den yderligere omfatter mindst et olefinisk  

 beskyttelseslag.
 10. Lamineret folie ifølge et hvilket som helst af de foregående krav,  

kendetegnet ved , at de enkelte lag i folien i det mindste delvis er  

 forenet ved co-ekstrusion.
 11. Lamineret folie ifølge et hvilket som helst af kravene 1-9,  

kendetegnet ved , at de enkelte lag i det mindste delvis er forenet  

 ved indskydning af klæbende lag derimellem.
 12. Anvendelse af copolyamider fremstillet ved random copolymerisation af  

 forstadiemonomere af mindst to forskellige polyamider, som har smeltepunkt i  

 intervallet 120-240 grader C, som overfladelag i varmekrympelige laminerede  

 flerlagsfolier.
 13. Anvendelse af laminerede flerlagsfolier ifølge et hvilket som helst af  

 kravene 1-11 til emballering af fødevareprodukter.
 14. Produkter til emballering af fødevareprodukter, kendetegnet ved  

 , at de omfatter i det mindste en del dannet ved varmesvejsning af to  

 sektioner af en lamineret folie ifølge et hvilket som helst af kravene 1-11  

 ved de respektive varmeforseglelige copolyamidlag, idet produkterne er  

 indrettet til, uden at varmesvejsningen påvirkes, at underkastes  

 varmebehandling ved temperaturer i intervallet 70-120 grader C i et tidsrum,  

 der er omvendt proportionalt med temperaturen, fra ca. 10 minutter til ca. 15  

 timer.
 15. Produkt til emballering af fødevareprodukter, kendetegnet ved ,  

 at det omfatter i det mindste en del, der er dannet ved varmesvejsning af to  

 sektioner i en lamineret folie ifølge et hvilket som helst af kravene 6-11  

 ved hjælp af de respektive varmeforseglelige copolyamidlag, idet produktet er  

 stærkt slidbestandigt og indrettet til, uden at varmesvejsningen påvirkes, at  

 underkastes varmebehandling ved temperaturer i intervallet 70-120 grader C i  

 et tidsrum, der er omvendt proportionalt med temperaturen og er fra ca. 10  

 minutter til 15 timer.
 16. Produkt til emballering af fødevarer, kendetegnet ved , at det  

 omfatter i det mindst en del dannet ved varmesvejsning af to sektioner af en  

 lamineret folie ifølge krav 8, idet produktet er indrettet til at modstå  

 varmebehandling ved temperaturer i intervallet 70-120 grader C i et tidsrum  

 fra ca. 10 minutter til ca. 15 timer og er stærkt slidbestandigt og  

 varmekrympeligt.
 17. Produkt ifølge et hvilket som helst af kravene 14-16 i form af en  

 pose.
18. Emballage, kendetegnet ved , at den omfatter en beholder dannet  

 ud fra en folie ifølge et hvilket som helst af kravene 1-11 og et  

 fødevareprodukt, der er blevet behandlet ved 70-120 grader C i et tidsrum på  

 fra 15 timer til 10 minutter i beholderen.« Patentdirektoratet udtalte i skrivelse af 24. juni 1991:
»1. Vi mener, at beskrivelsen og kravene ikke forklarer og  

 karakteriserer en patenterbar opfindelse, jf. nedenstående begrundelse 2. Af ansøgningens beskrivelse side 1, linie 19 - side 2, linie 6 og af  

 dansk patentansøgning nr. 1622/82, dansk fremlæggelsesskrift nr. 153219 og  

 britisk patent nr. 1557785 fremgår, at folielaminater, der som mindst et  

 overfladelag omfatter copolyamider med smeltepunkter i det i krav 1 angivne  

 interval er kendte.
 Krav 1 indeholder ingen angivelser af tekniske ejendommeligheder, hvorved  

 opfindelsen adskiller sig fra denne kendte teknik.
 Hvis den kendte teknik er behæftet med de i ovennævnte del af beskrivelsen  

 angivne ulemper, må det samme derfor gælde opfindelsen ifølge krav 1.
I øvrigt bemærkes, at det omhandlede laminat kun er ufuldstændigt  

 karakteriseret ved angivelse af den ene af lagets eller lagenes bestanddele,  

 idet udtrykket »omfatter« indebærer, at laget eller lagene ud over  

 copolyamiderne kan indeholde vilkårlige mængder af hvad som helst.
Krav 1  

 indeholder derfor ikke en konkret karakteristik af et bestemt folielaminat.
3. Ifølge beskrivelsens side 2 består opfindelsens formål i  

 tilvejebringelsen af et folielaminat med en række nærmere angivne egenskaber,  

 herunder svejselighed, varmebestandighed, mekanisk modstandsdygtighed og  

 varmekrympelighed.
Det fremgår dog ikke helt klart, hvilke af disse  

 egenskaber der er nye i forhold til, hvad der allerede er opnået ved kendt  

 teknik.
 Som det fremgår af ovenstående redegørelse angiver krav 1 ingen af de  

 tekniske ejendommeligheder, som er nødvendige for at opnå blot en enkelt af  

 de nævnte, ved opfindelsens tilsigtede egenskaber, bl.a. fordi disse  

 egenskaber i høj grad er bestemt af sammensætningen af de laminatbestanddele,  

 der ikke er omtalt i krav 1.
 Krav 3 opremser blot en række almindeligt anvendte udgangsmaterialer til  

 fremstilling af polyamider, og krav 5 angiver blot to eksempler på kendte  

 gasbarrierelag - hvis anvendelse i øvrigt skulle være overflødiggjort ved  

 opfindelsen, jf. beskrivelsens side 1, linie 29-32 og side 2, linie 13-14.  

 Disse krav indeholder derfor heller ikke angivelser af tekniske  

 ejendommeligheder, hvorved en ny virkning kan opnås.
Det samme gælder de øvrige krav, som i det væsentlige kun udtrykker ønsker  

 om, at laminatet eller enkelte af dets lag har netop de egenskaber, som det  

 er opfindelsens formål at opnå.
Hvorledes formålet opnås - dvs. hvilke  

 tekniske midler der er nødvendige for at tilvejebringe de ønskede egenskaber,  

 fremgår derimod ikke af kravene.
4. Hvis De til trods for det ovenfor anførte mener, at der er grundlag for  

 videre behandling af ansøgningen, må De omarbejde beskrivelse og krav, så at  

 det kommer til at fremgå, ved hvilke tekniske midler opfindelsen adskiller  

 sig fra kendt teknik, og hvilken ny virkning der opnås herved, jf.  

 bekendgørelsens § 14, stk. 1 (som forlanger, at det kendte grundlag for  

 opfindelsen skal angives i patentkravenes indledning, og at kun det, der er  

 nyt, angives i den kendetegnende del), samt patentbestemmelsernes § 5, pkt.  

 1) og §§ 10, 11 og 12.' Klageren indleverede derefter ved skrivelse af 17. december 1991 følgende  

 nye krav:
»1. Materiale til indpakning af næringsmiddelprodukter,  

kendetegnet ved , at det omfatter (a) den første filmsektion, der har mindst en overflade indeholdende et  

 copolyamid opnået ved randomiseret copolymerisation af precursor-monomere af  

 mindst to forskellige polyamider, hvilket copolyamid har et smeltepunkt i  

 området fra 120 graderC til 240 graderC, målt på et Perkin Elmer  

 DSC-2-apparat, (b) en anden filmsektion, der er en sektion af en film med en overflade  

 indeholdende et copolyamid som defineret under (a) og (c) mindst en varmforsegling mellem copolyamidoverfladerne af den nævnte  

 første og anden sektion til dannelse af det nævnte materiale til indpakning  

 af næringsmiddelprodukter, hvilket materiale uden beskadigelse af  

 varmforseglingen er i stand til at modstå varmebehandling ved temperaturer  

 fra 70 graderC til 120 grader C i mindst 10 minutter.
 2. Materiale ifølge krav 1 kendetegnet ved , at varmforseglingen  

 giver filmsektionerne form af en pose.
 3. Materiale ifølge krav 1 kendetegnet ved , at den første og anden  

 filmsektion er multilagsfilm, og at de respektive copolyamidoverflader er  

 overfladelag af de respektive multilagsfilm.
 4. Materiale ifølge krav 3, kendetegnet ved , at filmen i den  

 første og anden sektion er den samme multilagsfilm, der har et gasbarrierlag  

 valgt blandt (i) copolymere af ethylen-vinylalkohol og (ii) copolymere af  

 vinylidenclorid.
 5. Materiale ifølge krav 4, kendetegnet ved , at det indeholder et  

 næringsmiddelprodukt, og at varmforseglingen lukker materialet til dannelse  

 af en pose.
6. Fremgangsmåde til fremstilling af et materiale ifølge ethvert af de  

 foregående krav til indpakning af næringsmiddelprodukter, kendetegnet  

 ved , at man (a) tilvejebringer en første filmsektion med en overflade indeholdende et  

 copolyamid opnået ved randomiseret copolymerisation af precursor-monomere af  

 mindst to forskellige polyamider, hvilket copolyamid har et smeltepunkt i  

 området fra 120 grader C til 240 grader C, målt på et Perkin Elmer  

 DSC-2-apparat, (b) tilvejebringer en filmsektion med en overflade indeholdende et  

 copolyamid som defineret under (a) og (c) varmeforsegler udvalgte dele af den første og den anden overflade til  

 dannelse af et materiale til indpakning af næringsmiddelprodukter.
 7. Fremgangsmåde ifølge krav 6, kendetegnet ved , at det  

 fremstillede materiale er en pose.
8. Fremgangsmåde ifølge krav 6, kendetegnet ved , at  

 filmsektionerne er dele af en multilagsfilm, der hver har en  

 copolyamidoverflade.« I skrivelsen anførte klageren følgende:
 »..... Det ny krav 1 er i væsentligt omfang præciseret i forhold til  

 det oprindelige, bredeste krav, og som det fremgår af kravets slutning (og af  

 beskrivelsen), er varmforseglingen i stand til at modstå varmepåvirkninger  

 ved 70-120 grader C i mindst 10 minutter, hvilket ikke er tilfældet med de  

 materialer, der kendes fra det fremdragne.
I det ny krav 1 er materialet ifølge opfindelsen fuldstændigt  

 karakteriseret.
Det bemærkes, at anvendelsen af udtrykkene  

 »omfatter« og »indeholder« bør kunne accepteres, eftersom  

 det »omfattende« eller »indeholdte« naturligvis er den  

 eller de for opnåelsen af opfindelsens formål væsentlige bestanddel(e).
Endvidere bemærkes, at der under behandlingen af US ansøgningen har været  

 fremdraget bl.a.
US patentskrift nr. 4420516, som svarer til DK ansøgning nr.  

 1622/82, der er fremdraget af direktoratet.
Endvidere har GB patentskrift nr.  

 1557785 også været fremdraget under US ansøgningens behandling.
DK  

 fremlæggelsesskrift nr. 153219 ses ikke at være mere relevant end de øvrige  

 to af direktoratet fremdragne skrifter.
Opmærksomheden henledes endelig på resultaterne af de til slut i  

 beskrivelsen refererede sammenligningsforsøg.
Heraf fremgår det tydeligt, at  

 materialerne ifølge opfindelsen er overlegne i forhold til kendte  

 copolyamidfoliematerialer.
Vi må herefter mene, at de ny krav set i lyset af det ovenfor fremførte må  

 kunne danne grundlag for viderebehandling af ansøgningen, idet vi naturligvis  

 - når direktoratet, hvad vi forventer, har anerkendt, at der foreligger en  

 patenterbar opfindelse - er indforstået med at tilpasse beskrivelsen efter  

 kravene under passende omtale af den relevante kendte teknik.' Direktoratet afslog ved skrivelse af 28. februar 1992 ansøgningen med  

 følgende begrundelse:
 »..... 2. I vort brev af 24 jun 1991 har vi bedt Dem afhjælpe  

 følgende mangler ved ansøgningen:
 a) Det fremgår ikke af kravene, ved hvilke foranstaltninger opfindelsen  

 adskiller sig fra den kendte teknik, jfr. fx de fremdragne publikationer.
 b) Kravene indeholder ikke en konkret karakteristik af produktet ifølge  

 ansøgningen, men kun en ufuldstændig angivelse af sammensætningen af dele af  

 produktet.
 c) Produktet ifølge opfindelsen er delvist søgt karakteriseret ved ønsker  

 om, at den ved opfindelsen tilsigtede virkning opnås, og ikke ved de tekniske  

 midler, som er nødvendige for at opnå virkningen.
 d) I beskrivelsen mangler den i patentbestemmelsernes §5, pkt. 1)  

 forlangte sammenligning mellem opfindelsen og den kendte teknik, både med  

 hensyn til de anvendte tekniske midler og den derved opnåede virkning.
 3. Med følgende begrundelse kan vi fastslå, at de påtalte mangler ikke er  

 afhjulpet:
 ad a) Ved affattelsen af krav 1's indledning er der ikke taget hensyn til  

 den fra de fremdragne publikationer kendte teknik, jfr. pkt. 2, 1. afsnit i  

 vort brev af 24 jun 1991.
 Krav 1's kendetegnende del angiver ingen nye foranstaltninger, eftersom  

 laminater, hvori lagene indeholder mindst en copolymidholdig overflade som  

 nævnt i ovennævnte afsnit af vort tidligere brev er kendt, og eftersom  

 varmebestandigheden ikke er en foranstaltning, men en virkning.
 Herudover er kravene nu blevet utydeliggjort således, at det endog ikke  

 fremgår, at der er tale om et laminat, og således, at det nu ikke engang er  

 enkelte lag, men kun disses overflade, der omtales.
 ad b) Kravene karakteriserer stadig kun enkelte og bestanddelene i  

 enkelte af de såkaldte »filmsektioner«.
 ad c) Denne mangel er heller ikke afhjulpet - tværtimod er denne  

 uacceptable karakteristik nu anvendt i krav 1, jfr. kravets sidste tre  

 linier.
 ad d) Beskrivelsen er uændret og derfor stadig behæftet med de tidligere  

 påpegede mangler.
 4. Med følgende begrundelse kan vi fastslå, at De ikke har fremført  

 relevante begrundelser for ikke at afhjælpe de påpegede mangler:
 ad a) Deres redegørelse for de fremdragne publikationer i 4. afsnit af  

 Deres ovennævnte brev indeholder ingen argumentation, baseret på indholdet af  

 publikationerne og af kravene i Deres ansøgning.
 I brevets 5. afsnit henviser De ganske vist til Deres ansøgnings  

 sammenligningseksempler, men heller ikke disse indeholder nogen sammenligning  

 mellem den i det fremdragne materiale beskrevne kendte teknik og indholdet af  

 Deres ansøgnings patentkrav.
 ad b) Selv om de i krav 1 angivne foranstaltninger er væsentlige for  

 opnåelsen af opfindelsens formål (3. afsnit i Deres ovennævnte brev), er  

 patentbestemmelsernes § 11 ikke opfyldt, idet denne paragraf i praksis  

 indebærer, at alle nødvendige tekniske ejendommeligheder til opnåelse af den  

 tilsigtede virkning skal fremgå af kravene.
 I pkt. 3, 2. afsnit af vort brev af 24 jun 1991 har vi - uden imødegåelse  

 fra Deres side - udførligt begrundet, at de i krav 1 angivne foranstaltninger  

 ikke er tilstrækkelige til opnåelse af den tilsigtede  

 varmemodstandsdygtighed.
ad c) I 2. afsnit af deres ovennævnte brev fremhæver De produktets  

 varmemodstandsdygtighed som det nye ifølge opfindelsen.
Som tidligere nævnt  

 er der imidlertid tale om en virkning og ikke om nye tekniske midler, som kan  

 benyttes ved patentkravenes angivelse af, hvorledes opfindelsen adskiller sig  

 fra kendt teknik.
 ad d) Beskrivelsen har De omtalt i sidste afsnit af Deres ovennævnte  

 brev, hvor De tilbyder at foretage formelle ændringer, bestående i en  

 tilpasning til kravene og en passende omtale af kendt teknik.
 Deres brev indeholder derimod ingen begrundelse for, at den ifølge  

 patentbestemmelsernes § 5, pkt. 1) obligatoriske sammenligning mellem  

 opfindelsen og kendt teknik, som er afgørende for bedømmelsen af  

 patenterbarheden og patentkravenes affattelse, ikke er fremsendt - i det  

 mindste som en del af Deres brev i forbindelse med Deres vurdering af det  

 fremdragne materiale.
5. Da ansøgningen således stadig er behæftet med samtlige tidligere  

 påpegede mangler, og da vi af ovennævnte grunde ikke kan finde grundlag for  

 den i patentlovens § 16 omtalte fornyede opfordning til berigtigelse af  

 ansøgningen, skal ansøgningen hermed afslås.' Denne afgørelse har klageren ved skrivelse af 28. april 1992 indbragt for  

 Patentankenævnet.
 I klagebegrundelse af 15. juni 1992 har klageren anført følgende påstande  

 og anbringender:
»  1. Påstande Principalt :
 Patentankenævnet bør omstøde patentdirektoratets afslag af 28. februar  

 1992 og afsige kendelse om, at ansøgningen bør viderebehandles af  

 direktoratet på basis af patentkravene af 17 december 1991.
 Subsidiært :
 Patentankenævnet bør omstøde patentdirektoratets afslag af 28. februar  

 1992 og afsige kendelse om, at ansøgningen bør viderebehandles af  

 direktoratet på basis af de medfølgende nye patentkrav.
 2. Anbringender og bevisligheder :
I direktoratets skrivelse af 24 juni 1991 (1. betænkning) blev DK-PA  

 1622/82 (Wolff Walsrode AG), DK fremlæggelsesskrift nr. 153219 og GB  

 patentskrift nr. 1557785 fremdraget, og det blev bl.a. anført, at krav 1 ikke  

 indeholdt angivelser af tekniske ejendommeligheder, ved hvilke opfindelsen  

 adskiller sig fra den kendte teknik.
Krav 1 kritiseredes i øvrigt som værende  

 ufuldstændigt, og kravene som helhed tilbagevistes som værende uden konkrete  

 angivelser af, hvorledes det angivne formål skal opnås.
Direktoratets skrivelse blev besvaret den 17. december 1991 ved  

 indlevering af et sæt nye patentkrav (svarende til den principale påstand)  

 med tilhørende bemærkninger.
De nye krav var affattet svarende til kravene i  

 det til ansøgningen svarende US patentskrift nr. 4568580, og det blev bl.a.  

 bemærket, at US patentet på den foreliggende opfindelse var blevet meddelt  

 efter at der bl.a. havde været fremdraget US patentskrift nr. 4420516, der  

 modsvarer DK-PA 1622/82, jf. ovenfor, og GB patentskrift nr. 1557785, jf.  

 ovenfor.
 Det blev endvidere bemærket, at direktoratet burde kunne acceptere  

 anvendelsen af udtrykkene »omfatter« og »indeholder« i  

 krav 1 (og øvrige krav), eftersom det, der er »omfattet« eller  

 »indeholdt« naturligvis er den eller de for opnåelsen af  

 opfindelsens formål væsentlige bestanddel(e).
 Ydermere blev direktoratets opmærksomhed henledt på de til slut i  

 beskrivelsen refererede sammenligningsforsøg, hvoraf det fremgår, at  

 materialet (multilagsfilmen) ifølge opfindelsen er overlegent i forhold til  

 kendte copolyamidfoliematerialer.
Efter at en fuldmagt på opfordring var blevet indleveret den 25. februar  

 1992, afslog direktoratet ansøgningen med skrivelse af 28. februar 1992.  

 Afslaget er i alt væsentligt et formalistisk opus, som overhovedet ikke  

 indeholder en reel stillingtagen til kravene af 17 december 1991 i  

 forbindelse med det faktum, at disse krav er affattet i overensstemmelse med  

 de i USA godkendte krav, der blev anset for udtryk for en patenterbar  

 opfindelse på baggrund af bl.a.
US-PS 4420516 (svarende til DK-PA 1622/82) og  

 GB-PS 1557785. I betragtning heraf og under hensyn til, at specielt krav 1 af  

 17. december 1991 tydeligt definerer et filmmateriale, der (som væsentlige  

 bestanddele) omfatter en nærmere defineret første filmsektion, en nærmere  

 defineret anden filmsektion og mindst en varmforsegling mellem overfladerne  

 af de to filmsektioner, hvilket filmmateriale ikke ses at være kendt fra  

 eller nærliggende i forhold til det fremdragne (dette har direktoratet reelt  

 ikke søgt at godtgøre), bør den ovenfor fremsatte principale påstand tages  

 til følge.
 Om det fremdragne skal i øvrigt bemærkes følgende:
DK-PA 1622/82 (Wolff Walsrode), der svarer til US patentskrift nr.  

 4420516, der blev fremdraget i den til nærværende ansøgning svarende US-sag,  

 beskriver et copolyamidlag, der eventuelt er blandet med forsæbet  

 ethylen-vinylacetat-copolymer, et adhæsivlag samt et forseglingslag.
Det er  

 ud fra modholdet tydeligt, at enhver varmforsegling skal udføres med et  

 varmforsegleligt lag, der er en copolymer indeholdende mindst 50% ethylen.
I  

 modholdet er der som et eksempel på denne copolymer angivet en af de  

 SURLYN-ionomere, der kan fås fra Du Pont.
Modholdet peger således direkte  

 bort fra den foreliggende opfindelse: såfremt man havde erkendt, at  

 copolyamidlaget ifølge modholdet ville kunne fungere som et  

 varmforseglingslag, hvorfor er dette da ikke foreslået eller antydet i  

 modholdet? - i stedet herfor anvender man ifølge modholdet et særskilt,  

 ethylenholdigt varmforsegleligt lag.
DK fremlæggelsesskrift nr. 153219, der svarer til GB patentskrift nr.  

 1414603, der bl.a. blev fremdraget i US-sagen, omhandler et lag af copolyamid  

 bundet til et lag af polyethylen.
Det er ikke ganske klart, om copolyamidet  

 skal betragtes som et varmforseglingslag, omend det i skriftet angives, at  

 copolyamidmaterialet har et smeltepunkt, der er tilstrækkeligt højt til, at  

 materialet kan svejses sikkert og hurtigt ved høje forseglingstemperaturer.  

 Selvom dette er tilfældet, er den foreliggende opfindelse, specielt som  

 definert i det vedlagte subsidiære kravsæt, ny og patenterbar i forhold til  

 det kendte.
Ifølge GB-PS 1557785 fremstilles der en laminatfilm ved coekstrudering af  

 en ethylenpolymer, f.eks. polyethylen, og et polyamid, der er et copolyamid  

 af 53-caprolactam eller 53-aminocapronsyre og hexamethylendiaminsaltet af  

 adipinsyre.
Som varmforseglingslag anvendes en ternær copolymer af ethylen,  

 acrylsyre og tert.butylacetat.
Det har ifølge den foreliggende opfindelse vist sig, at copolyamider kan  

 anvendes i både varmforseglingslaget og i det ydre beskyttelseslag.  

 Anvendelsen af copolyamid i varmforseglingslaget giver anledning til opnåelse  

 af gode mekaniske og optiske egenskaber og modstandsdygtighed mod høje  

 temperaturer.
Copolyamiderne i forseglingslaget frembyder også  

 tilfredsstillende svejsningsegenskaber.
Copolyamiderne frembyder modstandsdygtighed mod høje temperaturer og  

 tillader pakning af et produkt i film fremstillet i henhold til opfindelsen,  

 hvorpå der efter behov kan udføres sterilisation, pasteurisering eller  

 varmtilberedning.
Herved elimineres nødvendigheden af først at varmtilberede  

 produktet og derefter håndtere det med medfølgende forurening inden pakning.
Poser fremstillet af film ifølge opfindelsen, jf. eksempel 1 i  

 beskrivelsen, udviser fortrinlig modstandsdygtighed mod varmepåvirkning samt  

 gode varmekrympnings- og gasbarriereegenskaber.
De udviser endvidere  

 overlegne værdier for variabel trykvarmebristning (VPHB-værdier), jf. tabel I  

 på side 8. Til sammenligning er det på side 8 angivet, at kendte, kommercielt  

 tilgængelige varmekrympelige poser kun når VPHB-værdier på 10-20.
Beskrivelsens eksempel 2 viser endvidere, at varmekrympelige poser  

 fremstillet af multilagsfilm ifølge opfindelsen har overlegne  

 slidbestandighedsegenskaber.
Den test, der er tale om i eksempel 2,  

 resulterer i 50% færre kasserede produkter end ved anvendelsen af en  

 kommercielt tilgængelig pose med samme tykkelse, men uden tilstedeværelse af  

 copolyamid.
Såfremt man ikke mener at kunne tage den principale påstand til følge, bør  

 i alt fald den subsidiære påstand kunne accepteres.
Det medfølgende  

 subsidiære kravsæt, der har tydelig basis i beskrivelsen, er i forhold til  

 kravene i henhold til den principale påstand begrænset og præciseret  

 væsentligt og definerer en multilagsfilm, der er klart ny i forhold til den  

 fremdragne kendte teknik, jf. ovenfor, og som tillige ad-skiller sig  

 væsentligt derfra og medfører de overraskende og fordelagtige egenskaber, der  

 er nærmere omtalt i det foregående.
 Til orientering skal det nævnes, at de til nærværende ansøgning svarende  

 ansøgninger i Finland og Sverige har ført til henholdsvis finsk patent nr.  

 79807 og svensk patent nr. 463297, begge med krav, der stort set svarer til  

 kravene i det til nærværende ansøgning svarende US patentskrift nr. 4568580.
Det henstilles til Ankenævnet, at vor principale eller eventuelt i alt  

 fald vor subsidiære påstand tages til følge.' De med klagen indleverede krav lyder således:
»1. Lamineret varmekrympelig multilagsfilm med et copolyamidlag,  

kendetegnet  ved , at den i det væsentlige består af (a) et varmforsegleligt lag, der har et copolyamidlag, idet copolyamidet  

 er fremstillet ved randomiseret copolymerisation af precursor-monomere for  

 mindst to forskellige polyamider, hvilke amidiske copolymere har  

 smeltepunkter i området fra 120 til 240 grader C, (b) et polymert adhæsivlag, (c) et gasbarrierelag, (d) et polymert adhæsivlag og (e) et ydre beskyttelseslag, der har et copolyamidlag, idet copolyamidet  

 er fremstillet ved randomiseret copolymerisation of precursor-monomere for  

 mindst to forskellige polyamider, hvilke amidiske copolymere har  

 smeltepunkter i området fra 120 til 240 grader C.
 2. Film ifølge krav 1, kendetegnet ved , at precursor-monomere er  

 valgt blandt blandt caprolactam, 53-aminoundecansyre, lauryllactam,  

 adipinsyre, azelainsyre, sebacinsyre, un-decansyre, terephthalsyre,  

 dodedansyre, hexamethylendiamin og p-xylylendiamin.
 3. Film ifølge krav 1, kendetegnet ved , at gasbarrierelaget er  

 valgt blandt copolymere af ethylenvinylalkohol (EVOH) og  

 polyvinylidenchlorid.
4. Film ifølge krav 1, kendetegnet ved , at det polymere ad  

 hæsivlag er valgt blandt modificerede olefiniske copoly- mere,  

 ethylenmethylacrylatcopolymer og ethylenacrylsyre copolymer.« Ankenævnet har behandlet sagen på sit møde den 30. november 1993.
 For klageren mødte civilingeniør Gunnar Lind.
 Klageren henviste for så vidt angår de principale krav til  

 klagebegrundelsen og til, at ansøgninger med tilsvarende krav efter samme  

 modhold har ført til patent i andre lande.
Med hensyn til de subsidiære krav ønskede klageren krav 1 a og 1 e rettet  

 til »... hvilket copolyamid har et smeltepunkt ...« og anførte  

 navnlig, at der er tale om et nyt laminatfilmprodukt, der adskiller sig  

 væsentligt fra det kendte.
En gennemsnitsfagmand ville ikke have noget  

 incitament til at søge at fremstille et sådant produkt.
 Ankenævnet skal udtale:
 Det tiltrædes, at ansøgningen er afslået, således som den forelå for  

 Direktoratet.
Selv om det medgives ansøgeren, at der i de subsidiære krav er foretaget  

 en vis præcisering, findes dette ikke at have afhjulpet de af Direktoratet  

 påpegede mangler ved ansøgningen, hvorfor bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Grønbæk.
T.
Laubst.B.
Lindberg Møller.
