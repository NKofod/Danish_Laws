Bekendtgørelse om forbud mod import og salg af  

  

 kortkædede chlorparaffiner  

1) I medfør af § 30, § 45, stk. 1, § 59,  

 stk. 4, og § 60 i lov om kemiske stoffer og produkter, jf.  

 lovbekendtgørelse  

 nr. 21 af 16. januar 1996, som ændret ved lov nr. 424 af 10. juni 1997 og lov  

 nr. 256 af 12. april 2000, fastsættes:
Bekendtgørelsens område § 1.  

  

 Denne bekendtgørelse omfatter import og salg af kortkædede chlorparaffiner og  

 produkter, der indeholder kortkædede chlorparaffiner, til visse anvendelser.
 § 2.  

  

 Ved  

 kortkædede chlorparaffiner forstås i denne bekendtgørelse C  

  

 10  

  

 -C  

  

 13  

  

 chloralkaner.
Begrænsninger i import og salg § 3.  

  

 Import og salg af produkter, der indeholder kortkædede chlorparaffiner i  

 koncentrationer på mere end 1 vægtprocent, er forbudt, når produkterne er  

 bestemt til:
1)  

 	  

    

 metalforarbejdning  

 eller 2)  

 	  

    

 indfedtning af læder.
 Stk. 2.  

  

 Import og  

 salg af kortkædede chlorparaffiner, der som stoffer er bestemt til de i  

 stk. 1 nævnte formål, er ligeledes forbudt.
Tilsyn og kontrol § 4.  

  

 Tilsyn og kontrol med overholdelse af reglerne i denne bekendtgørelse udøves  

 af  

 Miljøstyrelsen, jf. lovens regler herom.
Straf og ikrafttrædelse § 5.  

  

 Medmindre højere straf er forskyldt efter den øvrige lovgivning, straffes  

 den,  

 der overtræder bestemmelserne i § 3, med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 6.  

  

 Bekendtgørelsen træder i kraft den 1. juli 2003.
Miljøministeriet, den 26. maj 2003 Hans Chr.
Schmidt /Helge Andreasen 1)  

 Bekendtgørelsen gennemfører Europa-Parlamentets og Rådets direktiv 2002/45/EF  

 af 25. juni 2002 om 20. ændring af Rådets direktiv 76/769/EØF vedrørende  

 begrænsning af markedsføring og anvendelse af visse farlige stoffer og  

 præparater (EF-Tidende 2002 nr.
L 177, side 21).
