Betænkning afgivet af  

 Arbejdsmarkedsudvalget den 22. maj 2002 Betænkning over Forslag til folketingsbeslutning om  

 forenkling af feriepengesystemet [af  

 Anders Samuelsen (RV) og Marianne Jelved (RV)] 1. Ændringsforslag Det Radikale Venstres medlem af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 20. marts 2002 og  

 var til 1. behandling den 3. maj 2002. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 2  

 møder.
3. Indstillinger og politiske bemærkninger Et flertal i udvalget (S, DF, SF, RV, EL og KRF)  

 indstiller beslutningsforslaget til vedtagelse med det stillede  

 ændringsforslag.
Socialdemokratiet, SF og Enhedslisten støtter  

 ændringsforslaget, idet der forudsættes en redegørelse  

 indeholdende en beskrivelse af eksisterende overenskomster på  

 ferieområdet, og at redegørelsens modelopstilling også  

 respekterer en forskellighed i valg af løsninger.
Socialdemokratiet,  

 SF og Enhedslisten kan ikke medvirke til forslag, der griber ind i  

 eksisterende overenskomster, og mener, at inspiration til  

 overenskomstforhandlinger skal komme fra de parter, som forhandler  

 overenskomster.
 Et mindretal i udvalget (V og KF) indstiller  

 beslutningsforslaget til forkastelse.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (RV), tiltrådt af et flertal (S,  

 DF, SF, EL og KRF):
Til teksten 1) Teksten affattes således:
» Til nr. 1 Da visse partier har udtrykt modvilje mod at lave  

 lovindgreb på området, fordi det betragtes som et  

 overenskomstsanliggende, har forslagsstillerne valgt alene at bede om en  

 redegørelse.
Forslagsstillerne understreger i den forbindelse, at en  

 bred redegørelse vil være interessant, selv om der ikke i  

 forlængelse af redegørelsen kan samles et flertal for at lade  

 for eksempel renterne af feriepengene tilfalde lønmodtagerne.
De  

 løsningsmodeller, redegørelsen afdækker, vil  

 således kunne tjene som inspiration for fremtidige  

 overenskomstforhandlinger.
 Forslagsstillerne håber på Folketingets  

 velvillige behandling og mener, at der er gode grunde hertil.  

 Forslagsstillerne har noteret sig, at flere af Folketingets partier tidligere  

 har udtrykt samme holdning som forslagsstillerne.
 På denne baggrund finder forslagsstillerne det  

 særdeles relevant at udvide embedsmandsudvalgets kommissorium.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende B 86 Bilagsnr.
