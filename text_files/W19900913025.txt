Udtalt, at en kommunal myndighed som udgangspunkt alene er berettiget  

 til at udbetale de økonomiske ydelser til kommunens ansatte, som kommunen er  

 forplittet til i henhold til de aftalte løn- og ansættelsesvilkår.
Dette  

 udgangspunkt kan fraviges dels i mindre betydelige spørgsmål udfra hensynet  

 til de ansattes velfærd, dels i tilfælde hvor fravigelsen sker med henblik på  

 at tjene arbejdsgiverens interesser.
 Vedrørende en rabataftale med et creditcard-firma hvorefter kommuner  

 og fælleskommunale virksomheder, som ønsker creditcards til sine  

 medarbejdere, kun skal betale et reduceret årligt kontingent og intet  

 indmeldelsesgebyr, udtalt, at kommunen har en saglig interesse i at tilbyde  

 ansatte med et stort rejsebehov et creditcard.
Indenrigsministeriet finder således ikke, at det forhold, at de  

 kommunale ansatte også kan benytte creditcardet uden for tjenesten, kan  

 tillægges en sådan vægt, at det kan tale imod aftalernes lovlighed.
Det er  

 dog en forudsætning, at kortene alene tilbydes ansatte med betydelig  

 tjenesterejseaktivitet, og kommunerne ikke påtager sig nogen form for  

 hæftelse i forholdet mellem den enkelte ansatte og kortudstederen.
 Vedrørende rabataftaler med forskellige bilimportører - aftaler, der  

 også kan benyttes af kommunalt ansatte, som har tjenestekørsel i egen bil i  

 betydeligt omfang, - udtalt, at den interesse, som kommunerne kan have i, at  

 ansatte med et stort tjenestekørselsbehov benytter egen bil, ikke kan  

 begrunde, at en kommune i forbindelse med varetagelsen af kommunens egne  

 interesser tillige varetager interesser for nogle af kommunens ansatte.  

 Ministeriet har hved bl.a.
 lagt vægt på, at kommunernes interesse i, at nogle ansatte benytter  

 egen bil til tjenestekørsel, tilgodeses ved generelle aftaler eller  

 overenskomster - som gælder i alle kommuner - om kørselsgodtgørelse m.v.  

 Indenrigsministeriet finder således ikke, at det vil være lovligt for  

 kommuner eller kommunale virksomheder at tiltræde rabataftaler, hvorefter  

 visse kommunalt ansatte kan få rabat ved køb af private biler.
 I skrivelse af 29. nobember 1988 har De på baggrund af en artikel i BØRSEN  

 den 29. november 1989 anmodet Indenrigsministeriet om at oplyse, hvorvidt  

 Kommunernes Landsforening lovligt kan indgå rammeaftaler med en række  

 bilimportører og creditcard-firmaer om, at kommunalt ansatte opnår rabatter  

 ved køb af biler og kontingentnedsættelse ved anskaffelse af creditcards.
 I den anledning anmodede Indenrigsministeriet Kommunernes Landsforening om  

 en udtalelse til artiklen i BØRSEN .
 I skrivelse af 30. januar 1989 har Landsforeningen bl.a. anført: ...at der  

 er tale om ordninger, der har været i brug igennem en længere periode, samt  

 at der er tale om ordninger, der sigter på at give kommunerne - og ikke de  

 kommunalt ansatte - bedre økonomiske betingelser.
 Med hensyn til bilaftalerne oplyser Landsforeningen: ...at de også kan  

 benyttes af de ansatte, som har tjenestekørsel i egen bil i betydeligt  

 omfang, og denne ordning tilsigter primært at hjælpe kommunerne med at få  

 dækket det kommunale kørselsbehov.
 Endelig oplyser Landsforeninge om creditcard-aftalen: ...at også den  

 tilsigter at støtte kommunerne, idet forskudsbeløb til rejser m.v. reduceres,  

 således at kassekreditrenter formindskes.
 Kommunernes Landsforening vedlagde til skrivelsen af 30. januar 1989 en  

 række informationsskrivelser fra Landsforeningen til kommunerne, hvori de  

 pågældende aftaler er beskrevet.
Det fremgår heraf, for så vidt angår rebataftaler på creditcards, at  

 Landsforeningen har indgået en rammeaftale med Diners Club Danmark A/S,  

 hvorefter kommuner og fælleskommunale virksomheder, som ønsker Diners Club  

 kort til sine medarbejdere, kun skal betale et reduceret årligt kontingent og  

 intet indmeldelsesgebyr.
Aftalen omfatter alene kort, der ikke indebærer  

 nogen hæftelse for kommunen eller de kommunale virksomheder.
Endvidere fremgår det, at Landsforeningen har indgået en række  

 rammeaftaler med forskellige bilimportører om rabatter ved bilkøb.  

 Rammeaftalerne gælder for kommuner med tilhørende institutioner samt  

 fælleskommunale virksomheder.
Derudover kan aftalen også benyttes af de  

 kommunalt ansatte, som har tjenestekørsel i egen bil i betydeligt omfang.  

 Levering af biler med rabat kan ske gennem samtlige autoriserede forhandlere  

 af de pågældende bilmærker.
 Endelig fremgår det af de nævnte rammeaftaler, at kommunerne og de  

 kommunale virksomheder og institutioner tiltræder de aftalte rabatordninger i  

 forbindelse med konkrete indkøb.
 For at belyse sagen yderligere har Indenrigsministeriet rettet henvendelse  

 til Finansministeriet, Administrations- og Personaledepartementet, med  

 henblik på at få oplyst, hvilke regler der gælder på det statslige område for  

 indgåelse af rabataftaler af den omhandlede karakter.
Administrations- og Personaledepartementet har med skrivelse af 29. maj  

 1990 besvaret Indenrigsministeriet henvendelse.
Af skrivelsen fremgår bl.a.:  

 ... at såvel rekvirering af betalingskort som køb af tjenestebiler er  

 omfattet af rammeaftaler inden for de centrale statslige indkøbsordninger.  

 Generelt gælder for disse ordninger, at de kun kan anvendes ved køb af varer  

 og tjenesteydelser for en institutions regning og til dennes eget brug.  

 Indkøbsordningerne må ikke anvendes til private indkøb.
Den statslige rammeaftale om rekvirering af betalingskort har til formål,  

 at institutionerne kan rekvirere betalingskort til medarbejdere med særlig  

 stor tjenesterejseaktivitet.
Institutionen betaler et reduceret  

 årskontingent, men har herudover ingen hæftelsespligt i forbindelse med  

 kortets brug.
Denne pligt påhviler alene kortindehaveren.
Aftalen omfatter  

 alene, hvad der dækkes af årskontingentet.
Alle andre ydelser, som kan  

 rekvireres via betalingskortet sker til selskabernes normale priser og er  

 aftalen og institutionerne uvedkommende.
 ... at den statslige rammeaftale om køb af tjenestebiler udelukkende  

 omfatter biler, som købes af en statsinstitution til institutionens  

 tjenstlige brug, og som institutionen har den fulde dispositionsret over.
 Der er ikke mulighed for, at statsansatte direkte eller indirekte kan gøre  

 brug af aftalen ved køb af biler til eget brug.
 Dette ville dels være i strid med de førnævnte principper for de statslige  

 centrale indkøbsordninger og dels være en overtrædelse af de generelle regler  

 or statens indkøbsvirksomhed.
Af Statens Indkøbsvejledning, pkt. 7.2., om personalekøb fremgår det, at  

 medarbejdere ikke i institutionens navn må købe varer og tjenesteydelser hos  

 institutionens leverandører til eget brug, eller på anden måde udnytte sin  

 stilling til at opnå særlige fordele hos institutionens leverandører.
Køb af  

 bil på statens rammeaftale, hvor ejendomsretten til bilen overgår til den  

 ansatte ved købet, anses for køb til eget brug, uanset om bilen i større  

 eller mindre omfang anvendes til tjenestekørsel.
For de statslige indkøbsaftaler gælder således, at statens personale ikke  

 må anvende aftalerne ved køb til sig selv.
Det skyldes, at en koordinering af  

 statsinstitutionernes indkøb ikke samtidig må være en koordinering af de  

 indkøb, der foretages til institutionernes personale.
Derudover har det været  

 vigtigt, at indkøbsmedarbejdernes valg af leverandører ikke påvirkes af det  

 øvrige personales ønsker herom.
Endelig kan det ikke afvises, at statens  

 institutioner påtager sig et ansvar i forhold til personalets forbrug af den  

 pågældende vare/tjenesteydelse.
På dette grundlag skal Indenrigsministeriet generelt udtale, at en  

 kommunal myndighed som udgangspunkt alene er berettiget til at udbetale de  

 økonomiske ydelser til kommunens ansatte, som kommunen er forpligtet til i  

 henhold til de aftalte løn- og ansættelsesvilkår.
Dette udgangspunkt kan  

 fraviges dels i mindre betydelige spørgsmål ud fra hensynet til de ansattes  

 velfærd, dels i tilfælde, hvor fravigelsen sker med henblik på at tjene  

 arbejdsgiverens interesser.
En kommune vil således som led i den almindelige personalepleje kunne  

 stille sådanne servicefaciliteter til rådighed for personalet, som er  

 almindelige på arbejdsmarkedet som helhed.
Der kan eksempelvis være tale om  

 velfærdsforanstaltninger som kantiner, opholdsrum, fællesarrangementer m.v.
 Derimod kan en kommune ikke herudover i forbindelse med varetagelse af  

 kommunale opgaver foretage dispositioner, der har til formål at tilgodese  

 andre interesser end kommunens.
 Med hensyn til den konkrete sag bemærkes det, at de omhandlede aftaler -  

 som nævnt - alene er rammeaftaler, der først får virkning for de enkelte  

 kommuner, kommunale virksomheder og institutioner m.v., når disse tiltræder  

 rabataftalerne i forbindelse med bestilling af creditcards og biler.
Vedrørende aftalen med Diners Club Danmark A/S skal Indenrigsministeriet  

 udtale, at kommunerne har en saglig interesse i at tilbyde ansatte med et  

 stort rejsebehov et creditcard.
Dette skyldes, at kommunerne herved opnår  

 administrative lettelser og besparelser via formindskede kassekreditrenter.  

 Det bemærkes i øvrigt, jf.
Administrations- og Personaledepartementets svar,  

 at lignende aftaler findes på det statslige område.
Indenrigsministeriet  

 finder ikke, at det forhold, at de kommunalt ansatte kan benytte creditcardet  

 uden for tjenesten kan tillægges en sådan vægt, at det kan tale imod aftalens  

 lovlighed.
Dette skyldes, at den ansattes private brug af creditcardet alene  

 er en sideeffekt ved aftalen og ikke har været et selvstændigt formål med  

 kommunens tiltrædelse af ordningen.
Det er endvidere tillagt betydelig vægt,  

 at den fordel den enkelte kommunalt ansatte opnår ved at kunne benytte  

 creditcardet er af ganske ubetydelig størrelse.
Det er dog en forudsætning  

 for, at kommunerne lovligt kan indgå aftaler om creditcards, at kortene alene  

 tilbydes ansatte med betydelig tjenesterejseaktivitet, og at kommunerne ikke  

 påtager sig nogen form for hæftelse i forholdet mellem den enkelte ansatte og  

 kortudstederen.
Vedrørende rabataftalerne for biler skal Indenrigsministeriet udtale, at  

 den interesse, som kommunerne kan have i at ansatte med et stort tjenstligt  

 kørselsbehov benytter egen bil, ikke kan begrunde, at en kommune i forbindele  

 med varetagelsen af kommunens egne interesser tillige varetager interesser  

 for nogle af kommunens ansatte.
Ministeriet har herved lagt vægt på, at  

 kommunernes interesser i at nogle ansatte benytter egen bil til  

 tjenestekørsel tilgodeses ved generelle aftaler eller overenskomster - som  

 gælder i alle kommuner - om kørselsgodtgørelse m.v.
En adgang for den enkelte  

 kommune til at tilvejebringe mulighed for rabatter af væsentlig økonomisk  

 betydning for nogle af kommunens ansatte vil indebære en alvorlig risiko for  

 sammenblanding af kommunale og ikke-kommunale interesser, jf. herved det af  

 Administrations- og Personaledepartementet anførte vedrørende ansatte i  

 staten.
 På denne baggrund finder Indenrigsministeriet, at det ikke vil være  

 lovligt for kommuner eller kommunale virksomheder at tiltræde rabataftaler,  

 hvorefter visse kommunalt ansatte kan få rabat ved køb af private biler.
 Kopi af denne skrivelse er sendt til Kommunernes Landsforening.
