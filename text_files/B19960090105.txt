 I medfør af § 30, stk. 4, i lov om landbrugsejendomme, jf.
lovbekendtgørelse nr. 769 af 24. august 1994 (landbrugsloven), fastsættes:
 § 1.  Jordbrugskommissionen behandler sager vedrørende  

 landbrugsejendomme i det pågældende amt.
Stk. 2.  Hvis sagen berører arealer i forskellige amter,  

 f.eks. ved ansøgning om samdrift og sammenlægning, behandles sagen i det amt,  

 hvor ansøgeren har sin bopæl, forudsat at bopælen er på en landbrugsejendom,  

 og ellers i det amt, hvor det største areal er beliggende.
I sådanne tilfælde  

 skal en vejledende udtalelse indhentes fra anden jordbrugskommission, i det  

 omfang det skønnes at kunne være af væsentlig betydning for sagen.
§ 2.  Jordbrugskommissionen er beslutningsdygtig, når  

 alle medlemmer er til stede.
I tilfælde af et medlems forfald skal  

 suppleanten være til stede.
 Stk. 2.  Formanden kan undtagelsesvis beskikke en  

 midlertidig suppleant, hvis både medlemmet og den af amtsrådet udpegede  

 suppleant forbigående er uden mulighed for at deltage i  

 jordbrugskommissionens arbejde, herunder i tilfælde af begges inhabilitet.
 Stk. 3.  Jordbrugskommissionen træffer beslutning ved  

 stemmeflerhed, medmindre andet er fastsat.
 Stk. 4.  Formanden træffer beslutning om spørgsmål  

 vedrørende overholdelse af forvaltningsloven og andre forvaltningsretlige  

 regler.
 Stk. 5.  Jordbrugskommissionen kan i enighed bemyndige  

 formanden eller et medlem til at træffe afgørelser i sager, der efter  

 kommissionens skøn ikke giver anledning til tvivl.
§ 3.  Jordbrugskommissionens møder er lukkede.
Dog har  

 suppleanterne og repræsentanter for sekretariatet adgang til at deltage i  

 møderne.
 Stk. 2.  Deltagerne har tavshedspligt med hensyn til det  

 under møderne passerede.
 § 4.  Sekretariatet forbereder sagerne og forelægger  

 dem med indstilling for jordbrugskommissionen.
 Stk. 2.  Jordbrugskommissionen meddeler sekretariatet  

 sin afgørelse, og sekretariatet udfærdiger fornødne skrivelser m.v.  

 Væsentlige skrivelser underskrives af formanden.
 Stk. 3.  Jordbrugskommissionen kan i enighed bemyndige  

 sekretariatet til at træffe afgørelser i sager, der efter kommissionens skøn  

 ikke giver anledning til tvivl.
 § 5.  Hvis to medlemmer af kommissionen ønsker at  

 meddele en tilladelse efter loven, kan det sidste medlem dog modsætte sig  

 dette, når den pågældende finder, at vægtige grunde taler mod det ansøgte.
 Stk. 2.  Hvis to medlemmer af kommissionen ønsker at  

 meddele en tilladelse efter lovens § 13 eller § 18 i situationer, hvor der er  

 fremkommet ønske om fortrinsstilling til suppleringsjord, jf. § 13, stk. 3-5,  

 og § 18, stk. 6-7, kan det sidste medlem modsætte sig dette, når den  

 pågældende finder, at et fremsat pristilbud giver grundlag for forhandling  

 mellem parterne om køb af jorden til sædvanlig handelspris.
 Stk. 3.  En afgørelse, der træffes i overensstemmelse  

 med stk. 1 og 2, skal være ledsaget af en redegørelse for de enkelte  

 medlemmers standpunkter og en præcisering af, at det ansøgte således ikke  

 imødekommes, jf. landbrugslovens § 30a, stk. 2.
 Stk. 4.  Afgivelse af udtalelser og høringssvar  

 forudsætter ikke enighed, men hvert medlem kan tilføje en redegørelse for  

 sine standpunkter.
 § 6.  Ved behandlingen af ansøgninger fra ejere af  

 bedrifter, der hovedsageligt består af gartnerivirksomhed, og ved  

 behandlingen af sager, der i øvrigt væsentligt berører sådanne bedrifter,  

 tiltrædes jordbrugskommissionen af en rådgivende gartnerisagkyndig.
 Stk. 2.  Indkaldelse af den gartnerisagkyndige kan  

 undlades, hvis jordbrugskommissionen umiddelbart er indstillet på at træffe  

 en afgørelse, som for den eller de berørte gartnere er fuldt ud  

 begunstigende, eller hvis kommissionen skønner, at der ikke i grundlaget for  

 sagens afgørelse indgår særlige gartnerifaglige spørgsmål.
 Stk. 3.  Strukturdirektoratet for Landbrug og Fiskeri  

 underretter jordbrugskommissionen om, hvem direktoratet i det pågældende amt  

 beskikker som gartnerisagkyndig.
§ 7.  Formanden indkalder jordbrugskommissionen til  

 møde.
Mødet indkaldes normalt med et varsel på mindst 14 dage.
Et medlem kan  

 kræve indkaldt til møde.
Stk. 2.  Formanden kan stille forslag om, at en sag  

 afgøres i overensstemmelse med et samtidigt fremsendt udkast til afgørelse af  

 sagen uden afholdelse af møde.
Et medlem kan kræve en sådan sag behandlet  

 under møde.
 § 8.  Jordbrugskommissionen bestemmer, om en sag bør  

 behandles mundtligt med deltagelse af sagens parter, samt om der bør  

 foretages besigtigelse, evt. ved et enkelt medlem eller ved en medarbejder i  

 den amtskommunale administration.
 § 9.  Bekendtgørelsen træder i kraft den 1. november  

 1996.
 Stk. 2.  Bekendtgørelse nr. 806 af 15. december 1989 af  

 forretningsorden for de regionale jordbrugskommissioner ved behandling af  

 sager efter landbrugsloven ophæves.
