 Paa dertil af Departementet for Told- og Forbrugsafgifter given Anledning  

 skal Justitsministeriet henlede D'Herrers Opmærksomhed paa § 27 i Lov Nr. 46  

 af 18. Februar 1922 om tobaksafgifter, der fastsætter, at  

 »Auktionshandel med Tobaksvarer er forbudt«, samt paa § 14 i Lov  

 Nr. 254 af 12. Juni 1922 om Omsætningsafgift af Chokolade- og Sukkervarer  

 m.m., hvorefter Auktionshandel med Chokolade- og Sukkervarer m.m. af de i  

 Lovens § 1 nævnte Arter ligeledes er forbudt.
 Medens saaledes frivillig Auktion over de paagældende Varer herved er  

 forbudt, er nævnte Departement med Justitsministeriet enigt i, at  

 Bestemmelsen ikke omfatter Tvangsauktion eller de Tilfælde, hvor Auktions  

 Afholdelse iøvrigt er særligt foreskrevet i Lovgivningen.
 Af Hensyn til Afgifternes Opkrævning skal man dog henstille, at følgende  

 Regler saavidt muligt iagttages ved saadanne Auktioner:
 Senest 3 Dage forinden Auktionen afholdes, indsendes til Toldkammeret i  

 det paagældende Distrikt Meddelelse om, hvor og hvornaar Auktionen skal finde  

 Sted for hvis Regning Varerne udbydes samt disses Art (Mærke) og Mængde af  

 hver Slags.
 I Auktionsbetingelserne oplyses, at Varerne kun udleveres mod Attest fra  

 det paagældende Toldkammer for, at fornøden Afgiftsberigtigelse har fundet  

 Sted.
 Straks efter Auktionens Afholdelse tilstilles der Toldkammeret en  

 specificeret Fortegnelse over hvert enkelt solgt Parti, Køberens Navn og  

 Adresse, Auktionskøbesummen og Auktionsomkostningernes Størrelse.
 Varerne udleveres først Køberne, naar fornøden Udleveringsattest fra  

 Toldkammeret forevises.
 I Tilfælde, hvor der som Følge af disse Regler maatte blive Spørgsmaal om  

 at lade de paagældende Varer opbevare i væsentlig længere Tid end sædvanligt  

 ved Auktioner over lignende Varer, vil saadan Opbevaring antagelig kunne ske  

 ved nærmeste Toldkammer, hvorfor man skal anmode om, at der i paakommende  

 Tilfælde rettes Henvendelse herom til vedkommende toldforvalter.
 Justitsministeriet, den 15. September  

 1922.
 Svenning Rytter.
 /Sven Thomsen.
