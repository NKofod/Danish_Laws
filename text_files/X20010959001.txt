Datterselskabsudbytte - engelsk  

 "unlimited company" anset som udenlandsk datterselskab Spørgsmålet til Ligningsrådet var  

 følgende:
Er Ligningsrådet enig i, at det engelske unlimited company, UK  

 Holding, i henhold til dansk skatteret i alle henseender er at sidestille med  

 et normalt engelsk limited liability company, således at f.eks.  

 udbytter betalt fra dette selskab til et dansk selskab eller til et andet  

 udenlandsk selskab ultimativt ejet af et dansk selskab vil blive behandlet  

 som udbytter i henhold til selskabsskattelovens § 13, stk. 1, nr. 2? Svar:
 Spørgsmålet om UK Holding i alle henseender kan sidestilles  

 med et normalt engelsk limited liability company afvises på grund af  

 spørgsmålets generelle karakter.
 Ligningsrådet finder dog, at udbytte fra UK Holding til et dansk  

 moderselskab i relation til selskabsskattelovens § 13, stk. 1, nr. 2 skal  

 betragtes som udbytte fra et selskab hjemmehørende i udlandet.
 Sagens faktiske omstændigheder:
Et amerikansk moderselskab overvejede - som led i en større  

 koncernomstrukturering - at overdrage sine aktier i det engelske selskab, UK  

 Holding, til et nystiftet dansk holdingselskab.
Det nystiftede danske  

 holdingselskab forventedes efter overdragelsen at besidde alle aktier i UK  

 Holding enten direkte eller indirekte gennem et eller flere danske eller  

 udenlandske holdingselskaber.
 Moderselskabet ønskede med anmodningen om bindende  

 forhåndsbesked at sikre sig, at koncernens nuværende engelske  

 moderselskab efter dansk skatteret på alle måder ville blive  

 sidestillet med et normalt engelsk limited liability company.
UK Holding UK Holding er etableret i England som et såkaldt "unlimited  

 company". Denne selskabstype er efter det oplyste karakteriseret ved  

 i stort set alle forhold at være parallel med et normalt limited  

 liability company (svarende til det danske aktieselskab eller  

 anpartsselskab), men med det særlige forhold, at aktionærernes  

 hæftelse overfor selskabet er ubegrænset.
 Hæftelsen vil dog kun af selskabets kreditorer kunne gøres  

 gældende i forbindelse med en insolvent opløsning eller konkurs,  

 og selskabets kreditorer vil ikke kunne sagsøge aktionærerne  

 direkte, men må afvente opløsnings- eller konkursbehandlingen af  

 selskabet, hvorefter den for selskabet udpegede kurator vil afkræve  

 aktionærerne disses hæftelse.
 Unlimited companies er desuden underlagt lempeligere betingelser for at  

 foretage kapitalnedsættelser, og såfremt en række  

 betingelser er opfyldt, er der ikke pligt til at indsende årsregnskabet  

 til registreringsmyndighederne.
 Et unlimited company er ligesom aktieselskaber en selvstændig,  

 juridisk enhed og er underlagt almindelig selskabsbeskatning i England.
 Told- og Skattestyrelsens indstilling og begrundelse:
Det ønskedes bekræftet, at UK Holding i henhold til dansk  

 skatteret i alle henseender er at sidestille med et normalt engelsk limited  

 liability company.
Denne del af spørgsmålet var efter styrelsens  

 opfattelse så generelt formuleret, at det burde afvises.
Spørgsmålet var dog yderligere konkretiseret ved henvisning  

 til selskabsskattelovens § 13, stk. 1, nr. 2 om skattefrihed for udbytter fra  

 datterselskaber.
For så vidt angår denne bestemmelse, kunne  

 spørgsmålet således besvares.
Selskabsskattelovens § 13 Af selskabsskattelovens § 13 fremgår bl.a.:
 "Til den skattepligtige indkomst medregnes ikke:
1) (...) 2) Udbytte, som de i § 1, stk. 1, nr. 1-2f, 3a-5 og 5b, nævnte  

 selskaber og foreninger m.v. modtager af aktier eller andele i selskaber  

 omfattet af § 1, stk. 1, nr. 1 og 2, eller selskaber hjemmehørende i  

 udlandet (styrelsens fremhævning). Dette gælder dog kun, hvis det  

 udbyttemodtagende selskab, moderselskabet, ejer mindst 25 pct. af aktie-  

 eller andelskapitalen i det udbyttegivende selskab, datterselskabet, i en  

 sammenhængende periode på mindst et år, inden for hvilken  

 periode udbytteudlodningstidspunktet skal ligge. (...) 3) (...) 4) (...)" Spørgsmålet var således, om UK Holding kunne betragtes  

 som et "selskab hjemmehørende i udlandet" i relation til  

 selskabsskattelovens § 13, stk. 1, nr. 2.
Cirkulære nr. 135 af 2. september 1999 I cirkulære nr. 135 af 2. september 1999 anføres i pkt.  

 3.1.:
"(...) Ved bedømmelsen af, om en udenlandsk enhed er et  

 datterselskab i selskabsskattelovens forstand, og udbytte således kan  

 modtages skattefrit, anvendes samme kriterier som ved bedømmelsen af,  

 om en udenlandsk enhed tilsvarende er et moderselskab, jf. pkt.  

 2.3." I cirkulærets pkt. 2.3. anføres:
"(...) Hvis et udbyttemodtagende udenlandsk moderselskab er  

 omfattet af EU s moder-/datterselskabsdirektiv (Direktiv 90/435/EØF),  

 er selskabet altid et "selskab m.v." i den danske  

 selskabsskattelovs forstand. (...) I andre tilfælde må bedømmelsen af, om en udenlandsk  

 juridisk enhed er et "selskab m.v.", som hidtil foretages på  

 grundlag af de danske regler.
Et afgørende kriterium er således  

 fortsat, at den udenlandske enhed efter danske regler vil kunne sidestilles  

 med et selvstændigt og ikke-transparent skattesubjekt." For at fastslå, om UK Holding kunne anses som et selskab i relation  

 til selskabsskattelovens § 13, var det således nødvendigt  

 først at undersøge, om engelske unlimited companies er omfattet  

 af begrebet "selskab i en medlemsstat" i EU s  

 moder-/datterselskabsdirektiv.
Hvis dette er tilfældet, skal selskabet  

 efter CIR 1999-135 anses som et selskab i § 13 s forstand.
 Er selskabstypen ikke omfattet af direktivet, kan selskabet kun anerkendes  

 som et selskab efter selskabsskattelovens § 13, hvis selskabet efter danske  

 regler kan betragtes som et selvstændigt skattesubjekt, dvs. at  

 selskabet skal kunne sidestilles med et eller flere af de skattesubjekter,  

 som er omfattet af selskabsskattelovens § 1 eller fondsbeskatningslovens §  

 1.
EU s moder-/datterselskabsdirektiv EU s moder-/datterselskabsdirektiv (Rådets direktiv  

 90/435/EØF af 23. juli 1990 om en fælles beskatningsordning for  

 moder- og datterselskaber fra forskellige medlemsstater),  

 pålægger medlemsstaterne at indføre skattefrihed for  

 udbytter fra datterselskaber til moderselskaber, hvilket for Danmarks  

 vedkommende er baggrunden for selskabsskattelovens § 13, stk. 1, nr. 2.
 Af direktivets artikel 2 fremgår:
 "Ved udtrykket "selskab i en medlemsstat" forstås  

 i dette direktiv ethvert selskab:
a) der er organiseret i en af de former, der er anført i bilaget  

 til dette direktiv; b) som ifølge skattelovgivningen i en medlemsstat anses for at  

 være skattemæssigt hjemmehørende i denne stat,  

 (...); c) som desuden uden valgmulighed og uden fritagelse er omfattet af en af  

 følgende former for skat:
- (...) - selskabsskat i Danmark, - (...) - corporation tax i Det Forenede Kongerige, eller enhver anden form for  

 skat, der træder i stedet for en af disse former for  

 skat." Bilaget til direktivet er sålydende:
"Liste over de selskaber, der er omhandlet i artikel 2, litra  

 a) (...); b) de selskaber, der i dansk ret benævnes "aktieselskab"  

 og "anpartsselskab"; l) de selskaber, der er registreret i henhold til Det Forenede Kongeriges  

 lovgivning; (...)" Det følger heraf, at et engelsk "unlimited company" er  

 omfattet af direktivet, hvis 1) selskabet er registreret i henhold til lovgivningen i England, 2) selskabet i henhold til engelsk lovgivning anses som skattemæssigt  

 hjemmehørende i England, og 3) selskabet er undergivet "corporation tax" i England.
 Alle 3 betingelser ansås på baggrund af det oplyste at  

 være opfyldt for så vidt angår UK Holding.
 På baggrund af ovennævnte cirkulære sammenholdt med  

 moder-/datterselskabsdirektivet var det herefter Told- og Skattestyrelsens  

 opfattelse, at udbytte fra UK Holding til et dansk moderselskab i relation  

 til selskabsskattelovens § 13, stk. 1, nr. 2 skulle betragtes som udbytte fra  

 et selskab hjemmehørende i udlandet.
 Udbyttet ville således være skattefrit for det danske  

 moderselskab, under forudsætning af at de øvrige betingelser i  

 bestemmelsen er opfyldt.
 Told- og Skattestyrelsen indstillede herefter, at spørgsmålet  

 blev besvaret således, at spørgsmålet om UK Holding i alle  

 henseender kan sidestilles med et normalt engelsk limited liability company  

 afvistes på grund af spørgsmålets generelle karakter, men  

 at udbytte fra UK Holding til et dansk moderselskab i relation til  

 selskabsskattelovens § 13, stk. 1, nr. 2 skal betragtes som udbytte fra et  

 selskab hjemmehørende i udlandet.
 Ligningsrådet  tiltrådte Told- og Skattestyrelsens  

 indstilling.
