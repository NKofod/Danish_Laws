 Socialministeriet har rettet henvendelse til skattemyndighederne om  

 indeholdelse af skatterestancer ("lønindeholdelse") i beløb, der  

 ydes efter bistandslovens §§ 37 og 43 (kontanthjælp).
 Reglerne om indeholdelse i løn findes i kildeskattelovens § 73, stk. 1-3.  

 I medfør af bestemmelsen i § 73, stk. 4, finder reglerne tilsvarende  

 anvendelse med hensyn til blandt andet pensioner og lignende understøttelser,  

 der udredes af statskassen, kommunale kasser m.v., med mindre særlige hensyn  

 efter skattemyndighedens skøn taler imod.
 Da der ikke i de nævnte ydelser efter bistandsloven gives hjælp til  

 betaling af skatterestancer, foreligger der efter statsskattedirektoratets  

 opfattelse sådanne særlige hensyn, at indeholdelse kan undlades.
 Der skal derfor ikke foretages "lønindeholdelse" efter  

 kildeskattelovens § 73 i de nævnte ydelser.
