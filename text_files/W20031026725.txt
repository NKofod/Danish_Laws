Landsskatteretskendelse af 23. september 2003 vedr.  

 befordringsudgifter for udstationeret i Bosnien Det er oplyst, at klageren er ansat ved politiet som  

 kriminalassistent.
I henhold til Kontrakt for aktiv FN-tjeneste af 30.  

 december  

 1996 har klageren været udstationeret i Bosnien i perioden 29. januar   

 30.  

 juli 1997 på nogle nærmere angivne vilkår, herunder i henhold til kontraktens  

 punkt 1 de af FN fastsatte vilkår, der fremgår af NOTES FOR THE  

 GUIDANCE OF  

 POLICE MONITORS ON APPOINTMENT (rettelig NOTES FOR THE GUIDANCE  

 OF UNCIVPOL  

 ON ASSIGNMENT).
I henhold til punkt 5 i Kontrakt for aktiv FN-tjeneste  

 oppebæres under tjenesten i Ex-Jugoslavien sædvanlig løn med diverse tillæg.  

 Eventuelt PET-tillæg, AKS-tillæg, bodyguard-tillæg, Rejseholds-tillæg, Flex-  

 og  

 månedlige tillæg samt skoletillæg bortfalder dog.
Med lønnen anvises  

 endvidere  

 et skattepligtigt udetillæg på for tiden 11.000 kr. pr. måned.
Beløbet  

 udbetales af Rigspolitichefen månedsvis bagud.
I henhold til kontraktens  

 punkt  

 7 udbetales godtgørelse til dækning af opholds- og leveomkostninger under  

 FN-tjenesten af FN og er Rigspolitichefen uvedkommende.
I henhold til punkt 9  

 optjenes der sædvanlig ferie under tjenesten i Ex-Jugoslavien.
Denne ferie  

 kan  

 ikke afvikles i kontraktperioden.
Endvidere optjenes 1,5 dags  

 UN-leave pr.  

 måned.
Denne ferie skal afvikles i kontraktperioden.
Eventuelle udgifter til  

 rejse i forbindelse med afviklingen af denne ferie eller anden frihed kan  

 ikke  

 refunderes.
Det er endvidere oplyst, at i henhold til NOTES FOR THE  

 GUIDANCE OF UNCIVPOL ON ASSIGNMENT punkt 33 gælder, at leave with  

 subsistence  

 allowance is accrued at the rate of 1-½ days per month of completed service.  

 UNCIVPOL are not entitled to take home leave at United Nations expense.  

 Endvidere gælder i henhold til punkt 37, at CTO (= compensatory time  

 off)  

 should be taken within the mission area.
If CTO is taken outside the mission  

 area, the rate of mission subsistence allowance (MSA) will be reduced to one  

 half of the regular amount, og i henhold til punkt 79, at the  

 Mission  

 Subsistence Allowance (MSA) is designed to cover the cost of board, lodging  

 expenses, food, local transportation and other incidental expenses and  

 constitutes the total United Nations contribution towards such costs.
The MSA  

 rate for the mission areas is US$120.00 for the first 30 days.  

 Thereafter it will be US$ 90.00 per  

 day.
Det er endelig oplyst, at klageren under udstationeringen  

 har foretaget 4 hjemrejser til Danmark.
Udgiften hertil er afholdt af  

 klageren.
 Skatteankenævnet har ikke anset klageren for berettiget til  

 fradrag for befordring i henhold til ligningslovens § 9 C, stk. 1  3, i  

 forbindelse med de 4 hjemrejser til Danmark under udstationeringen i Bosnien.
Skatteankenævnets afgørelse er begrundet med, at det er nævnets  

 opfattelse, at der ikke kan godkendes fradrag for befordring mellem Bosnien  

 og  

 Danmark i forbindelse med besøgsrejser.
Det fremgår af såvel  

 Ligningsvejledningen for 1997 afsnit A.F.2.8 som Landsskatterettens kendelse  

 af  

 7. oktober 1993, offentliggjort i Told-skat Nyt 1993.23.1069, at når der  

 modtages skattefri godtgørelser efter statsskattelovens § 5 d eller  

 ligningslovens § 7, litra r, kan der ikke ved siden af foretages fradrag for  

 befordringsudgifter, hverken efter ligningslovens § 9 B eller § 9 C.
Endvidere har skatteankenævnet henvist til, at nævnet ikke  

 finder, at det har betydning for sagen, hvem der har udbetalt de skattefri  

 godtgørelser i den foreliggende sag, idet der efter nævnets opfattelse er  

 tale  

 om et samarbejde i international sammenhæng.
At andre har fået godkendt  

 fradraget hos skattemyndigheder rundt om i landet, kan ikke føre til en  

 ændring  

 af nævnets opfattelse, idet nævnet ikke finder, at der er fradrag for  

 befordringen.
Nævnet er enig i klagerens betragtning om, at  

 Ligningsvejledningen  

 kun er en vejledning for skattevæsenet og ikke en lov.
 Klageren har over for Landsskatteretten nedlagt påstand om,  

 at han anses for berettiget til fradrag i henhold til ligningslovens § 9 C,  

 stk. 1  3, for 4 hjemrejser til Danmark under udstationeringen i  

 Bosnien med  

 11.583 kr.
Til støtte for påstanden har klageren henvist til, at  

 afgørelsen er forkert i henhold til de bestemmelser, der er anført.
Alene  

 det,  

 at man betegner hans i alt 4 hjemrejser inden for et halvt år som værende  

 besøgsrejser, giver rejserne et skær af, at der er tale om ferierejser.
Endvidere har klageren anført, at det fremgår af det  

 medsendte bilagsmateriale, at hans argumenter er indarbejdet i  

 skatteankenævnets sagsfremstilling.
Det er ikke helt korrekt.
I forbindelse  

 med  

 klagerens fremmøde over for skatteankenævnet, som han i øvrigt selv er medlem  

 af (skatteankenævnet inhabilt ?), gjorde han opmærksom på, at  

 skatteankenævnets  

 sekretariat havde vedlagt nogle andre sider fra Told & Skat Om skat  

 og  

 arbejde i udlandet end de sider, han havde henvist til.
Dette er ikke  

 blevet  

 rettet, hvorfor klageren har medsendt fotokopier af de sider, han har henvist  

 til.
Klageren har efterfølgende erfaret, at man over for  

 skatteankenævnsmedlemmerne har givet udtryk for, at denne forskel i  

 bilagsmaterialet  

 ikke havde nogen betydning i forbindelse med sagens afgørelse.
Klageren har endvidere efterfølgende erfaret, at  

 skatteankenævnet har fået oplyst, at det ikke er korrekt, at en af klagerens  

 kolleger har fået godkendt fradrag for befordring mellem Bosnien og Danmark  

 af  

 Skatteforvaltningen.
Dertil kan klageren oplyse, at han opholdt sig uden for  

 døren sammen med skatteankenævnets klagebehandler, medens skatteankenævnet  

 voterede.
I den forbindelse kom pågældende ind på, at han kender en kollega  

 til  

 klageren, og stor var klagerens forbavselse, da han henviste netop til den  

 kollega, om hvem klageren ved, at han efter forespørgsel og efterfølgende  

 skattemæssig behandling i kommunen har fået godkendt fradrag for befordring i  

 forbindelse med sine 4 hjemrejser fra Bosnien.
Klageren er stærkt utilfreds  

 med, at skatteankenævnets sagsbehandler ikke har gjort noget som helst for at  

 undersøge, hvordan helt sammenlignelige sager er afgjort i andre  

 skatteforvaltninger, da klageren i sin korrespondance i tidens løb har  

 henvist  

 til flere andre skatteforvaltninger, hvor fradrag for befordring er blevet  

 godkendt.
Vel at mærke ikke på den måde, at pågældendes selvangivelse ikke er  

 blevet udtaget til ligning, men i hvert enkelt tilfælde efter forudgående  

 henvendelse fra skatteyderen, der som klageren har været udstationeret i  

 Bosnien/Herzegovina.
Klageren argumenterede for dette i forbindelse med sit  

 fremmøde for skatteankenævnet, men kan ikke se, at hans argumenter er  

 medtaget  

 i sagsfremstillingen, selv om der står, at disse argumenter er indarbejdet.
Herudover har klageren henvist til, at han i øvrigt gjorde  

 opmærksom på, at han i forbindelse med sin udstationering havde rettet  

 henvendelse til Told- og Skatteregionen, hvorfra han fik mundtlig besked om,  

 at  

 han efter de gældende regler ville kunne foretage fradrag for befordring i  

 forbindelse med hjemrejser.
Denne oplysning kan klageren heller ikke se, at  

 man  

 har medtaget i sagsfremstillingen.
Klageren fik en mundtlig tilbagemelding  

 fra  

 regionen om, at der ikke herskede nogen tvivl om, at han i givet fald ville  

 kunne fratrække sine transportudgifter, set i lyset af at hans ulempetillæg  

 fra  

 Rigspolitichefen var skattepligtigt, og at det af FN udbetalte skattefrie  

 beløb  

 (MSA) ikke ville have nogen indflydelse på skattefradraget, da FN-tillægget  

 som  

 sådan kun var beregnet til afholdelse af leveomkostninger i  

 udstationeringsområdet.
Yderligere har klageren i forbindelse med sit personlige  

 fremmøde over for skatteankenævnet anmodet om, at det blev nærmere undersøgt,  

 hvorvidt den pågældende officer, der gjorde tjeneste som FN-vagt i Iran/Irak,  

 jf.
Landsskatterettens kendelse af 7. oktober 1993, offentliggjort i  

 Told-Skat  

 Nyt 1993.23.1069, var ansat på samme vilkår som klageren, da  

 Landsskatterettens  

 afgørelse i denne sag nok ligner klagerens egen sag, men at den i sin  

 substans  

 ikke nødvendigvis er sammenlignelig.
Den pågældende officers kontrakt er ikke  

 sammenlignelig med klagerens forhold.
Vilkårene er anderledes, hvilket må  

 hænge  

 sammen med, hvem der er arbejdsgiver.
Sagen er ikke analog med klagerens sag.  

 Det er ikke en dansk myndighed, der er arbejdsgiver for militærfolkene.
Det  

 samme gælder forholdene for den FN-soldat, der var udstationeret på Cypern,  

 og  

 som i Landsskatterettens kendelse af 18. august 1989, offentliggjort i  

 Tidsskrift for Skatteret 1989.620, ikke blev anset for berettiget til fradrag  

 for indkomståret 1985 for det FN-tillæg, der var ydet ham som et rent  

 løntillæg.
Endvidere har klageren anført, at han i en af sine  

 skrivelser har anført, at FN er hans arbejdsgiver, medens han var  

 udstationeret.
Det er ikke helt korrekt.
Under udstationeringen er klagerens  

 arbejdsgiver fortsat Rigspolitichefen i Danmark.
Som det indirekte fremgår af  

 sagens bilag, hvor skattevæsenet tilsyneladende har rettet en henvendelse til  

 Rigspolitichefens  

 Personaleafdeling, så har klagerens reelle arbejdsgiver ikke udbetalt nogle  

 af  

 de ydelser, der gør, at skatteankenævnet har afvist at godkende klagerens  

 fradrag for befordring i forbindelse med de 4 hjemrejser inden for det halve  

 år, klageren var udstationeret.
Det fremgår også, at klageren selv har betalt  

 for rejserne, som i øvrigt kan dokumenteres.
Det skal i den forbindelse  

 nævnes,  

 at de dagældende arbejdstidsregler inden for FN kun levnede mulighed for  

 maksimalt 4 hjemrejser inden for det halve år.
Det skattepligtige tillæg på 11.000 kr. pr. måned, som de  

 politifolk, der er udsendt af den danske stat, modtager fra Rigspolitichefen,  

 er et ulempetillæg.
Den Mission Subsistence Allowance (= MSA), som  

 politifolkene modtager fra FN, er til at overleve for.
Politifolk skal selv  

 betale kost, logi og transport i udstationeringslandet.
Militærfolk bor i  

 lejre  

 og har mulighed for hjemtransport med militærfly.
Der er stadig en bolig i  

 Danmark, der skal betales husleje af.
Politifolkene er under udstationeringen  

 hjemme i Danmark højst 6  7 dage ad gangen.
Inden for  

 udstationeringsperioden  

 på 6 måneder har politifolk fri én gang efter en 21 dages arbejdsperiode (med  

 tilsvarende færre fridage) eller først efter 30 dages uafbrudt arbejde, der  

 giver 6 fridage.
Derefter har man 1 ½ dags UN-leave, det vil sige i alt 7 ½  

 fridage for en måneds uafbrudt arbejde.
Der er tale om mere end 8 timers  

 arbejde pr. dag.
Det kan ikke kaldes ferie, at man kommer hjem til sin  

 familie  

 i så få dage.
Fridagene kan snarere sammenlignes med en håndværkers fridage.
En arbejdsdag giver 0,2 fridag, hvorved man optjener 6 hele  

 fridage efter 30 dages arbejde og f.eks. 4 fridage, hvis man benyttede sig af  

 21-dages reglen, som dengang kun kunne benyttes én gang i løbet af  

 udstationeringsperioden.
Det gav i alt mulighed for opsparing af 56  

 FN-fridage  

 og 18 FN-feriedage på et år, hvilket langt fra svarer til de 2 ugentlige  

 fridage + ferie, man normalt har på det hjemlige arbejdsmarked.
Man kan ikke  

 kalde det ferie, når man efter et 30 dages uafbrudt arbejdsforløb får  

 mulighed  

 for at tage hjem til familien i nævnte 6  7 dage.
Der er rent faktisk  

 tale om  

 transport imellem hjem og arbejdssted.
Endelig har klageren i anledning af Højesterets dom af 14.  

 februar 2003, SKM 2003.92.HR (TfS 2003.220), henvist til, at han fra starten  

 ikke har kunnet se, at vedkommendes sag er analog med hans, idet skatteyderen  

 har fået udbetalt skattefrie ydelser til sine hjemrejser fra sin  

 arbejdsgiver.  

 Det er jo lige præcist det, klagerens sag handler om, at han ikke har fået  

 udbetalt skattefri godtgørelse til hjemrejser.
Tillægget, der er blevet  

 udbetalt af hans arbejdsgiver (Rigspolitichefen) i forbindelse med hans  

 udsendelse til FN-tjeneste, var skattepligtigt.
De ydelser, som FN har  

 udbetalt  

 i forbindelse med udstationeringen, har været skattefrie, men ydelserne blev  

 udbetalt sådan at den enkelte FN-medarbejder var i stand til at betale  

 husleje  

 og alt det andet, der kræves for at leve og opholde sig i et fremmed land.
I  

 FN´s præmisser for ydelserne er det præciseret, at man ikke udbetaler  

 ydelser/betaling for hjemrejser, hvilket på daværende tidspunkt blev  

 understreget af, at ydelserne blev reduceret med 50 pct., når og hvis man  

 rejste hjem de få gange, det var muligt i henhold til gældende  

 FN-arbejdstidsregler.
 Landsskatteretten  

 skal udtale:
Efter ligningslovens § 9 C, stk. 1  3, kan der foretages  

 fradrag for befordring mellem sædvanlig bopæl og arbejdspladsen.
Fradraget  

 beregnes med baggrund i den normale transportvej ved bilkørsel ud fra satser,  

 der fastsættes af Ligningsrådet.
Det er uden betydning for fradraget, hvordan  

 befordringen foretages.
Såfremt der er modtaget skattefrie ydelser i henhold til  

 statsskattelovens § 5d, er der i praksis gjort undtagelse fra denne  

 hovedregel.  

 Der kan herved henvises til Højesterets dom af 14. februar 2003, SKM  

 2003.92.HRT(TfS000 2003.220), hvor skatteyderen i forbindelse med  

 udstationering havde modtaget § 5d-ydelser i form af time-dagpenge, nattillæg  

 og befordringsgodtgørelse for en ugentlig hjemrejse.
Ydelserne, der var  

 skattefrie, blev anset for at skulle dække samtlige udgifter i forbindelse  

 med  

 udstationeringen.
I denne sag har klager fra FN modtaget en Mission  

 Subsistence Allowance i overensstemmelse med NOTES FOR THE GUIDANCE OF  

 UNCIVPOL ON ASSIGNMENT.
Det fremgår heraf, at ydelserne alene omfatter  

 kost,  

 logi, småfornødenheder og lokal transport.
Det fremgår videre, at ydelserne  

 bliver halveret, hvis de optjente feriedage (UN-Leave) afholdes uden for  

 området.
Endelig er det i kontrakten for aktiv FN-tjeneste mellem klager og  

 Rigspolitiet præciseret, at der ikke ydes godtgørelse for udgifter i  

 forbindelse med afviklingen af ferie i form af UN-Leave.
 Retten mener derfor ikke, at den ydelse, klager har modtaget  

 under udstationeringen, kan anses for at skulle dække samtlige de udgifter,  

 som  

 er forbundet hermed.
 Der er herefter ikke tilstrækkelig klar hjemmel til at  

 afskære det ønskede befordringsfradrag, og klageren anses for berettiget til  

 fradrag for 4 hjemrejser til Danmark under udstationeringen i Bosnien med i  

 alt  

 11.583 kr.
 Skatteankenævnets afgørelse ændres i overensstemmelse  

 hermed.
