 I medfør af § 4 i lov nr. 271 af 16. juni 1980 om udbygning af Københavns  

 Lufthavn, Kastrup, og § 45, stk. 3, i lov nr. 372 af 13. juni 1973 om  

 miljøbeskyttelse som ændret senest med lov nr. 204 af 18. maj 1982,  

 fastsættes følgende:
Tilskudsberettigede ejendomme § 1.  Der kan ydes statstilskud til støjisolering af  

 boliger i de områder, der fremgår af bilaget til denne bekendtgørelse.  

 Boligen skal lovligt anvendes til helårsbeboelse.
 Stk. 2.  Der kan ikke ydes tilskud efter stk. 1 til  

 nybyggeri og til til- og ombyginger, hvortil der er meddelt  

 ibrugtagningstilladelse efter den 1. juli 1981.
 Stk. 3.  Tilskud efter stk. 1 kan ydes til ejere af  

 såvel ejerboliger som lejerboliger.
 Stk. 4.  Til fællesarbejder for tilskudsberettigede  

 boliger ydes tilskud til den forholdsmæssige del af den samlede udgift, som  

 vedrører de enkelte tilskudsberettigede boliger.
Tilskudsordningens omfang § 2.  Tilskud kan kun ydes til støjisolering af  

 boligens opholdsrum og soverum.
 Stk. 2.  Tilskud ydes ikke til støjisolering af den  

 enkelte boligs badeværelser, bryggerser, vinterhaver eller andre sekundære  

 rum.
 § 3.  Til boliger i Zone I (jfr. kortbilag) kan ydes  

 tilskud på 90 pct. af den godkendte støjisoleringsudgift, dog maksimalt  

 80.000 kr. pr. bolig.
 Stk. 2.  Til boliger i Zone II (jfr. kortbilag) kan der  

 ydes tilskud på 75 pct. af den godkendte støjisoleringsudgift, dog maksimalt  

 60.000 kr. pr. bolig.
 Stk. 3.  Til boliger i Zone III (jfr. kortbilag) kan der  

 ydes tilskud på 50 pct. af den godkendte støjisoleringsudgift, dog maksimalt  

 40.000 kr. pr. bolig.
 Stk. 4.  Maksimumbeløbene efter stk. 1-3 reguleres i  

 forhold til byggeomkostningsindeks for enfamiliehuse 463 for juli 1984 i  

 overensstemmelse med det senest offentliggjorte indeks på tidspunktet for  

 meddelelse af tilsagn om tilskud.
 Stk. 5.  Tilskud kan kun ydes en gang pr. bolig.
 Stk. 6.  Ved fastsættelsen af rækkefølgen for behandling  

 af ansøgninger skal det sikres, at ansøgninger vedrørende Zone I og Zone II  

 fortrinsvis imødekommes.
Særlige betingelser for ydelse af tilskud § 4.  Tilsagn om tilskud kan kun meddeles, såfremt der  

 forinden af en af miljøstyrelsen godkendt konsulent er foretaget en  

 gennemgang af boligen, og der på baggrund heraf af konsulenten er udarbejdet  

 en redegørelse for, hvilke støjisolerende foranstaltninger det vil være  

 rimeligt at gennemføre, samt en erklæring om at de foranstaltninger, hvortil  

 tilskud søges, vil være et led heri, og tillige er omfattet af denne  

 bekendtgørelse.
 Stk. 2.  Udbetaling af tilskuddet finder sted, når  

 konsulenten, jfr. stk. 1, efter arbejdets færdiggørelse attesterer, at  

 arbejdet er udført tilfredsstillende og svarer til de foranstaltninger,  

 hvortil der er meddelt tilsagn om støtte.
Stk. 3.  Selvom de dokumenterede udgifter overstiger de  

 udgifter, der er lagt til grund ved beregningen af tilskuddet, ændres dette  

 ikke.
Såfremt de dokumenterede udgifter er lavere, beregnes støtten på  

 grundlag af de faktiske afholdte støtteberettigede udgifter.
 § 5.  Tilskud kan kun ydes til arbejder, der udføres  

 af en virksomhed, der er momsregistreret, og som driver bygge- og  

 anlægsvirksomhed.
 Stk. 2.  Tilskud kan dog ydes til materialer, som er  

 indkøbt af ejendommens ejer, såfremt det dokumenteres, at den  

 momsregistrerede virksomhed, som udfører arbejdet, fuldt ud har anvendt de  

 materialer, hvortil tilskud ydes, ved udførelsen af det tilskudsberettigede  

 arbejde.
Meddelelse af tilsagn og udbetaling af  

 tilskud § 6.  Ansøgning om tilskud indsendes til konsulenten.  

 På grundlag af ansøgningen samt konsulenterklæring, jfr. § 4, stk. 1, kan  

 miljøstyrelsen meddele tilsagn om tilskud.
§ 7.  Tilsagn om tilskud kan kun meddeles, såfremt  

 arbejdet ikke er påbegyndt, inden skriftligt tilsagn meddeles.
Et arbejde  

 anses for påbegyndt ved den fysiske iværksættelse på ejendommen.
Kontrahering  

 eller indkøb af materialer anses ikke for påbegyndelse.
Miljøstyrelsen  

 træffer i øvrigt afgørelse om, hvornår et arbejde kan anses for påbegyndt.
 Stk. 2.  Miljøstyrelsen kan fastsætte frister for  

 arbejdets påbegyndelse og afslutning.
§ 8.  Anmodning om udbetaling af tilskuddet skal  

 udfærdiges på særlige skemaer.
Anmodningen bilagt originale udgiftsbilag  

 sendes til miljøstyrelsen.
 Bekendtgørelsens ikrafttræden m.v.
 § 9.  Miljøstyrelsens afgørelser kan ikke indbringes  

 for anden administrativ myndighed.
§ 10.  Bekendtgørelsen træder i kraft den 15. januar  

 1985, men finder også anvendelse på ansøgninger om tilskud, der er indsendt  

 til konsulenten, jfr. § 4, stk. 1, inden denne dato.
Samtidig hermed ophæves  

 miljøministeriets bekendtgørelse nr. 310 af 12. juni 1981 om statstilskud til  

 støjisolering af boliger omkring Københavns Lufthavn, Kastrup.
 Stk. 2.  Ansøgning om tilskud skal være indsendt til  

 konsulenten, jfr. § 4, stk. 1, senest den 30. juni 1986.
 Stk. 3.  Tilskud kan kun ydes til arbejde, der er  

 færdiggjort senest den 30. juni 1987.
 Stk. 4.  Tilskud kan ikke udbetales senere end den 30.  

 september 1987.
 Stk. 5.  Bekendtgørelsen ophæves den 30. september 1987.
