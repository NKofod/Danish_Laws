Mellemste invalidepension tilkendt 40-årig ugift mand, der var dårligt  

 begavet og svært karakterneurotisk.
Han havde altid været meget ustabil  

 arbejdsmæssigt og havde nu været helt ude af arbejde i 9 år.
Der var gjort  

 flere forgæves revalideringsforsøg.
 MEDDELELSE OM AFGØRELSEN:
 En 40-årig ugift mand klagede over, at revaliderings- og pensionsnævnet  

 havde givet ham afslag på invalidepension.
Det var oplyst, at han var dårligt begavet og svært karakterneurotisk.
Han  

 havde kun undtagelsesvis været ansat mere end 1 måned noget sted.
De sidste 9  

 år havde han været helt ude af arbejde og havde levet af offentlig hjælp.
Der  

 var gjort flere revalideringsforsøg.
 Der var iøvrigt oplysninger om spiritusmisbrug samt tidligere  

 kriminalitet.
 Ankestyrelsen tilkendte pågældende mellemste invalidepension, idet man ved  

 afgørelsen lagde vægt på, at han, der nu var 40 år, var dårligt begavet og  

 svært karakterneurotisk, altid havde været arbejdsmæssigt meget ustabil og nu  

 havde været helt ude af arbejde i 9 år, samt på, at der var gjort flere  

 forgæves revalideringsforsøg.
