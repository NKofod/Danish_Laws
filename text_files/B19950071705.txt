I medfør af § 56, stk. 8, i udlændingeloven, jf. lovbekendtgørelse nr. 562 af 30. juni 1995, fastsættes efter forhandling med Flygtningenævnet:
Flygtningenævnet § 1.  Flygtningenævnet består af en formand og et af  

 indenrigsministeren fastsat antal næstformænd og andre medlemmer, jf. i  

 øvrigt udlændingelovens § 53, stk. 2 og 7. Formanden og næstformændene  

 drøfter løbende spørgsmål af betydning for nævnsarbejdet.
 Stk. 2.  De almindelige retningslinier for  

 Flygtningenævnets arbejde drøftes i nævnets koordinationsudvalg, jf. kapitel  

 2.
 Stk. 3.  Flygtningenævnet bistås af et sekretariat, jf.  

 kapitel 3.
 § 2.  Ved nævnets behandling af en sag medvirker  

 foruden formanden eller en af næstformændene 4 medlemmer, hvoraf 1 medlem  

 udpeges af indenrigsministeren, 1 medlem beskikkes efter indstilling fra  

 Dansk Flygtningehjælp, 1 medlem beskikkes efter indstilling fra Advokatrådet  

 og 1 medlem beskikkes efter indstilling fra udenrigsministeren, jf.  

 udlændingelovens § 53, stk. 2. Behandlingen er mundtlig, jf. dog lovens § 53,  

 stk. 4-5, og § 56, stk. 4.
 Stk. 2.  Afgørelsen af, om en sag skal behandles på  

 mundtligt eller skriftligt nævnsmøde, træffes ved visiteringen af sagerne,  

 jf. § 14.
§ 3.  Nævnet behandler klager over afgørelser, der er  

 truffet af Direktoratet for Udlændinge, i det omfang, det er bestemt i lovens  

 § 53 a.
Desuden behandler nævnet klager over direktoratets afgørelser om  

 udsendelse af en udlænding, der påberåber sig, at udsendelsen er i strid med  

 lovens § 31, såfremt udlændingen er indrejst i Danmark og har ansøgt om  

 opholdstilladelse inden den 19. oktober 1986. Endelig afgiver nævnet  

 udtalelser i medfør af lovens § 57, stk. 1.
 § 4.  Nævnets formand tilrettelægger med  

 sekretariatets bistand nævnets arbejde og fastlægger mødedagene.
 Stk. 2.  Formanden kan bemyndige en eller om nødvendigt  

 flere af næstformændene til fast eller ad hoc at træde i formandens sted, når  

 formanden er forhindret.
 § 5.  Formanden kan afvise en klage fra en person, som  

 ikke er part i sagen.
 Stk. 2.  Formanden kan endvidere afvise en klage, der  

 efter sin beskaffenhed ikke kan påkendes af nævnet.
 Stk. 3.  Formandens afgørelser efter stk. 1 og 2  

 fremlægges i koordinationsudvalget.
Flygtningenævnets koordinationsudvalg § 6.  Nævnets koordinationsudvalg sammensættes som  

 nævnt i udlændingelovens § 53, stk. 2, og består så vidt muligt af faste  

 medlemmer.
§ 7.  Koordinationsudvalget drøfter spørgsmål om  

 almindelige retningslinier for nævnets arbejde.
Udvalget behandler forhold af  

 generel betydning for nævnets arbejde, herunder navnlig spørgsmål:
§ 8.  Møder i koordinationsudvalget afholdes med  

 passende mellemrum.
Møder afholdes på formandens initiativ eller efter  

 begæring af et andet medlem af koordinationsudvalget.
Flygtningenævnets sekretariat § 9.  Indenrigsministeriet stiller sekretariatsbistand  

 til rådighed for nævnet.
 § 10.  Sekretariatet udarbejder med passende mellemrum  

 informationsbreve til nævnets medlemmer, organisationer, advokater og  

 myndigheder, som arbejder med asylsager, med henblik på orientering om sager  

 og problemstillinger, der er af aktuel betydning for arbejdet i  

 Flygtningenævnet.
 § 11.  Sekretariatet forestår den løbende ajourføring  

 og supplering af nævnets baggrundsoplysninger om de generelle forhold i de  

 lande, hvorfra Danmark modtager asylansøgere.
 § 12.  Sekretariatet bistår det enkelte nævn og det  

 enkelte nævns formand med undersøgelser af juridiske problemstillinger,  

 udarbejdelse af oversigter over praksis, udarbejdelse af beslutningsudkast,  

 udarbejdelse af høringstemaer og høringsskrivelser m.v.
Sagens forberedelse § 13.  Når en afgørelse er indbragt for nævnet, påser  

 sekretariatet, at Direktoratet for Udlændinge har fremsendt sagens akter til  

 nævnet med fuldstændige oplysninger om den påklagede afgørelse, en kort  

 redegørelse for de omstændigheder, der påberåbes, samt sagens bevisligheder.
 § 14.  Sekretariatet gennemgår sagerne og indstiller  

 til nævnets formand, om sagerne skal behandles på mundtligt eller skriftligt  

 nævnsmøde eller skal behandles af formanden eller en af næstformændene alene.  

 Nævnets formand kan bemyndige sekretariatet til at forestå visiteringen af  

 sagerne.
 § 15.  Sekretariatet sørger for advokatbeskikkelse i  

 de sager, hvor det af nævnet er fundet fornødent, og berammer sagerne til  

 nævnsmøde.
 Stk. 2.  Sekretariatet giver asylansøgeren mulighed for  

 inden for 10 dage efter modtagelsen af Direktoratet for Udlændinges  

 afgørelse, at fremkomme med sit ønske med hensyn til advokatbeskikkelse.
 Stk. 3.  Nævnet kan nægte at beskikke den advokat,  

 asylansøgeren ønsker beskikket, hvis det ud fra hensynet til sagens fremme  

 ikke kan anses for forsvarligt, at den pågældende advokat medvirker. Ønsker  

 asylansøgeren i stedet en anden advokat beskikket, skal nævnet beskikke den  

 pågældende, medmindre beskikkelse kan nægtes efter 1. pkt.
§ 16.  Asylansøgerens advokat bør i et skriftligt  

 indlæg kortfattet redegøre for de omstændigheder, som findes at være af  

 væsentlig betydning for nævnets behandling af sagen.
Indlægget bør endvidere  

 angive asylansøgerens påstand og anbringender.
Stk. 2.  Et skriftligt indlæg som nævnt i stk. 1  

 fremsendes til sekretariatet snarest muligt efter, at beskikkelse har fundet  

 sted, og senest 7 dage inden sagens behandling på et mundtligt nævnsmøde.
Der  

 kan ved honorering af den beskikkede advokats arbejde bortses fra et senere  

 fremkommet indlæg, jf. § 33.
§ 17.  Sekretariatet berammer det antal sager til det  

 enkelte nævnsmøde, som det under hensyntagen til sagernes hurtige fremme,  

 sagernes beskaffenhed og sagernes forsvarlige behandling er tidsmæssigt  

 muligt at behandle.
Sekretariatet berammer sager fra samme landegruppe til  

 samme mundtlige nævnsmøde, medmindre det strider mod sagernes fremme.
Sagens afgørelse § 18.  Nævnets møder er ikke offentlige.
 Stk. 2.  Formanden eller en af næstformændene leder  

 møderne.
§ 19.  Ved mundtlig behandling af sager har  

 asylansøgeren, dennes advokat og en repræsentant for Direktoratet for  

 Udlændinge lejlighed til at give møde i sagen.
Det enkelte nævns formand  

 underretter de mødende om, at det skriftlige materiale i sagen, herunder et  

 eventuelt advokatindlæg, samt baggrundsmaterialet forudsættes bekendt, og at  

 nævnets mundtlige behandling af sagen således vil vedrøre den fornødne  

 uddybning eller opklaring af sagens omstændigheder.
 Stk. 2.  Nævnet træffer bestemmelse om afhøring af  

 udlændingen og eventuelle vidner og om tilvejebringelse af andre bevismidler.  

 Formanden for det enkelte nævn kan som led i sin ledelse af nævnsmødet  

 afskære spørgsmål og mundtlige indlæg fra asylansøgeren, dennes advokat eller  

 Direktoratet for Udlændinges repræsentant, der vedrører eller henviser til  

 allerede kendte forhold eller forhold uden betydning for sagen.
 § 20.  Har en asylansøger meddelt, at denne ikke  

 ønsker at give personligt møde i sagen, gennemføres sagen på det foreliggende  

 grundlag med den beskikkede advokats medvirken.
§ 21.  Udebliver en asylansøger fra nævnsmødet uden  

 lovligt forfald, gennemføres sagen på det foreliggende grundlag med den  

 beskikkede advokats medvirken.
Har asylansøgeren lovligt forfald, udsættes  

 sagen.
Er en sag blevet behandlet i nævnet uden asylansøgerens medvirken, og  

 viser det sig efterfølgende, at asylansøgeren havde lovligt forfald,  

 genoptages sagen til fornyet, mundtlig behandling.
Stk. 2.  Indsendes en lægeerklæring, der efter nævnets  

 opfattelse dokumenterer, at asylansøgerens udeblivelse skyldes sygdom, der  

 forhindrer, at asylansøgeren giver møde, udsætter nævnet sagen.
Indsendes en  

 lægeerklæring, der dokumenterer, at udeblivelsen skyldes sygdom, der  

 forhindrede asylansøgeren i at give møde, efter at sagen er blevet behandlet  

 i nævnet uden asylansøgerens medvirken, genoptages sagen til fornyet mundtlig  

 behandling.
 § 22.  Forventes det forud for nævnsmødet, at en  

 asylansøger ikke vil give personligt møde i nævnet, kan det berammede møde  

 fastholdes, såfremt asylansøgeren er behørigt indkaldt eller selv bærer  

 ansvaret for ikke at være blevet bekendt med indkaldelsen.
Stk. 2.  Har asylansøgeren ikke modtaget indkaldelsen,  

 og er asylansøgeren ikke på anden måde blevet bekendt hermed, indkaldes  

 asylansøgeren på ny, såfremt dette er muligt.
I modsat fald udsættes sagen.
 Stk. 3.  Er sagen behandlet i nævnet, og konstateres det  

 efterfølgende, at asylansøgeren ikke bærer ansvaret for, at indkaldelsen ikke  

 er kommet til asylansøgerens kundskab, genoptages sagen.
 § 23.  Ved skriftlig behandling af sager træffer det  

 enkelte nævn på et møde beslutning i sagen på grundlag af det skriftlige  

 materiale, herunder indlæg fra asylansøgeren, dennes advokat og Direktoratet  

 for Udlændinge.
§ 24.  Under nævnets behandling af en sag kan  

 formanden eller det enkelte nævns formand beslutte, at der ikke kan  

 fremlægges dokumenter eller andre bevismidler, som kunne være fremlagt under  

 Direktoratet for Udlændinges behandling af sagen.
Under nævnets behandling af  

 en ansøgning om genoptagelse af en af nævnet truffet afgørelse, kan formanden  

 eller det enkelte nævns formand beslutte, at der ikke kan fremlægges  

 dokumenter eller andre bevismidler, som kunne være fremlagt under  

 direktoratets eller nævnets tidligere behandling af sagen.
§ 25.  Nævnets, herunder koordinationsudvalgets,  

 afgørelser træffes ved stemmeflerhed.
I tilfælde af stemmelighed skal det  

 resultat, der er gunstigst for den pågældende asylansøger, være gældende.
 Stk. 2.  Har et mindretal voteret for udsættelse af  

 sagens afgørelse, men skal der ifølge flertallets bestemmelse træffes  

 afgørelse af asylspørgsmålet, skal mindretallet deltage i afgørelsen.
§ 26.  Umiddelbart efter voteringens afslutning gøres  

 notat til sagen om resultatet af voteringen.
Et medlem kan kræve notatet  

 tilført en kort begrundelse for sit standpunkt.
§ 27.  En afgørelse om opholdstilladelse meddeles  

 snarest muligt efter voteringens afslutning asylansøgeren og dennes advokat.  

 Hvis afgørelsen ikke kan udleveres skriftligt under nævnsmødet, udfærdiges  

 denne snarest muligt efterfølgende.
Afgørelsen underskrives af formanden for  

 det enkelte nævn eller den, formanden bemyndiger hertil.
Afgørelsen sendes  

 til Direktoratet for Udlændinge, således at direktoratet kan fastsætte de  

 nærmere vilkår for tilladelsen.
Stk. 2.  En afgørelse om stadfæstelse af Direktoratet  

 for Udlændingens afgørelse, som er truffet på et mundtligt møde, udfærdiges  

 skriftligt efter voteringens afslutning, jf. dog stk. 3. Afgørelsen  

 underskrives af formanden for det enkelte nævn, hvorefter afgørelsen  

 forkyndes og udleveres til asylansøgeren, til dennes advokat og til  

 Direktoratet for Udlændinges repræsentant.
Hvis asylansøgeren ikke er til  

 stede, og afgørelsen pålægger asylansøgeren at udrejse af landet, sendes  

 afgørelsen i skriftlig form til politiet, med henblik på forkyndelse af  

 udrejsefristen og udlevering af afgørelsen.
Pålægger afgørelsen ikke  

 asylansøgeren at udrejse af landet, sendes afgørelsen i skriftlig form  

 direkte til asylansøgeren.
Stk. 3.  En afgørelse om stadfæstelse af Direktoratet  

 for Udlændinges afgørelse udfærdiges i tilfælde, hvor det viser sig  

 uhensigtsmæssigt at udarbejde afgørelsen skriftligt umiddelbart efter  

 voteringens afslutning, samt hvor sagen er behandlet skriftligt, snarest  

 muligt og underskrives af formanden for det enkelte nævn eller den, formanden  

 bemyndiger hertil.
Afgørelser, der pålægger asylansøgeren at udrejse af  

 landet, sendes i skriftlig form til politiet, med henblik på forkyndelse af  

 udrejsefristen og udlevering af afgørelsen til asylansøgeren, til  

 Direktoratet for Udlændinge, og, såfremt asylansøgeren har været bistået af  

 en advokat, tillige til advokaten.
Afgørelser, der ikke pålægger  

 asylansøgeren at udrejse af landet, sendes i skriftlig form til asylansøgeren  

 eller, såfremt denne har været bistået af en advokat, til advokaten samt til  

 Direktoratet for Udlændinge.
 § 28.  Udsættes behandlingen af en sag, eller skal det  

 enkelte nævn træffe afgørelse i et genoptagelsesspørgsmål, træffer nævnet i  

 almindelighed afgørelse ved skriftlig votering uden afholdelse af et  

 nævnsmøde.
Stk. 2.  Skal en sag afgøres ved skriftlig votering,  

 afgiver andre medlemmer end nævnets formand og næstformænd vota i sagen inden  

 en af sekretariatet fastsat frist, der normalt ikke overstiger 7 dage.  

 Overskrides fristen, bringer sekretariatet sagen i erindring.
Der kan efter  

 høring af medlemmet om årsagen og efter forelæggelse for nævnets formand ske  

 indberetning om alvorlige fristoverskridelser til Indenrigsministeriet.
§ 29.  Formanden for det enkelte nævn tager stilling  

 til spørgsmål om genoptagelse af behandlingen af en asylsag, når der efter  

 indholdet af genoptagelsesbegæringen ikke er grundlag for at antage, at  

 nævnet vil ændre sin afgørelse.
Formanden for det enkelte nævn kan endvidere  

 afgøre sager, hvor betingelserne for at opnå asyl åbenbart må anses for at  

 være opfyldt.
I andre tilfælde, herunder i tilfælde hvor en sag genoptages,  

 tager det nævn, der har afgjort sagen, stilling ved skriftlig votering, jf. §  

 28. Formanden for det enkelte nævn kan bestemme, at nævnet tager stilling  

 under et møde ved mundtlig votering.
§ 30.  Anmoder Folketingets Ombudsmand om en udtalelse  

 i en konkret sag, udarbejder det enkelte nævns formand udkast til udtalelse  

 på det pågældende nævns vegne.
Udtalelsen underskrives af formanden for  

 Flygtningenævnet.
 Stk. 2.  Er der ikke ved indbringelsen for ombudsmanden  

 anført nye oplysninger, eller er indbringelsen i øvrigt grundløs, afgiver  

 formanden for Flygtningenævnet udtalelse på det enkelte nævns vegne.
 § 31.  Har et medlem, der tidligere har deltaget i  

 behandlingen af sagen, forfald, kan Indenrigsministeriet i særlige tilfælde  

 udpege eller beskikke et andet medlem, der træder i det pågældende medlems  

 sted under sagens fortsatte behandling, jf. udlændingelovens § 53, stk. 8.
Stk. 2.  Sekretariatet afgiver efter forelæggelse for  

 nævnets formand indstilling til Indenrigsministeriet om udpegning eller  

 beskikkelse af et andet medlem.
Der tages navnlig hensyn til, om  

 retssikkerhedsmæssige hensyn er til hinder herfor.
Sager, hvori der er  

 troværdighedsproblemer, eller hvor asylansøgerens personlige fremmøde i  

 nævnet er af betydning for afgørelsen af sagen, behandles på et nyt mundtligt  

 nævnsmøde.
Forskellige bestemmelser § 32.  Formandskabet afgiver beretning om nævnets  

 virksomhed til indenrigsministeren.
Beretningen offentliggøres.
 § 33.  Formanden eller den, formanden bemyndiger  

 hertil, fastsætter salær og godtgørelse for udlæg til den beskikkede advokat  

 i sager, der har været behandlet af nævnet.
 § 34.  Bekendtgørelsen træder i kraft den 15.  

 september 1995.
 Stk. 2.  Samtidig ophæves Justitsministeriets  

 bekendtgørelse nr. 486 af 29. juni 1987 om forretningsorden for  

 Flygtningenævnet.
 Stk. 3.  § 24 finder anvendelse i sager, hvor  

 asylansøgeren har indgivet ansøgning om asyl efter den 31. august 1995, jf. §  

 3 i Indenrigsministeriets bekendtgørelse nr. 682 af 17. august 1995 om  

 ikrafttræden af visse bestemmelser i lov nr. 382 af 14. juni 1995 om ændring  

 af udlændingeloven.
