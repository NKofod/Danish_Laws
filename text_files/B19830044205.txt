 I medfør af § 30 i lov nr. 212 af 23. maj 1979 om kemiske stoffer og  

 produkter og under henvisning til Rådets direktiv af 22. november 1982 om  

 anden ændring (benzen) af direktiv 76/ 769/ EØF om indbyrdes tilnærmelser af  

 medlemsstaternes administrativt eller ved lov fastsatte bestemmelser om  

 begrænsninger i markedsføring og anvendelse af visse farlige stoffer og  

 præparater fastsættes:
§ 1 I bekendtgørelse nr. 349 af 16. juni 1977 om anvendelse af gifte og  

 sundhedsfarlige stoffer til specielt angivne formål, senest ændret ved  

 bekendtgørelse nr. 106 af 21. marts 1980, foretages følgende ændringer:
 1. I § 6, indsættes som nyt stk. 2:
 »Stk. 2.  Fremstilling og import af legetøj,  

 herunder modelbyggesæt, eller dele heraf er forbudt, såfremt indholdet af  

 benzen i fri form overstiger 0,0005 vægtprocent af legetøjet, eller af delen  

 heraf«.
§ 2 Bekendtgørelsen træder i kraft den 1. november 1983.
