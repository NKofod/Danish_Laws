(Ændring af lønbestemmelsen) (Friskoleloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om friskoler og private grundskoler m.v., jf. lovbekendtgørelse nr.  

 70 af 15. februar 1993, foretages følgende ændringer:
 1. I § 5, stk. 2, indsættes som 2. pkt.:
»Undervisningsministeren kan i særlige tilfælde fravige dette  

 krav.« 2. § 7, stk. 1, 1. pkt., affattes således:
»For ledere, lærere og børnehaveklasseledere skal løn- og  

 ansættelsesvilkår følge de af finansministeren aftalte eller fastsatte  

 bestemmelser.« 3. I § 29, 2. pkt., ændres »§ 40, stk. 2,» til:  

 »§ 49, stk. 2,».
§ 2 Loven træder i kraft den 1. august 1994.
Givet på Christiansborg Slot, den 21.  

 marts 1994 Under Vor Kongelige Hånd og Segl MARGRETHE R.
