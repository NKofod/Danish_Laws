Tilføjelse til betænkning afgivet  

 af Boligudvalget den 31. maj 2001 Tilføjelse til betænkning over Forslag til folketingsbeslutning om bedre  

 vilkår for selvejende ældreboliginstitutioner og selvejende  

 plejecentre [af Flemming Kofod-Svendsen (KRF) m.fl.] 1. Ændringsforslag I udvalgets betænkning over beslutningsforslaget  

 stillede Enhedslistens medlem af udvalget 1 ændringsforslag, som ikke  

 var til afstemning, inden andenbehandlingen blev afbrudt.
Dette  

 ændringsforslag er opretholdt.
Endvidere har Enhedslistens medlem af  

 udvalget stillet yderligere 1 ændringsforslag i tilføjelsen til  

 betænkningen, og Kristeligt Folkepartis medlem af udvalget har stillet  

 1 ændringsforslag i tilføjelsen til betænkningen.
2. Udvalgsarbejdet Beslutningsforslaget blev fremsat den 14. december 2000 og  

 var til 1. behandling den 2. februar 2001. Beslutningsforslaget blev efter 1.  

 behandling henvist til behandling i Boligudvalget.
Udvalget afgav  

 betænkning den 8. maj 2001. Beslutningsforslaget var til 2. behandling  

 den 17. maj 2001. Andenbehandlingen blev afbrudt, og beslutningsforslaget  

 blev henvist til fornyet udvalgsbehandling.
Møder Udvalget har, efter at beslutningsforslaget blev henvist  

 til fornyet udvalgsbehandling, behandlet det i 3 møder.
Spørgsmål Udvalget har, efter at 2. behandling blev afbrudt, stillet  

 24 spørgsmål til by- og boligministeren og 2  

 spørgsmål til socialministeren til skriftlig besvarelse, som  

 disse har besvaret. 8 af udvalgets spørgsmål og by- og  

 boligministerens svar herpå er optrykt som bilag 2 i tilføjelsen  

 til betænkningen.  1 af udvalgets spørgsmål og  

 socialministerens svar herpå er optrykt som bilag 3 i  

 tilføjelsen til betænkningen.
3. Indstillinger og politiske bemærkninger Et flertal i udvalget (V, KF, DF, CD, EL, KRF og  

 Kirsten Jacobsen (UP)) indstiller beslutningsforslaget til vedtagelse  

 med de stillede ændringsforslag.
 Venstres, Det Konservative Folkepartis, Dansk Folkepartis,  

 Centrum-Demokraternes og Kristeligt Folkepartis medlemmer af udvalget samt  

 Kirsten Jacobsen (UP) lægger derudover til grund, at kommunen og den  

 institution, der forestår pleje- og omsorgsdelen og ejer  

 servicearealerne, kan indgå driftsoverenskomst om service, omsorg og  

 pleje, som angivet af by- og boligministeren i svar på  

 spørgsmål 1, side 3.
Efter reglerne som angivet af by- og boligministeren i  

 svar på spørgsmål 1 skal boligdelen holdes  

 økonomisk, juridisk og matrikulært adskilt fra servicearealerne  

 og pleje- og omsorgsdelen.
Boligdelen kan drives af en selvejende almen  

 ældreboliginstitution   i en del tilfælde oprettet på  

 initiativ af en tidligere plejehjemsbestyrelse, men med en ny bestyrelse,  

 hvor beboerne har flertal.
Servicearealerne kan ejes af en selvejende  

 institution   i en del tilfælde en institution, der tidligere drev  

 plejeboligerne som plejehjem.
Da den gamle plejehjemsinstitution kunne  

 indgå driftsoverenskomst vedrørende omsorg og pleje, må  

 institutionen stadig kunne det.
 Disse partier og Kirsten Jacobsen (UP) lægger  

 endvidere til grund, at plejeboligerne er omfattet af kravene i vejledning om  

 »Indretning af ældreboliger for fysisk plejekrævende m.fl.«  

 (1997), jf. by- og boligministerens svar på spørgsmål  

 19.
 Et mindretal i udvalget (S og RV) indstiller  

 beslutningsforslaget til forkastelse og stemmer imod de stillede  

 ændringsforslag.
Et andet mindretal i udvalget (SF) indstiller  

 beslutningsforslaget til forkastelse.
Mindretallet stemmer hverken for  

 eller imod de stillede ændringsforslag.
Socialdemokratiets, Socialistisk Folkepartis og Det  

 Radikale Venstres medlemmer af udvalget er enige i målsætningen  

 om flere ældreboliger og plejehjem samt valgmuligheder for vore  

 ældre medborgere, men dette beslutningsforslag rejser flere problemer,  

 end det løser.
Beslutningsforslaget vil efter disse partiers vurdering  

 betyde:
For det første, at incitamentstrukturen for kommunerne  

 skævvrides.
Det vil være billigere for kommunerne at vælge  

 selvejende institutioner som bygherrer.
For det andet, at én bygherretype, nemlig de selvejende  

 institutioner, favoriseres på bekostning af de almene  

 boligorganisationer og kommuner/amter.
Forskellige bygherrer skal så  

 vidt muligt have samme vilkår.
For det tredje, at en række utidssvarende plejehjem, som  

 kommunerne ikke finder det værd at ombygge, bliver favorable at  

 ombygge, fordi staten betaler.
Det er en uhensigtsmæssig anvendelse af  

 offentlige midler.
Det risikeres, at ældre og utidssvarende plejehjem,  

 der under andre vilkår ville have været erstattet med nye og  

 tidssvarende, fastholdes med det resultat til følge, at  

 arbejdsvilkårene for de ansatte forringes.
 For det fjerde, at finansieringsreglerne igen bliver mere  

 komplicerede.
SF bemærker endvidere, at man som nævnt er  

 enig i, at der er brug for flere ældreboliger og valgmuligheder for  

 vore ældre medborgere, men at dette beslutningsforslag imidlertid  

 handler om, hvorledes man skal sikre det samlede udbud af omsorg og pleje til  

 de ældre.
Det er i dag kommunernes ansvar at sikre dette samlede udbud,  

 og det indebærer betydelig mere end plejeboliger.
I mange kommuner  

 arbejder man med integrerede løsninger, hvor man kombinerer  

 plejeboliger med andre ydelser som f.eks. daghjem, aflastningspladser, cafeer  

 og hjemmehjælp   også med en blanding af kommunale og selvejende  

 institutioner.
En god samlet ældrepleje forudsætter, at  

 kommunerne kan varetage denne overordnede opgave.
Det kræver, at  

 kommunerne har ansvaret for, hvorledes man investerer offentlige midler i den  

 samlede ældrepleje.
Man kan ikke overføre friskolemodellen til  

 plejehjem, idet opgaven omfatter den samlede pleje og ikke kun plejehjem.
Med  

 dette beslutningsforslag svækker man kommunernes mulighed for at sikre,  

 at denne opgave bliver løst, hvilket kan medføre en  

 svækkelse af den samlede indsats.
De stillede ændringsforslag om,  

 at de selvejende institutioner skal fungere på nonprofitbasis, og om de  

 begrænsede krav om driftsoverenskomst løser ikke dette problem.  

 Endvidere rejser beslutningsforslaget samlet set flere problemer, end det  

 løser.
 SF finder derfor, at man bedst kan fremme såvel  

 udbygning som ombygning af plejeboliger ved, at staten overtager  

 finansieringen af grundkapitalen og dermed aflaster kommunerne for udgifterne  

   og det forudsættes med dette forslag, at kommunerne fortsat har det  

 overordnede ansvar for den samlede pleje og omsorg.
 Demokratisk Folkeparti var på tidspunktet for  

 tilføjelsen til betænknings afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
En oversigt over Folketingets sammensætning er  

 optrykt i tilføjelse til betænkning.
Der gøres  

 opmærksom på, at et flertal eller et mindretal i udvalget ikke  

 altid vil afspejle et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til teksten Af	et mindretal (KRF), tiltrådt af et flertal (V,  

 KF, DF, CD, EL og Kirsten Jacobsen (UP)):
 2) I 1. pkt. ændres ordene »udgangen af  

 indeværende folketingsår« til: »den 1. november 2001«.
[Ændring af tidspunkt for fremsættelse af  

 lovforslag] Af	et mindretal (EL), tiltrådt af et flertal (V,  

 KF, DF, CD, KRF og Kirsten Jacobsen (UP)):
 3) Efter litra B indsættes som nye afsnit:
»Ydelse af støtte efter såvel A som B til  

 nybyggeri og til ombygning, som medfører, at antallet af plejeboliger  

 i plejecentret forøges, er betinget af, at kommunen indgår  

 driftsoverenskomst med den selvejende institution som bygningsejer om, at den  

 selvejende institution kan stå for bygningsdriften.
Denne betingelse  

 omfatter således ikke ombygning af utidssvarende plejehjemspladser og  

 tilbygning af pladser/boliger svarende til dem, der nedlægges i  

 plejecentret i forbindelse med renovering/ombygning.
 Kommunen og den selvejende institution, der ejer de almene  

 plejeboliger, kan for såvel A som B ikke indgå driftsoverenskomst  

 om pleje og omsorg.
 I forbindelse med nybyggeri og i forbindelse med  

 ombygning, som medfører, at antallet af plejeboliger i plejecentret  

 forøges, har kommunalbestyrelsen efter såvel A som B  

 anvisningsretten til boligerne i den selvejende institution, medmindre andet  

 aftales i driftsoverenskomsten mellem kommunen og den selvejende  

 institution.
De for almene boliger gældende regler om kommunalt  

 tilsyn og kontrol med opførelsen/ombyg-ningen og driften skal  

 gælde for såvel A som B.« [Driftsoverenskomst, anvisningsret, tilsyn og kontrol] Bemærkninger Til nr. 2 Med henblik på at sikre, at regeringen har  

 tilstrækkelig tid til rådighed til udarbejdelsen af et lovforslag  

 i forlængelse af beslutningsforslagets vedtagelse, foreslås det,  

 at det tidspunkt, hvor regeringen senest skal have fremsat sit lovforslag,  

 ændres til den 1. november 2001.
Til nr. 3 Med ændringsforslaget præciseres det, at en  

 betingelse for at yde støtte efter såvel A som B til nybyggeri  

 og til ombygning, som medfører, at antallet af plejeboliger i  

 plejecentret forøges, er, at kommunen indgår driftsoverenskomst  

 om bygningsdriften med den selvejende institution, der ejer bygningen.
Ændringsforslaget følger de gældende  

 regler for selvejende almene institutioners og boligorganisationers lovlige  

 sideaktiviteter.
Endvidere præciseres det, at der ikke kan indgås  

 driftsoverenskomst om pleje og omsorg med den selvejende institution, der  

 ejer boligdelen.
Dette skyldes, at der ellers vil kunne ske en sammenblanding  

 af institutionens indtægter og udgifter vedrørende lejeforholdet  

 og plejen og omsorgen.
Der vil som følge af manglende vandtætte  

 skotter mellem indtægter og udgifter vedrørende lejeforholdet og  

 indtægter og udgifter vedrørende plejen/omsorgen være  

 risiko for, at udgifter vedrørende plejen og omsorgen  

 påføres lejen.
Dette vil endvidere kunne medføre  

 øgede udgifter til boligstøtte.
Dertil kommer, at de selvejende  

 institutioner vil opnå en konkurrencefordel i forhold til  

 ustøttede private firmaer, der udbyder pleje og omsorg til  

 ældre.
 Derudover præciseres det med  

 ændringsforslaget, at kommunalbestyrelsen i forbindelse med nybyggeri  

 eller ombygning, som medfører, at antallet af plejeboliger i  

 plejecentret forøges, som udgangspunkt har anvisningsretten til  

 boligerne i lighed med de gældende regler, medmindre andet er  

 aftalt.
Endvidere præciseres det, at de gældende  

 regler om kommunalt tilsyn med driften også skal omfatte de her  

 omhandlede selvejende institutioner.
Det lægges således til  

 grund, at de omhandlede plejecentre er omfattet af tilsynet med indsatsen  

 over for de ældre, jf. det den 29. maj 2001 vedtagne lovforslag nr.
L  

 192 om ændring af lov om social service, lov om retssikkerhed og  

 administration på det sociale område og lov om  

 embedslægeinstitutioner m.v. samt det af by- og boligministeren  

 anførte i besvarelsen af spørgsmål 17. Kommunen vil  

 således have de samme muligheder for at gribe ind over for  

 plejecentrene, hvis pleje/omsorg svigtes, som kommunen i øvrigt har  

 efter den under Socialministeriet hørende lovgivning.
 Det forudsættes endvidere, at de gældende  

 regler om beboerdemokrati også skal omfatte de her omhandlede  

 selvejende institutioner.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 76 Bilagsnr.
Titel 5 Betænkning afgivet den 8. maj 2001 6 Spm. 1 om teknisk bistand til ændringsforslag vedrørende  

 driftsoverenskomst i forbindelse med nyt byggeri, til by- og boligministeren 7 Spm. 2 om øget selvbestemmelse, hvis beboerne yder en større  

 andel af finansieringen, til by- og boligministeren Spm. 3 om den kommunale andel af finansieringen af selvejende  

 institutioner, til by- og boligministeren Spm. 4 om konsekvenser af ændringsforslaget vedrørende  

 underretningspligt, til by- og boligministeren 8 Spm. 5 om tilsyn med ældreboliginstitutioner og selvejende  

 plejecen- tre, til socialministeren 9 Spm. 6 om de økonomiske konsekvenser af litra A og litra B for stat  

 og kommuner, til by- og boligministeren Spm. 7 om de administrative konsekvenser af litra A og litra B, til by- og  

 boligministeren Spm. 8 om konsekvenserne af momsafløftningen, til by- og  

 boligministeren Spm. 9 om ombygning af plejehjem ejet af selvejende institutioner, til by-  

 og boligministeren spm. 10 om krav om driftsoverenskomst, til by- og boligministeren Spm. 11 om kommunernes planlægning af ombygning og nybyggeri af  

 boliger til ældre, til by- og boligministeren Spm. 12 om kommunernes tilsyn og kontrol med de offentlige midler til  

 selvejende institutioner, til by- og boligministeren Spm. 13 om incitamentstrukturen for kommunerne, til by- og boligministeren Spm. 14 om almene boliger, til by- og boligministeren Spm. 15 om kommunernes muligheder for anvisning af boliger til de svageste  

 ældre, til by- og boligministeren Spm. 16 om decentraliseringen af tilsagnsgivningen til støttede  

 boliger til ældre, til by- og boligministeren Spm. 17 om driften af plejen på selvejende institutioner, til by- og  

 boligministeren Spm. 18 om udviklingen i antallet af boliger, der er målrettet mod  

 svage ældre, til by- og boligministeren Spm. 19 om den økonomiske balance mellem renovering og nybyggeri,  

 til by- og boligministeren 10 1. udkast til tilføjelse til betænkning 11 Svar på spm. 18 om udviklingen i antallet af boliger, der er  

 målrettet mod svage ældre, fra by- og boligministeren 12 Svar på spm. 8 om konsekvenserne af momsafløftningen, fra by-  

 og boligministeren 13 Svar på spm. 1 om teknisk bistand til ændringsforslag  

 vedrørende driftsoverenskomst i forbindelse med nyt byggeri, fra by-  

 og boligministeren 14 Svar på spm. 5 om tilsyn med ældreboliginstitutioner og  

 selvejende plejecentre, fra socialministeren 15 Svar på spm. 6 om de økonomiske konsekvenser af litra A og  

 litra B for stat og kommuner, fra by- og boligministeren 16 Svar på spm. 4 om konsekvenser af ændringsforslaget  

 vedrørende underretningspligt, fra by- og boligministeren 17 Svar på spm. 17 om driften af plejen på selvejende  

 institutioner, fra by- og boligministeren 18 Svar på spm. 9 om ombygning af plejehjem ejet af selvejende  

 institutioner, fra by- og boligministeren Svar på spm. 10 om krav om driftsoverenskomst, fra by- og  

 boligministeren Svar på spm. 11 om kommunernes planlægning af ombygning og  

 nybyggeri af boliger til ældre, fra by- og boligministeren 19 Svar på spm. 12 om kommunernes tilsyn og kontrol med de offentlige  

 midler til selvejende institutioner, fra by- og boligministeren Svar på spm. 13 om incitamentstrukturen for kommunerne, fra by- og  

 boligministeren 20 Svar på spm. 7 om de administrative konsekvenser af litra A og litra  

 B, fra by- og boligministeren 21 Svar på spm. 14 om almene boliger, fra by- og boligministeren Svar på spm. 15 om kommunernes muligheder for anvisning af boliger  

 til de svageste ældre, fra by- og boligministeren Svar på spm. 16 om decentraliseringen af tilsagnsgivningen til  

 støttede boliger til ældre, fra by- og boligministeren 22 2. udkast til tilføjelse til betænkning 23 Svar på spm. 2 om øget selvbestemmelse, hvis beboerne yder en  

 større andel af finansieringen, fra by- og boligministeren Svar på spm. 3 om den kommunale andel af finansieringen af  

 selvejende institutioner, fra by- og boligministeren 24 Svar på spm. 19 om den økonomiske balance mellem renovering  

 og nybyggeri, fra by- og boligministeren 25 3. udkast til tilføjelse til betænkning 26 Spm. 20 om de økonomiske konsekvenser ved ændringsforslag nr.  

 3, til by- og boligministeren Spm. 21 om antallet af nuværende selvejende plejehjem, til by- og  

 boligministeren Spm. 22 om ophævelse af driftsoverenskomster ved ombygning af  

 nuværende selvejende plejehjem, til by- og boligministeren Spm. 23 om kommunal anvisningsret ved ombygning, til by- og  

 boligministeren Spm. 24 om regler for tilsyn og kontrol, til by- og boligministeren Spm. 25 om krav om modtagelse af plejekrævende ældre, til by-  

 og boligministeren 27 Spm. 26 om reglerne for tilsyn med selvejende plejehjem, til  

 socialministeren 28 Svar på spm. 25 om krav om modtagelse af plejekrævende  

 ældre, fra by- og boligministeren 29 Svar på spm. 20 om de økonomiske konsekvenser ved  

 ændringsforslag nr. 3, fra by- og boligministeren 30 Svar på spm. 22 om ophævelse af driftsoverenskomster ved  

 ombygning af nuværende selvejende plejehjem, fra by- og  

 boligministeren 31 Svar på spm. 21 om antallet af nuværende selvejende plejehjem,  

 fra by- og boligministeren 32 Svar på spm. 24 om regler for tilsyn og kontrol, fra by- og  

 boligministeren 33 Svar på spm. 23 om kommunal anvisningsret ved ombygning, fra by- og  

 boligministeren 34 Svar på spm. 26 om reglerne for tilsyn med selvejende plejehjem, fra  

 socialministeren Bilag 2 8 af udvalgets spørgsmål og by- og  

 boligministerens svar herpå Spørgsmål 1, 17, 19 og 24 og svarene  

 herpå er optrykt efter ønske fra V, KF, DF, CD, KRF og Kirsten  

 Jacobsen (UP).
 Spørgsmål 4, 6, 20 og 23 og svarene  

 herpå er optrykt efter ønske fra S, SF og RV.
 Spørgsmål 1:
 Ministeren bedes yde teknisk bistand til et  

 ændringsforslag, der giver kommunerne adgang til, som en  

 forudsætning for godkendelse af nyt byggeri efter beslutningsforslaget,  

 at kunne stille krav om driftsoverenskomst med de pågældende  

 selvejende institutioner.
 Svar:
 Ændringsforslag til såvel model A som model B:
Til teksten 1) Efter litra B indsættes som nyt afsnit:
»Det er en betingelse for ydelse af støtte efter  

 såvel A som B, at kommunen indgår driftsoverenskomst med den  

 selvejende institution som bygningsejer om, at den selvejende institution kan  

 stå for bygningsdriften.
Kommunen og den selvejende institution, der er  

 bygningsejer, kan ikke indgå driftsoverenskomst om pleje og  

 omsorg.« 2) Efter litra B indsættes som nyt afsnit:
»Kommunalbestyrelsen har efter såvel A som B  

 anvisningsretten til boligerne i den selvejende institution, medmindre andet  

 aftales i driftsoverenskomsten mellem kommunen og den selvejende  

 institution.« 3) Efter litra B indsættes som nyt afsnit:
»De for almene boliger gældende regler om kommunalt  

 tilsyn og kontrol med opførelsen/ombygningen og driften skal  

 gælde efter såvel A som B.« Bemærkninger Til nr. 1 Med ændringsforslaget præciseres det, at en  

 betingelse for at yde støtte efter såvel A som B er, at kommunen  

 indgår driftsoverenskomst om bygningsdriften med den selvejende  

 institution, der ejer bygningen.
Ændringsforslaget følger de gældende  

 regler for selvejende almene institutioners og boligorganisationers lovlige  

 sideaktiviteter.
Endvidere præciseres det, at der ikke kan indgås  

 driftsoverenskomst om pleje og omsorg med den selvejende institution, der  

 ejer bygningen.
Dette skyldes, at der ellers vil kunne ske en sammenblanding  

 af institutionens indtægter og udgifter vedrørende lejeforholdet  

 og plejen og omsorgen.
Der vil som følge af manglende vandtætte  

 skotter mellem indtægter og udgifter vedrørende lejeforholdet og  

 indtægter og udgifter vedrørende plejen/omsorgen være  

 risiko for, at udgifter vedrørende plejen og omsorgen  

 påføres lejen.
Dette vil endvidere kunne medføre  

 øgede udgifter til boligstøtte.
Dertil kommer, at de selvejende  

 institutioner vil opnå en konkurrencefordel i forhold til  

 ustøttede private firmaer, der udbyder pleje og omsorg til  

 ældre.
Til nr. 2 Med ændringsforslaget præciseres, at det er  

 kommunalbestyrelsen, der som udgangspunkt har anvisningsretten til boligerne  

 i lighed med de gældende regler.
Til nr. 3 Med ændringsforslaget præciseres, at de  

 gældende regler om kommunalt tilsyn med driften også skal omfatte  

 de her omhandlede selvejende institutioner.
Det forudsættes, at de  

 gældende regler om beboerdemokrati også skal omfatte de her  

 omhandlede selvejende institutioner.
Generelle bemærkninger Jeg finder anledning til at knytte en række  

 bemærkninger til forudsætningerne for de konkrete forslag til  

 ændringer af beslutningsforslaget:
Jeg har forudsat, at der ikke skal etableres et helt nyt  

 støttesystem uden for almenboligloven, som skal give mulighed for  

 støtte til de her omhandlede selvejende institutioner.
Det  

 forudsættes i ændringsforslaget, at de her omhandlede selvejende  

 institutioner følger de eksisterende regler for selvejende  

almene institutioner.
Det forudsættes således, at der ikke  

 med beslutningsforslaget ønskes et brud med den forenkling og  

 harmonisering af regelsættet, der fandt sted med en ændring af  

 almenboligloven pr. 1. januar 1997, hvorefter der blev indført  

 én støttet lejeboligtype, den almene bolig.
 Det fremgår ikke af beslutningsforslaget, hvilke  

 regler der skal gælde for driften af de af beslutningsforslaget  

 omfattede boliger.  Jeg forudsætter derfor, jf. også nedenfor, at  

 de her omhandlede selvejende institutioner følger de eksisterende  

 regler for selvejende almene institutioner.
 Til problemstillingen om driftsoverenskomster kan jeg  

 oplyse følgende:
 Ad forslagets model A:
 Det fremsatte beslutningsforslag forudsætter  

 allerede, at den selvejende institution har driftsoverenskomst med kommunen.  

 Det fremgår imidlertid ikke klart af forslaget, hvad der kan  

 indgås aftale/driftsoverenskomst om.
Efter de gældende regler kan kommunen indgå  

 aftale/ driftsoverenskomst med den selvejende almene institution, der er  

 bygningsejer, om, at institutionen skal stå for bygningsdriften.
Der er  

 heller intet til hinder for, at kommunen og den selvejende almene institution  

 kan aftale, at kommunen har anvisningsretten til boligerne.
Dette er  

 udgangspunktet i almenboligloven.
Derimod kan kommunen ikke indgå  

 aftale/driftsoverenskomst med den selvejende almene institution, der er  

 bygningsejer, om, at institutionen skal yde pleje og omsorg til lejerne i  

 institutionen.
Dette er i strid med reglerne om den virksomhed, som almene  

 selvejende institutioner og boligorganisationer lovligt kan udøve.
Almene selvejende institutioners (og boligorganisationers)  

 lovlige aktiviteter er opdelt i hovedformålet (kernevirksomhed) og  

 sideaktiviteterne.
Hovedformålet er at opføre og drive  

 offentligt støttede boliger.
Lovlige sideaktiviteter er opregnet i en  

 positivliste i bekendtgørelsen om sideaktiviteter.
Lovlige  

 sideaktiviteter er aktiviteter, som har en naturlig tilknytning til boligerne  

 og administrationen af disse.
Aktiviteter, der ikke udtrykkeligt  

 fremgår af positivlisten, må ikke udføres.
Der ligger  

 flere hensyn bag reglerne, bl.a. en beskyttelse af lejernes penge.
Der  

 må ikke være risiko for, at midler, der direkte eller indirekte  

 stammer fra lejerne   eller fra offentlige midler   går tabt.
Dertil  

 kommer konkurrencehensynet.
Der må ikke ske konkurrenceforvridning i  

 forhold til private ustøttede virksomheder.
 Jeg har ved udformningen af det tekniske  

 ændringsforslag lagt til grund, at det ikke er hensigten, at  

 ændre reglerne om selvejende almene institutioners lovlige  

 virksomhed.
 Hvis kommunen ikke selv ønsker at stå for  

 plejen af og omsorgen for lejerne, kan kommunen indgå  

 aftale/driftsoverenskomst med en selvejende institution, der ikke er  

 bygningsejer, eller andre herom.
 Ad forslagets model B:
Forslagets model B lægger for mig at se op til en  

 central støttetildeling.
Jeg har ved udformningen af  

 ændringsforslaget lagt til grund, at den eksisterende, decentrale model  

 med kommunale støttetilsagn til projekter af denne karakter skal  

 opretholdes og dermed omfatte de her omhandlede selvejende institutioner, der  

 samtidig er ejere af bygningen.
Hvis den selvejende institution, der er en bygningsejer,  

 som ikke er omfattet af almenboligloven, skal kunne yde pleje og omsorg, vil  

 det være nødvendigt at indføre regler, der søger  

 at minimere risikoen for, at der ikke sker en sammenblanding af  

 indtægter og udgifter vedrørende lejefastsættelsen med  

 indtægter og udgifter vedrørende plejen og omsorgen.
Dette vil  

 ikke mindst af hensyn til risikoen for de afledede virkninger på  

 boligstøtten gøre det nødvendigt at etablere et nyt,  

 meget detaljeret regelsæt.
 Hvis den selvejende institution derimod er omfattet af  

 almenboligloven, forudsættes det som nævnt, at reglerne om  

 sideaktiviteter ikke ønskes ændret ved ændringsforslaget.  

 Det betyder efter de gældende regler, at den selvejende institution,  

 der er ejer af  bygningen, ikke selv kan forestå omsorg og pleje.  

 Ønskes denne retstilstand ændret, kræver det som  

 nævnt en ændring af reglerne om sideaktiviteter.
En vedtagelse af model B vil gøre det  

  nødvendigt at fastsætte regler, der søger at sikre, at  

 lejernes huslejebetaling går til de udgifter, lejen er bestemt for,  

 nemlig drift og vedligeholdelse m.v. af ejendommen.
I modsat fald vil der ske  

 en sammenblanding af institutionens indtægter og udgifter  

 vedrørende lejeforholdet og plejen/omsorgen.
 En lempelse af sideaktivitetsreglerne alene for de  

 selvejende institutioner vil favorisere disse i forhold til de almene  

 selvejende institutioner og boligorganisationer, ligesom de selvejende  

 institutioner vil opnå en konkurrencefordel i forhold til  

 ustøttede private firmaer, der udbyder pleje og omsorg til  

 ældre.
 Jeg har endvidere ved udformningen af  

 ændringsforslaget lagt til grund, at de gældende regler om  

 kommunalt tilsyn med driften også skal omfatte de her omhandlede  

 selvejende institutioner.
 Endelig forudsætter jeg i ændringsforslaget,  

 at de gældende regler om beboerdemokrati også skal omfatte de her  

 omhandlede selvejende institutioner.
 Generelt om anvisningsretten:
Efter de gældende regler har kommunen  

 anvisningsretten.
Kommunen kan dog overlade anvisningsretten til  

 bygningsejeren, her den selvejende institution.
Bygningsejeren er forpligtet  

 til at anvise efter samme retningslinjer (behovsbedømmelse) som  

 kommunen.
Kommunen fører tilsyn med, at dette sker.
Det er yderst  

 sjældent, at kommunen overlader anvisningsretten til  

 bygningsejeren.
 Baggrunden for, at kommunen har anvisningsretten, er, at  

 kommunen ud fra en behovsbedømmelse kan sikre, at de personer, der  

 samlet set har størst behov, får boligerne anvist.
 Efter beslutningsforslagets model B har den selvejende  

 institution anvisningsretten til boligerne.
Det vil ikke være muligt at sikre en lige behandling  

 af kommunens borgere,med mindre kommunen som efter de gældende regler  

 får adgang til at påse den anvisning, den selvejende institution  

 udøver.
Det skal ske efter en behovsbedømmelse, der sikrer, at  

 den person, der samlet set har størst behov, får anvist boligen.
Jeg skal ikke undlade at bemærke, at det vil  

 være en særpræget situation, hvis kommunen indgår  

 driftsoverenskomst med den selvejende institution uden at sikre sig mulighed  

 for anvisningsret.
Jeg har derfor forudsat, at baggrunden for  

 ændringsforslaget er et ønske om, at de gældende  

 anvisningsregler også skal omfatte de i beslutningsforslaget omhandlede  

 boliger.
 Spørgsmål 4:
 Ministeren bedes redegøre for, hvilken forskel der  

 vil være på modellerne under henholdsvis litra A og litra B, hvis  

 det ændringsforslag, der er bedt om teknisk bistand til udformningen  

 af, jf. spørgsmålet på B 76   bilag 6, vedtages.
 Svar:
 Under henvisning til min besvarelse af  

 spørgsmål 1 af 16. maj 2001 (B 76   bilag 6) har jeg ved  

 udarbejdelsen af det tekniske ændringsforslag forudsat  

 følgende:
 Under disse forudsætninger er forskellen på  

 model A og B ved en vedtagelse af ændringsforslaget:
Finansiering af grundkapitalen Model A:
 Ombygning: Den selvejende institution alene eller sammen med kommunen  

 finansierer 7 pct. af anskaffelsessummen, mens staten finansierer 7 pct.
 Nybyggeri: Kommunen og den selvejende institution finansierer hver 3,5  

 pct. af anskaffelsessummen, mens staten finansierer 7 pct.
 Model B:
Nybyggeri og ombygning: Staten og den selvejende institution finansierer  

 hver 7 pct. af anskaffelsessummen.
Derudover garanterer staten for den del af  

 realkreditlånet, der ligger ud over 65 pct. af ejendommens værdi.
 Nedenfor er vist, hvordan de 14 pct. af  

 anskaffelsessummen, som i en almen ældrebolig finansieres med kommunal  

 grundkapital, fordeler sig mellem stat, kommune og selvejende institution i  

 henholdsvis A- og B-modellen, for en bolig med en anskaffelsessum på  

 850.000 kr., svarende til den gennemsnitlige anskaffelsessum for  

 ældreboliger, som er benyttet på finansloven for 2001.
Almen ældrebolig Model A   ombygning Model A- nybyggeri Model B Stat 0 59.500 59.500 59.500 Kommune 119.000 0-59.500 29.750 0 Selvejende institution 0 0-59.500 29.750 59.500 Det ses, at der for kommunen kan være en forskel  

 mellem ombygning efter model A og nybyggeri/ombygning efter model B på  

 op mod 60.000 kr. pr. bolig.
Imidlertid vil en bolig efter model A eller B  

 altid være mindst 60.000 kr. billigere for kommunen end en almen  

 ældrebolig.
Jeg kan i øvrigt henvise til min besvarelse af  

 spørgsmål 6.
 Spørgsmål 6:
Hvilke økonomiske konsekvenser har  

 beslutningsforslagets litra A henholdsvis litra B for stat og kommuner? Svar:
Vedrørende finansiering og offentlig støtte  

 er der efter beslutningsforslaget forskelle mellem model A og model B med  

 hensyn til fordelingen af de 14 pct. af anskaffelsessummen, som i en almen  

 ældrebolig finansieres med kommunal grundkapital.
Jeg skal her henvise  

 til min besvarelse af spørgsmål 4 af 17. maj 2001 (B 76   bilag  

 7). Hvad angår spørgsmålet om afløftning af moms  

 vedrørende udgifter til etablering af servicearealer efter model B,  

 skal jeg henvise til min besvarelse af spørgsmål 8 af 18. maj  

 2001 (B 76   bilag 9).
I samtlige beslutningsforslagets modelvarianter  

 indgår et særligt statsligt tilskud på 7 pct. af  

 anskaffelsessummen, som træder i stedet for kommunal grundkapital.
Til  

 finansiering af tilskuddet foreslås afsat en årlig pulje på  

 100 mio. kr.
Puljen giver dermed mulighed for at yde tilskud til etablering  

 af plejeboliger med en samlet anskaffelsessum på godt 1,4 mia. kr.
I  

 nedenstående beregninger af de økonomiske konsekvenser af  

 beslutningsforslaget forudsættes en gennemsnitlig anskaffelsessum  

 på 850.000 kr. pr. bolig, svarende til den gennemsnitlige  

 anskaffelsessum for ældreboliger, som er benyttet på finansloven  

 for 2001. Der er således »plads« til knap  

 1.700 boliger inden for puljen.
I tabel 1 er vist de offentlige udgifter, hvis den  

 foreslåede pulje udnyttes fuldt ud til etablering af boliger efter  

 henholdsvis model A og model B.
Det er forudsat, at den kommunale  

 grundkapital ved ombygning efter model A i gennemsnit udgør 3,5 pct.  

 af anskaffelsessummen.
Endvidere er forudsat, at samtlige boliger etableres  

 som plejeboliger og dermed medfører statslige udgifter til  

 servicearealtilskud.
I øvrigt er der benyttet de samme  

 forudsætninger vedrørende rente og inflation som på  

 finansloven for 2001.
Tabel 1. Årlige offentlige udgifter til  

 finansieringsstøtte ved henholdsvis model A og model B ved fuld  

 udnyttelse af en tilskudspulje på 100 mio. kr. pr. år  

 (2001-priser, mio. kr.) Model A Model B Kommunal grundkapital 50 0 Statsligt tilskud 100 100 Statslig ydelsesstøtte 371 371 Servicearealtilskud 67 67 Statslige udgifter i alt 538 538 Det ses, at der isoleret set vil blive tale om meget  

 betydelige statslige merudgifter, især i form af ydelsesstøtte  

 vedrørende realkreditbelåningen.
Beslutningsforslaget indebærer en betydelig  

 reduktion af den kommunale støtte.
Der kan dermed realiseres en  

 betydelig aktivitetsforøgelse på plejeboligområdet, uden  

 at de samlede kommunale udgifter til grundkapital herved forøges.  

 Imidlertid vil også andre forhold have indflydelse på  

 meraktivitetsomfanget.
Det drejer sig om det lokale behov for plejeboliger,  

 den særlige begunstigelse af én bestemt bygherretype, den mindre  

 kommunale indflydelse i model B samt om de afledede udgifter til  

 servicearealer.
På den baggrund skønnes det med meget  

 betydelig usikkerhed, at puljen udnyttes fuldt ud, og at aktivitetsudvidelsen  

 vil svare til halvdelen af de plejeboliger, der kan etableres inden for  

 puljen, mens den anden halvdel vil fortrænge plejeboligbyggeri, som  

 ellers ville være blevet etableret med kommuner og almene  

 boligorganisationer som bygherrer.
Det forudsættes, at 2/3 etableres  

 efter model A og 1/3 efter model B.
Kommunerne vil herved opnå en besparelse til  

 grundkapital på 67 mill. kr., når det sparede grundkapitalindskud  

 til det byggeri, der fortrænges, medregnes.
Ud over den direkte  

 årlige udgift til puljen på 100 mio. kr. vil staten få  

 merudgifter til ydelsesstøtte og servicearealtilskud på i alt  

 219 mio. kr.
De samlede statslige merudgifter udgør dermed  

 årligt 319 mio. kr. og de samlede offentlige merudgifter 252 mio. kr.  

 om året.
Den lave kommunale støtteandel gør samtidig,  

 at det synes rimeligt at antage, at de boliger, der etableres inden for  

 puljen, vil blive dyrere end ellers som følge af den begrænsede  

 tilskyndelse for kommunerne til at holde anskaffelsesudgiftene nede.
Fuld  

 udnyttelse af puljen vil således resultere i etablering af færre  

 plejeboliger end de knap 1.700 boliger, som er nævnt ovenfor.
 Herudover vil forslaget medføre offentlige  

 merudgifter til individuel boligstøtte i det omfang, at den  

 skønnede aktivitetsudvidelse medfører en forøget  

 tilvækst af boliger, som vil være omfattet af bestemmelserne i  

 boligstøttelovgivningen om, at maksimum for henholdsvis  

 støtteberettiget husleje og udbetalt boligstøtte fraviges,  

 når kommunen anviser boligydelsesmodtagere til almene boliger.
 Beslutningsforslaget indeholder ikke overvejelser om,  

 hvordan merudgifterne skal finansieres.
 Spørgsmål 17:
Indebærer beslutningsforslagets litra B, at  

 selvejende institutioner skal kunne stå for driften af plejen? Herunder  

 bedes ministeren redegøre for, hvilken betydning det vil få for  

 kommunernes ansvar for at sikre, at plejen af og omsorgen for de ældre  

 på et sådant plejecenter er i orden.
Endvidere bedes ministeren  

 redegøre for, om en kommune har indgrebsbeføjelser over for  

 sådanne plejecentre, hvis pleje/omsorg svigtes? Svar:
 Som jeg opfatter bemærkningerne til forslagets model  

 B, er det hensigten, at den selvejende institution skal yde pleje og  

 omsorg.
 Vedrørende den kommunale tilsynsforpligtelse med  

 plejen og omsorgen over for beboerne/lejerne i disse bebyggelser skal jeg  

 henvise til socialministerens besvarelse af spørgsmål 5 af 18.  

 maj 2001 (B 76   bilag 8).
 Kommunen vil således have de samme muligheder for at  

 gribe ind over for sådanne plejecentre, hvis pleje/omsorg svigtes, som  

 kommunen i øvrigt har efter den under Socialministeriet hørende  

 lovgivning.
 Spørgsmål 19:
Vil beslutningsforslaget forrykke den økonomiske  

 balance mellem renovering og nybyggeri på plejehjemsområdet, og  

 kan ministeren sige noget om, hvilken betydning det har for de ansattes  

 arbejdsmiljø, hvis der i givet fald bevares et større antal  

 ældre plejehjem? Svar:
 Som jeg har tilkendegivet i min besvarelse af  

 spørgsmål 9 af 18. maj 2001 (B 76   bilag 9), mener jeg, at  

 beslutningsforslaget med sit fokus på utidssvarende plejehjem ejet af  

 selvejende institutioner lægger op til, at der sker en vis forskydning  

 af balancen i retning af ombygning.
 Jeg har indhentet bidrag til besvarelsen af  

 spørgsmålets andet led hos Arbejdstilsynet.
 Arbejdstilsynet vil uanset det stillede beslutningsforslag  

 altid kunne kræve, at forholdene på plejehjemmene/i  

 ældreboligerne er sådanne, at arbejdstageren kan udføre  

 arbejdet sikkerheds- og sundhedsmæssigt fuldt forsvarligt.  

 Arbejdstilsynet finder imidlertid, at der er behov for at sikre, at kravene i  

 vejledning om »Indretning af ældreboliger for fysisk  

 plejekrævende m.fl.« (1997) også kommer til at finde anvendelse  

 på det af beslutningsforslaget omfattede byggeri.
 Spørgsmål 20:
Hvilke økonomiske konsekvenser vil det under nr. 3  

 i udkastet til tilføjelse til betænkning, jf.
B 76   bilag 25,  

 stillede ændringsforslag få, herunder for  

 boligstøtteudgifterne? Svar:
Det stillede ændringsforslag vedrører ikke  

 den særlige, gunstige finansiering og støtte, som i B 76  

 foreslås for selvejende institutioners etablering af  

 ældreboliger.
Jeg skal i den forbindelse henvise til min besvarelse af  

 23. maj 2001 af spørgsmål 4 (B 76   bilag 16), hvor  

 finansieringen efter B 76 er belyst med et regneeksempel.
De økonomiske konsekvenser af en eventuel  

 gennemførelse af B 76 er belyst i min besvarelse af 23. maj 2001 af  

 spørgsmål 6 (B 76   bilag 15). Heraf fremgår, at  

 kommunerne vil opnå en besparelse på udgifterne til grundkapital  

 (netto) på 67 mio. kr.
Ud over den direkte årlige udgift til  

 puljen på 100 mio. kr. til finansiering af det statslige tilskud vil  

 staten få merudgifter til ydelsesstøtte og servicearealtilskud  

 på i alt 219 mio. kr.
De samlede statslige merudgifter udgør  

 dermed årligt 319 mio. kr. og de samlede offentlige merudgifter 252  

 mio. kr. om året.
 Herudover vil B 76 medføre offentlige merudgifter  

 til individuel boligstøtte i det omfang, at den skønnede  

 aktivitetsudvidelse medfører en forøget tilvækst af  

 boliger, som vil være omfattet af bestemmelserne i  

 boligstøttelovgivningen, om at maksimum for henholdsvis  

 støtteberettiget husleje og udbetalt boligstøtte fraviges,  

 når kommunen anviser boligydelsesmodtagere til almene boliger.
 Spørgsmål 23:
 Er det korrekt forstået, at ændringsforslaget  

 indebærer, at der ikke skal stilles krav om kommunal anvisningsret,  

 når der ydes offentlig støtte i forbindelse med ombygning.
 Svar:
 Jeg har forstået ændringsforslaget  

 sådan, at krav om kommunal anvisning kun er en betingelse for at yde  

 offentlig støtte, hvis der sker en tilvækst af boliger i  

 forbindelse med ombygningen.
Sker der således ikke en tilvækst af boliger,  

 vil der kunne ydes offentlig støtte, selvom der ikke er kommunal  

 anvisning.
Dette er et brud på de normale vilkår for at yde  

 offentlig støtte, nemlig at kommunen får anvisningsadgang til de  

 pågældende boliger.
 Jeg kan i øvrigt henvise til min besvarelse af 23.  

 maj 2001 af spørgsmål 9 (B 76   bilag 18).
 Spørgsmål 24:
Hvilke regler for tilsyn og kontrol vil efter  

 ændringsforslaget gælde, når det af ændringsforslaget  

 fremgår, at det er de almindelige regler om tilsyn og kontrol efter  

 almenboligloven, der skal gælde og af bemærkninger hertil  

 fremgår, at det er reglerne om tilsyn efter L 192 (forslag til lov om  

 ændring af lov om social service, lov om retssikkerhed og  

 administration på det sociale område og lov om  

 embedslægeinstitutioner m.v.) der skal gælde? Svar:
Jeg kan indledningsvis oplyse, at der for almene  

 ældreboliger, herunder almene selvejende institutioner, gælder de  

 i almenboligloven fastsatte regler om tilsyn og kontrol.
Disse tilsyns- og  

 kontrolbestemmelser vedrører de forhold, der er omfattet af  

 lovgivningen om almen boligvirksomhed, f.eks. opførelse,  

 lejefastsættelse, beboerdemokrati, bygningsvedligeholdelse,  

 sideaktiviteter, regnskabsaflæggelse og revision.
 Uafhængigt af de i almenboligloven gældende  

 tilsyns- og kontrolbestemmelser finder reglerne i den sociale lovgivning,  

 herunder det tilsyn, som fastsættes i L 192, anvendelse på den  

 pleje og omsorg, som de svage ældre i disse bebyggelser modtager i form  

 af kommunalt visiterede serviceydelser.
 Jeg går ud fra, at det ovenfor beskrevne efter  

 ændringsforslaget skal gælde såvel i model A som i model B,  

 uanset om der sker en tilvækst af boliger eller ej, og uanset om der er  

 kommunal anvisning til boligerne eller ej.
Bilag 3 Et af udvalgets spørgsmål og socialministerens  

 svar herpå Spørgsmålet og svaret herpå er optrykt  

 efter ønske fra S, SF og RV.
 Spørgsmål 26:
Vil socialministeren redegøre for, hvilke regler  

 for tilsyn med selvejende plejehjem der vil gælde i tilfælde,  

 hvor der ikke er visiteret kommunale serviceydelser til beboerne, jf.
B 76  

 bilag 18 og bemærkningerne til det under nr. 3 stillede  

 ændringsforslag i Boligudvalgets udkast til tilføjelse til  

 betænkning over B 76, jf.
B 76   bilag 25.
 Svar:
 Da beboerne ikke modtager kommunale serviceydelser, dvs.  

 personlig hjælp, omsorg og pleje, er beboerne ikke omfattet af det  

 kommunale tilsyn.
Et kommunalt tilsyn som foreslået i  

 Socialministeriets lovforslag om tilsyn med indsatsen overfor ældre  

 m.v. (L 192), vedtaget af Folketinget den 29. maj 2001, kan ikke udvides til  

 også at omfatte selvejende plejehjem, hvor beboerne ikke er visiteret  

 til kommunale serviceydelser.
Det skyldes, at det centrale indhold i tilsynet  

 efter det vedtagne L 192 er at føre tilsyn med, at opgaver  

 løses i overensstemmelse med kommunens afgørelser om  

 hjælp og med de vedtagne kvalitetsstandarder.
 Jeg kan i øvrigt oplyse at Socialministeriet ikke  

 har kendskab til privat drevne plejehjem, herunder selvejende institutioner,  

 hvor beboere er svage ældre, der ikke modtager kommunale/offentlige  

 serviceydelser.
