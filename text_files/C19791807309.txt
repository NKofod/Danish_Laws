1. I SD-cirkulære 1978-31 er der givet anvisninger om  

 den ligningsmæssige behandling af aktionærlån, som opstår ved at en aktionær  

 - typisk en hovedaktionær - hæver beløb til private formål over en  

 mellemregningskonto med selskabet.
Der er herved ikke tilsigtet nogen ændring  

 i trækreglerne.
2. Efter kildeskattelovens § 46 skal indeholdelse af  

 A-skat ske ved udbetaling af A-indkomst.
Det gælder også ved forskudsvis  

 udbetaling, herunder udbetaling af forskud på tantieme eller lignende ydelse  

 fra et aktieselskab eller anpartsselskab, selv om indkomstmodtagerens  

 retserhvervelse er betinget af generalforsamlingens efterfølgende  

 godkendelse.
Det må derfor anses om en overtrædelse af reglerne om  

 skattetræk, når modtagere af A-indkomst, jf. kildeskattelovens § 43, stk. 1  

 og 2a, uden indeholdelse af A-skat uformelt hæver beløb til private formål  

 med henblik på efterfølgende modregning i tantieme, provision, gratiale og  

 lignende indtægter, der først gøres endeligt op på årsbasis.
Om foretagne  

 hævninger kan anses for acontovederlag og dermed A-indkomst, må i forbindelse  

 med kontroleftersyn efter kildeskattelovens § 86 afgøres på grundlag af det  

 for arbejdsgiverkontrollen foreliggende materiale såsom regnskab,  

 udbetalingsbilag, ansættelseskontrakter, lånedokumenter, bestyrelsesprotokol,  

 revisionsprotokol m.v.
Der må herved lægges vægt på, om der i tidligere  

 regnskabsår er sket godskrivning af tantieme og lignende til udligning af  

 tilsvarende hævninger over en mellemregningskonto.
Arbejdsgiverkontrollen bør  

 endvidere indhente den indeholdelsespligtiges, for selskabers vedkommende  

 direktionens eller bestyrelsens, erklæring om forholdet og samtidig gøre  

 opmærksom på det opkrævningsmæssige og strafferetlige ansvar ved en eventuel  

 tilsidesættelse af reglerne om skattetræk.
3. For udbetalinger, der opfylder betingelserne i  

 aktieselskabslovens § 115 og anpartsselskabslovens § 84 om aktionærlån skal  

 der ikke foretages indeholdelse af A-skat.
Det samme gælder hævninger til  

 nedskrivning af indkomstmodtagernes tilgodehavende i selskabet.
4. Arbejdsgiverkontrollen skal ikke i forbindelse med  

 kontrolarbejdet vurdere en låntagers betalingsevne.
Ligningsmyndighederne  

 afgør efterfølgende, om hævninger skal anses som skattepligtig indkomst under  

 hensyn til låntagerens manglende betalingsevne.
Arbejdsgiverkontrollen vil  

 herefter eventuelt kunne give pålæg om skattetræk i fremtidige hævninger.
 5. I tilfælde, hvor indeholdelsespligten er tilsidesat  

 ved forsæt eller grov uagtsomhed, skal overtrædelser af kildeskattelovens §  

 74, stk. 1, nr. 1, henholdsvis § 75, nr. 1, indberettes til  

 statsskattedirektoratet efter de sædvanlige regler.
 6. Den ikke indeholdte A-skat vil i almindelighed  

 kunne opkræves hos den indeholdelsespligtige efter kildeskattelovens § 69,  

 stk. 1, og hos indkomstmodtageren som foreløbig skat efter § 68 eller som  

 restskat efter § 61.
