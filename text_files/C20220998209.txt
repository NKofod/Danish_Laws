Cirkulære om efterregulering af kommunal aktivitetsbestemt medfinansiering af sundhedsvæsenet for 2021 I medfør af § 14 a, stk. 3 og 4, i lov om regionernes finansiering, jf. lovbekendtgørelse nr. 64 af 19. januar 2021 fastsættes:
 § 1. Bestemmelserne i dette cirkulære gælder for kommunerne samt staten.
 § 2. Det forudsatte niveau for de kommunale udgifter til kommunal aktivitetsbestemt medfinansiering, jf. bekendtgørelse nr. 2469 af 15. december 2021, udgør samlet 23.318.400 tusinde kr. og opgjort på regionsniveau:
 1) Region Nordjylland: 2.263.659 tusinde kr.
 2) Region Midtjylland: 4.825.757 tusinde kr.
 3) Region Syddanmark: 5.323.731 tusinde kr.
 4) Region Hovedstaden: 7.280.025 tusinde kr.
 5) Region Sjælland: 3.625.228 tusinde kr.
 Stk. 2. De opgjorte betalinger til den kommunale aktivitetsbestemte medfinansiering for 2021 er af Sundhedsdatastyrelsen opgjort til at udgøre i alt 23.318.113 tusinde kr., jf. bekendtgørelse nr. 2581 af 15. december 2021, kapitel 8, og opgjort på regionsniveau:
 1) Region Nordjylland: 2.230.766 tusinde kr.
 2) Region Midtjylland: 4.851.776 tusinde kr.
 3) Region Syddanmark: 5.265.932 tusinde kr.
 4) Region Hovedstaden: 7.401.076 tusinde kr.
 5) Region Sjælland: 3.568.563 tusinde kr.
 Stk. 3. Efterreguleringen af kommunal aktivitetsbestemt medfinansiering for 2021 udgør dermed opgjort på regionsniveau:
 1) Region Nordjylland: 32.893 tusinde kr.
 2) Region Midtjylland: -26.019 tusinde kr.
 3) Region Syddanmark: 57.799 tusinde kr.
 4) Region Hovedstaden: -121.051 tusinde kr.
 5) Region Sjælland: 56.665 tusinde kr.
 Stk. 4. Den i stk. 3 opgjorte yderligere opkrævning, svarende til den positive forskel mellem stk. 1 og 2, fordeles mellem de enkelte kommuner i den pågældende region i forhold til den enkelte kommunes andel af regionens befolkningstal, jf. »Tabel 3 Data til opgørelse af beskatningsgrundlag 2021«, søjle (12), fra publikationen »Kommunal udligning og generelle tilskud 2021«, Social- og Indenrigsministeriet, juni 2020. Den i stk. 3 opgjorte tilbagebetaling, svarende til den negative forskel mellem stk. 1 og 2, fordeles mellem de enkelte kommuner i den pågældende region i forhold til den enkelte kommunes andel af regionens befolkningstal, jf. »Tabel 3 Data til opgørelse af beskatningsgrundlag 2021«, søjle (12), fra publikationen »Kommunal udligning og generelle tilskud 2021« Social- og Indenrigsministeriet, juni 2020.
 Stk. 5. Efterreguleringen opgøres i hele 1.000 kr.
 § 3. Sundhedsdatastyrelsen giver via informationssystemet eSundhed meddelelse til kommunalbestyrelserne om den yderligere opkrævning eller tilbagebetaling af den kommunale medfinansiering efter § 2, stk. 4, senest den 1. november 2022.
 Stk. 2. Sundhedsdatastyrelsen anviser den yderligere opkrævning eller tilbagebetaling af den kommunale medfinansiering efter § 2, stk. 4, til kommunerne.
 Stk. 3. Betalinger efter stk. 2 afregnes pr. 1. december 2022 via kommunens og statens konti i Offentligt BetalingsSystem (OBS) i henhold til gældende regler om dette system.
 § 4. Cirkulæret træder i kraft den 1. november 2022.
