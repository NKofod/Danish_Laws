 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 2 i lov om udgivelse af en Lovtidende og en  

 Ministerialtidende (lovbekendtgørelse nr. 842 af 16. december 1991)  

 fastsættes:
§ 1.  Regler om bedømmelse af værnepligtige, jf. § 17  

 i værnepligtsloven (lovbekendtgørelse nr. 190 af 2. april 1993) indføres ikke i Lovtidende.
 § 2.  Sessionerne træffer bestemmelse om  

 værnepligtiges egnethed til værnepligtstjeneste på grundlag af  

 »Sessionsbedømmelse af værnepligtige«.
 Stk. 2.  Indenrigsministeriet udsender til de  

 værnepligtsadministrerende statsamter, jf. § 1 i bekendtgørelse nr. 50 af 24.  

 januar 1994, i løsbladssystem »Sessionsbedømmelse af  

 værnepligtige«, der løbende ajourføres af ministeriet.
 § 3.  Medmindre andet fastsættes i det i § 2 nævnte  

 materiale, træder de heri fastsatte bedømmelsesregler i kraft dagen efter  

 dets udsendelse fra ministeriet.
 § 4.  Anordningen træder i kraft den 30. januar 1995.
Givet på Christiansborg Slot, den 18.  

 januar 1995 Under Vor Kongelige Hånd og Segl MARGRETHE R.
