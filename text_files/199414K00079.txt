Nr BTL 79 Betænkning over Forslag til lov om ændring af lov om orlov (Uddannelses-,  

 sabbat- og børnepasningsorlov)   

 Nr L 79 1994-95, 1. samling Afgivet af Arbejdsmarkedsudvalget Afgivet: 19941209 Udvalget har behandlet lovforslaget i nogle møder og har herunder stillet  

 spørgsmål til arbejdsministeren, som denne har besvaret skriftligt.
Nogle af  

 udvalgets spørgsmål og arbejdsministerens svar herpå er optrykt som bilag til  

 betænkningen.
Herudover er optrykt relevante uddrag fra aftalen om  

 finansloven for 1995 indgået mellem regeringspartierne og Venstre og Det  

 Konservative Folkeparti.
 Endvidere har udvalget modtaget skriftlige henvendelser fra:
Dansk Familielandbrug, De danske Landboforeninger, Nøhr, Henrik, København, Persson, Pia, Søborg og Wessel, Vibeke, Søborg.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
Et mindretal inden for flertallet (Fremskridtspartiets medlem af udvalget)  

 konstaterer, at regeringens orlovseksperiment har sejret sig selv ihjel.
Nu,  

 hvor regningen skal til at betales og det skønnede antal personer på  

 orlovsydelse er oppe på 67.000 personer i 1995, er det på høje tid, at  

 regeringen får strammet lidt op, men det er alt for lidt.
Lidt er bedre end ingenting, hvorfor Fremskridtspartiet også stemmer for,  

 men hele øvelsen er stadig en håbløs affære set i finanslovsøjemed.
Der  

 skabes ikke flere arbejdspladser.
Beviset for, at der ikke kommer flere i  

 reelt ustøttet arbejde, fremgår af det optrykte bilag som svar på spørgsmål  

 nr. 32 og 55. En stigning på 3.000 fuldtidsbeskæftigede samtidig med  

 stigningen af arbejdspladser med løntilskud for samme tidsrum ikke betyder et  

 reelt fald i antallet af arbejdspladser, hvilket igen betyder, at al den snak  

 om, at arbejdsløshedskurven er knækket, er noget sludder.
Den eneste måde, hvorpå man kan få gang i dansk erhvervsliv og dermed  

 egentligt beskæftigelsesboom, er ved at få sat skatterne ned, hvorved  

 lønstigninger kan forhindres, hvilket giver øget eksport, som igen giver øget  

 beskæftigelse.
Det er så enkelt, at selv den sidste kommissionsrapport fra EU  

 beskriver det som den eneste farbare vej.
Tilskuds- og reguleringssamfundet  

 er et fortidslevn, som Danmark burde ryste af sig.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
 Det er efter mindretallets opfattelse ud fra mange betragtninger forkert  

 at foretage de forringelser i orlovsordningerne, som ligger i dette  

 lovforslag.
Efter Socialistisk Folkepartis og Enhedslistens opfattelse er der i stedet  

 for forringelser i orlovsordningerne snarere behov for forbedringer.
I den  

 forbindelse skal mindretallet blandt andet pege på, at satserne også for  

 børnepasningsorlov og sabbatorlov burde være 100 pct., og at uddannelsesorlov  

 burde have en sats på over 100 pct. af dagpengesatsen, f.eks. 125 pct.
Mindretallet finder det positivt, at uddannelsesorlovssatsen trods alt  

 bevares på 100 pct.
Men derudover er der udelukkende tale om forringelser i  

 de hidtidige orlovsordninger.
 Det store antal mennesker, som har benyttet sig af de tre orlovsordninger,  

 er udtryk for, at der er et klart behov for disse ordninger.
Forringelserne i satsen under børnepasningsorloven vil efter mindretallets  

 opfattelse betyde, at færre forældre vil benytte sig af muligheden.
Dertil  

 kommer, at der givetvis vil være endnu færre fædre, der vil benytte sig af  

 orlovsordningerne.
Mindretallet afviser også forslaget om, at orlovsretten skal begrænses til  

 3 måneder, når man ser bort fra de helt små børn.
Mindretallet finder  

 tværtimod, at både orlov til børnepasning og de øvrige orlovsordninger burde  

 være en ret i et helt år.
Mindretallet betragter forringelsen af sabbatorloven som særlig asocial og  

 tåbelig.
Det gælder både nedsættelse af satserne og især afskaffelse af  

 muligheden for at anvende den såkaldte skraldemandsmodel i forbindelse med  

 arbejdsfordelingsordninger.
Det er asocialt, fordi det netop er blevet brugt  

 af bestemte grupper på arbejdsmarkedet, som har et behov for at få en pause i  

 deres arbejde.
Det er tåbeligt, fordi der er forholdsvis få, der har benyttet  

 sig af ordningen, og sabbatorloven medfører i særlig grad en nedgang i  

 arbejdsløsheden, fordi sabbatorlov kræver genbesættelse.
Endelig finder mindretallet, at der i forbindelse med forringelserne i  

 satserne er tale om tillidsbrud over for de mange mennesker, der i længere  

 tid har planlagt ud fra, at ordningerne indebar bestemte satser.
Det er helt  

 åbenbart, at ganske mange mennesker i den forbindelse er kommet endda ganske  

 meget i klemme.
Mange vil derfor også ganske givet være nødt til at afholde  

 sig fra at søge orlov.
 ÆndringsforslagAf arbejdsministeren, tiltrådt af et flertal  

 (udvalget med undtagelse af SF og EL):
 Til § 1 1) Det under nr. 1 foreslåede § 2, stk. 2,  

 udgår.
 Stk. 3-6 bliver herefter stk. 2-5.
 2) I den under nr. 8 foreslåede affattelse af § 10  

 udgår stk. 3.
 Stk. 4 og 5 bliver herefter stk. 3 og 4.
Bemærkninger Til nr. 1 og 2 Bestemmelserne om, at der skal ansættes en afløser, hvis en  

 selvstændig erhvervsdrivende søger orlov fra virksomhed, der videreføres af  

 ægtefællen, udgår.
I stedet opretholdes den gældende retstilstand, hvorefter  

 det er tilstrækkeligt, at den selvstændige erhvervsdrivende over for  

 arbejdsløshedskassen skriftligt erklærer at ville ophøre med sit arbejde i  

 virksomheden i hele orlovsperioden og samtidig enten sandsynliggør, at det er  

 muligt at ophøre med arbejdet i virksomheden i hele orlovsperioden, eller  

 dokumenterer, at der ansættes en afløser i hele orlovsperioden.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Pia  

 Christmas-Møller (KF) Frank Dahlgaard (KF) Brian Mikkelsen (KF) Annette Just  

 (FP) Bilag Nogle af udvalgets spørgsmål til arbejdsministeren og dennes svar herpå.  

 Herudover er optrykt relevante uddrag fra aftalen om finansloven for 1995  

 indgået mellem regeringspartierne og Venstre og Det Konservative Folkeparti ARBEJDSMINISTERIET December 1994 Sag nr. 94-1150-126 Arbejdsministerens besvarelse af spørgsmål nr. 32 af 5. december 1994  

 fra Folketingets Arbejdsmarkedsudvalg (L 79 - bilag 9) Spørgsmål nr. 32:
»Hvad skønner ministeren, at sabbatorlovsordningen vil koste i 1995? Ministeren bedes oplyse, hvor mange flere rene job - uden løntilskud - der  

 er blevet i den private sektor fra oktober 1993 til oktober 1994, og hvor  

 mange tilsvarende job der er blevet i den offentlige sektor i samme  

 tidsrum.« Svar:
 Med de foreslåede lovændringer indregnet kan udgifterne til  

 sabbatorlovsydelsen i 1995 skønnes til ca. 356 mio. kr., hvoraf ca. 273 mio.  

 kr. vedrører personer, der påbegyndte sabbatorlov i 1994 og afslutter orloven  

 i 1995.
 Der produceres ikke månedsstatistik over beskæftigelsen i Danmark, men den  

 kvartalsvise beskæftigelsesstatistik baseret på ATP-indbetalingerne kan  

 belyse det stillede spørgsmål om beskæftigelsesudviklingen fra oktober 1993  

 til oktober 1994.
Ifølge denne statistik er antallet af fuldtidsbeskæftigede lønmodtagere  

 steget fra 1.978.700 i 3. kvartal 1993 til 1.981.700 i 3. kvartal 1994, altså  

 en samlet stigning på 3.000 fuldtidsbeskæftigede lønmodtagere.
Denne stigning  

 i beskæftigelsen dækker blandt andet over et fald på ca. 15.000 inden  

 for den offentlige sektor og en stigning på ca. 19.700 i den private  

 sektor.
 Der er i ATP-beskæftigelsesstatistikken ikke mulighed for at udskille  

 beskæftigede i job uden løntilskud.
ARBEJDSMINISTERIET December 1994 Sag nr. 94-1150-126 Arbejdsministerens besvarelse af spørgsmål nr. 55 af 9. december 1994  

 fra Folketingets Arbejdsmarkedsudvalg (L 79 - bilag 23) Spørgsmål nr. 55:
»Ad svaret på spørgsmål 45 (bilag 18) Ministeren bedes oplyse, hvor mange personer der er i job med løntilskud  

 (såvel offentlig som privat beskæftigelse).« Svar:
Ifølge arbejdsmarkedsstyrelsens statistik var der i oktober måned i alt  

 25.300 arbejdsløshedsforsikrede personer i et job med løntilskud.
Af disse  

 var 5.700 i private virksomheder og 19.600 i det offentlige.
Uddrag fra aftalen om finansloven for 1995 I.
Arbejdsmarked og uddannelse Der gennemføres en række strukturforbedrende initiativer, der skønnes på  

 helårsbasis at give en budgetforbedring på i alt ca. 600 mio. kr.
Heri er  

 indregnet skøn for, hvordan den mere effektive og målrettede  

 arbejdsmarkedspolitik reducerer strukturledigheden ved bl.a. at sikre de mest  

 langvarigt ledige fast tilknytning til arbejdsmarkedet.
1. Aktiv arbejdsmarkedspolitik og rådighed Indsatsen over for de langtvarigt ledige styrkes ved, at der indføres ret  

 og pligt til aktivering på op mod 37 timer i delperiode 2. Afslag på tilbud  

 om individuel jobtræning medfører tab af retten til dagpengene.  

 Indkomstgarantien ved ledighed ændres til individuel dagpengesats.
 Der gennemføres derudover forskellige justeringer af  

 aktiveringsinstrumenterne m.v. i delperiode 1, herunder at aftaleprincippet  

 ved handlingsplaner justeres, så AF bemyndiges til at kræve den lediges  

 deltagelse i aktiviteter, der hurtigt kan lede til ordinær beskæftigelse.
 Initiativerne, der er nærmere beskrevet i bilag 1, gennemføres med  

 virkning fra 1. april 1995.
For at øge langtidslediges muligheder for ordinær beskæftigelse og  

 imødekomme uopfyldte servicebehov afsættes i 1995 og 1996 150 mio. kr. til en  

 forsøgsordning, som giver AF mulighed for at yde tilskud svarende til 50 pct.  

 af de kommunale lønudgifter til nye faste ansættelser af ledige i ordinære  

 stillinger inden for ældreomsorg.
Udgifterne finansieres af  

 aktiveringsrammen.
 Ledige anvender i stor udstrækning uddannelsesorlov i stedet for  

 uddannelsesgodtgørelse - også i forbindelse med handlingsplanaftaler.  

 Besparelsen på uddannelsesgodtgørelsen modsvares af en reduktion af rammen  

 for den aktive arbejdsmarkedspolitik i 1995 med 1 mia. kr. i forhold til FFL  

 1995.
Der gennemføres med virkning fra 1. april 1995 en justering af gældende  

 praksis på rådighedsområdet.
Justeringen indebærer et intensiveret tilsyn med  

 a-kasserne, en administrativ opstramning samt en øget opfølgning på AF's  

 formidling.
Desuden udvides den faglige rådighedsforpligtelse efter 12  

 måneders ledighed, og sanktionerne ved manglende overholdelse af  

 rådighedsforpligtelsen skærpes.
 Initiativerne er nærmere omtalt i bilag 1.
 Aftalepartierne vurderer senest i september 1995, om erfaringerne med de  

 gennemførte stramninger af arbejdsmarkedspolitikken har virket efter  

 hensigten.
 2. Arbejdsgiverbetalte ledighedsdage m.v.
De arbejdsgiverbetalte ledighedsdage - G-dagene - begrænser  

 hjemsendelsesledighed.
Det er imidlertid vigtigt, at den enkelte arbejdsgiver  

 i særligt udsatte brancher ikke belastes unødigt hårdt til skade for  

 indtjening og beskæftigelse.
De nuværende 2 G-dage bibeholdes, og der gælder  

 fortsat et loft på 16 G-dage pr. ansat.
 Retten til dagpenge og efterløn for selvstændige ved bortforpagtning  

 videreføres uændret.
3. Forhøjet befordringsfradrag Satsen for befordringsfradrag for befordring ud over 100 km hæves fra 25  

 pct. til 50 pct. af normalsats med virkning fra 1995.
4. Orlovsordningerne Orlovsordningerne til uddannelse og til børnepasning fortsættes ud over  

 1996. Der gennemføres i sammenhæng hermed visse justeringer.
Forsøget med  

 sabbatorlov videreføres, men i en justeret udgave.
 Regeringen vil fremsætte lovforslag om en opsparingsordning til supplement  

 af ydelsen ved orlov.
4.1. Børnepasningsorlov Den samlede mulighed for børnepasningsorlov udgør som hidtil 52 uger.
Hvis  

 orloven påbegyndes, inden barnet er fyldt 1 år, gives der fortsat ret til 26  

 ugers orlov.
Hvis orloven tages på et senere tidspunkt, reduceres retten til  

 orlov til 13 uger med fortsat mulighed for aftale op til 52 uger.
Medregnes  

 barselorlov, vil det således være muligt for familien at sammensætte et  

 sammenhængende orlovsforløb på op til 11/2 år pr. barn.
Orlovsydelsen nedsættes med virkning fra lovforslagets fremsættelse fra 80  

 til 70 pct. af dagpengemaksimum.
Nedsættelsen gælder for orlovsforløb, hvor  

 ansøgningen ikke inden fremsættelsesdagen er indgivet til AF, a-kassen eller  

 kommunen.
 Orlovsydelsen nedsættes pr. 1. april 1997 til 60 pct. af dagpengemaksimum.  

 Justeringer af ordningen for 1997 kan dog aftales i lyset af udviklingen på  

 arbejdsmarkedet op til overenskomst 1997.
 Orlovsydelsen vil som hidtil kunne suppleres med kommunalt tilskud.
4.2. Uddannelsesorlov Orlovsydelsen opretholdes på 100 pct. af dagpengemaksimum.
 Regeringen agter pr. 1. januar 1996 at indpasse uddannelsesorloven i den  

 nye samlede voksen- og efteruddannelsesreform.
4.3. Sabbatorlov Forsøget med sabbatorlov videreføres.
Ordningen justeres, således at  

 godtgørelsen aftrappes i takt med godtgørelsen for børnepasningsorlov.
 Sabbatorlovsforløb skal mindst være på 13 uger og højst 1 år.
 Orlovsydelsen reduceres fra 80 til 70 pct. af dagpengemaksimum for  

 orlovsforløb, hvor ansøgningen ikke inden fremsættelsesdagen er indgivet til  

 AF, a-kassen eller kommunen, og til 60 pct. pr. 1. april 1997.
 Genbesættelseskravet opretholdes for at fremme rotationsordninger.  

 Erstatningspersonen skal være en ledig med mindst et års ledighed bag sig.
 Forsøgsordningen gælder indtil 31. marts 1999.
5. Voksen- og efteruddannelsesreformen Regeringen vil i 1995 søge gennemført en voksen- og efteruddannelsesreform  

 baseret på hovedprincipperne i rapporten fra 4-parts-udvalget.
 Sigtet er at skabe et enklere system omfattende både de beskæftigede og  

 ledige, der giver gode rammer for udbygning af indsatsen frem mod år 2000.  

 Der skal skabes mere efterspørgselsorienterede styringsprincipper baseret på  

 frit optag samt taxametertilskud og kursusafgifter, der differentieres efter  

 uddannelsernes målgruppe og indhold.
 Den nærmere udmøntning af reformen vil blive drøftet med arbejdsmarkedets  

 parter og partierne bag denne aftale, således at der i foråret kan vedtages  

 den fornødne lovgivning med henblik på ikrafttræden af reformen den 1. januar  

 1996.
ARBEJDSMINISTERIET Bilag 1 Aftale om arbejdsmarkedet mellem regeringen, Venstre og Det Konservative  

 Folkeparti Aftalen omfatter - Arbejdsmarkedsreformen - Rådighedsreglerne - Lediges adgang til orlov til børnepasning og uddannelse - G-dage - Retten til dagpenge og efterløn ved bortforpagtning Arbejdsmarkedsreformen Forligspartierne er enige om at gennemføre en række justeringer, som skal  

 sikre en effektivisering og smidiggørelse af arbejdsmarkedsreformen.
Handlingsplaner Retten til en handlingsplan udskydes til efter 6 måneders ledighed.
 Aftaleprincippet ved indgåelse af en handlingsplan fastholdes, men det  

 skal præciseres, at arbejdsmarkedsmyndighederne endeligt bestemmer afgivelsen  

 af et konkret tilbud.
4-ugers-fristerne forud for og efter udarbejdelsen af en handlingsplan  

 ophæves.
I stedet indføres mulighed for, at der regionalt kan aftales kortere  

 generelle frister for, at den ledige kan rådføre sig med a-kassen i  

 forbindelse med handlingsplansarbejdet.
 Der skal sikres en effektivisering af procedurerne for indberetning af  

 ledige, der ikke ønsker at medvirke ved udarbejdelsen af en handlingsplan.
Delperiode 1 Retten til selvfunden jobtræning (offentlig og privat) efter 1 års  

 ledighed ophæves.
 Retten til at gå ned på 80 procents sats i 12 måneder med mulighed for at  

 tjene 27.500 kr. uden fradrag (Mimiordningen) ændres (i delperiode 1)  

 således, at den nedsatte dagpengesats bliver på 70 pct. af dagpengenes  

 størrelse og det fradragsfri beløb bliver på 40.000 kr.
Delperiode 2 Der indføres ret og pligt til tilbud i hele perioden.
Ordningen indfases  

 gradvis startende med dem, som har været længst ledige.
Det vil sige, at  

 ledige med mere end 1 års ledighed i delperiode 2 er omfattet af  

 aktivitetsforpligtelsen i 1995. I 1996 er alle ledige i delperiode 2 omfattet  

 af aktivitetsforpligtelsen.
 Indkomstgarantien uden for tilbud er individuelle dagpenge.
I tilbud er indkomstgarantien maksimale dagpenge, som også er  

 indkomstloft.
Der gives dog mulighed for højere indkomst ved selvfunden  

 privat jobtræning.
 Der gives mulighed for befordringsgodtgørelse ved individuel jobtræning.  

 Befordringsgodtgørelsen er ud over indkomstloftet i tilbud.
Udgangspunktet er, at den ledige skal være i aktivitet på fuld tid.
For at  

 sikre en fleksibel og smidig tilpasning til de offentlige arbejdspladser er  

 der mulighed for, at den ledige kan ansættes til overenskomstmæssig løn (jf.  

 dog maksimal timelønssats ved ansættelse i jobtræning hos offentlige  

 arbejdsgivere), men med et lavere timetal.
Den reducerede arbejdstid kan  

 suppleres med uddannelse, således at aktiviteten samlet set er på fuld tid.  

 Derudover kan de ledige aflønnes efter den aftalte projektydelse.
Afslag på tilbud om individuel jobtræning medfører tab af dagpengeret med  

 øjeblikkelig virkning.
Den ledige kan indanke spørgsmålet om tilbudets  

 rimelighed for det regionale arbejdsmarkedsråd.
Anken har opsættende  

 virkning.
Det skal sikres, at ankesager behandles inden for højst 1 måned.  

 Dagpengeretten generhverves ved 26 ugers arbejde inden for 3 år.
 Retten til at gå ned på 80 procents sats i 12 måneder med mulighed for at  

 tjene 27.500 kr. uden fradrag (Mimiordningen) ophæves (i delperiode 2).
Privat jobtræning Informationen til private virksomheder om jobtræning og målrettet  

 uddannelse i forbindelse med jobtræning intensiveres.
Rådighedsreglerne Forligspartierne er enige om at gennemføre en række justeringer, som  

 sikrer, at rådighedsreglerne medvirker til et effektivt og smidigt  

 arbejdsmarked, og der rettes op på administrative brister m.v.
Administration Der sikres en øget opfølgning på arbejdsformidlingens formidling.  

 Endvidere sker der en intensivering af Direktoratet for  

 Arbejdsløshedsforsikringens tilsyn med arbejdsløshedskasserne.
Arbejdsformidlingen underretter arbejdsløshedskasserne om alle negative  

 formidlinger m.v.
Direktoratet for Arbejdsløshedsforsikringen modtager kopi  

 af disse underretninger.
Arbejdsløshedskasserne orienterer Direktoratet for  

 Arbejdsløshedsforsikringen om resultatet af hver undersøgelse med angivelse  

 af hjemmel i rådighedsbekendtgørelsen.
 Arbejdsmarkedsstyrelsens kvartalsrapport om arbejdsmarkedsindsatsen, der  

 bl.a. er baseret på arbejdsmarkedsrådenes og regionchefernes bemærkninger,  

 udbygges med en særlig status for omfanget af negative formidlinger.
 Arbejdsgivernes tilbagemeldinger til arbejdsformidlingen lettes og  

 forenkles, bl.a. ved anvendelse af blanket med mulighed for afkrydsning.
Arbejdsformidlingen skal systematisk følge op over for arbejdsgivere, der  

 ikke melder tilbage i forbindelse med en formidling.
Dette skal ses i tæt  

 sammenhæng med en øget informationsindsats (en informationskampagne) over for  

 arbejdsgiverne, arbejdsløshedskasserne og lønmodtagerne.
Rådighedsstatistik Der etableres med virkning fra 1. januar 1995 en løbende statistik over  

 dagpengemodtageres afslag på formidlet arbejde og på tilbud i henhold til lov  

 om en aktiv arbejdsmarkedspolitik og arbejdsløshedskassernes afgørelser i  

 disse sager.
Pligten til at overtage formidlet arbejde Ved en ændring af rådighedsbekendtgørelsen præciseres det, at pligten til  

 at overtage formidlet rimeligt arbejde efter 12 måneders ledighed omfatter  

 arbejde, som den ledige kan varetage, eller som den ledige hurtigt kan  

 opkvalificeres til at varetage.
Pligten vil således ikke - når bortses fra de hensyn, som AF skal tage i  

 forbindelse med en formidling, nemlig at formidle den, der er bedst egnet -  

 være begrænset af hidtidigt fagområde, arbejdsmæssige erfaringer, uddannelse  

 og lignende.
Der skal dog i videst muligt omfang tages hensyn til den lediges  

 alder, uddannelse, erhvervserfaring og øvrige kvalifikationer samt  

 ledighedens længde og arbejdsmarkedssituationen i den lediges geografiske  

 område.
Sanktionsreglerne Karantæneperioderne i rådighedsbekendtgørelsen gøres effektive.  

 Sanktionsreglerne udformes således, at den økonomiske virkning af  

 sanktionerne ikke kan undgås, bl.a. ved at den ledige holder ferie, er på  

 kurser eller modtager sygedagpenge.
Endvidere udvides referencerammen for gentagelsesvirkningen fra 6 til 12  

 måneder.
Dette medfører, at 2 afslag inden for 12 måneder betyder, at man  

 mister retten til dagpenge.
 I reglerne om gyldige grunde til afslag/ophør sker der en opstramning,  

 således at bestemmelsen om de gyldige grunde gøres udtømmende (idet  

 »bl.a.« udgår).
Herudover er der enighed om, at i listen over gyldige grunde til afslag på  

 formidlet arbejde/arbejdsophør udgår punkterne om - andet varigt arbejde eller uddannelse og - perioder med fradragsfri indtægter.
Der er enighed om, at arbejdsophør, der er begrundet med - overtagelse af nyt arbejde, - påbegyndelse af en uddannelse og - overgang til efterløn/delefterløn ikke indebærer, at der kan modtages dagpenge i en eventuel mellemliggende  

 periode.
Lediges adgang til orlov til børnepasning og uddannelse Adgangen til orlov som ledig kan gøres betinget af, at den ledige forinden  

 har været tilmeldt arbejdsformidlingen i en vis periode og har modtaget  

 dagpenge.
G-dage De nuværende 2 G-dage (arbejdsgiverbetalte første ledighedsdage)  

 bibeholdes, således at der fortsat gælder et loft på 16 G-dage pr. ansat.
Retten til dagpenge og efterløn ved bortforpagtning Retten til dagpenge og efterløn ved bortforpagtning opretholdes.
 Aftalepartierne vurderer den 1. september 1995, om erfaringerne med de  

 gennemførte stramninger af arbejdsmarkedspolitikken har virket efter  

 hensigten, idet det sikres, at der foreligger det nødvendige grundlag for  

 evalueringen.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har stillet et spørgsmål til arbejdsministeren, som denne har besvaret mundtligt.
To af udvalgets spørgsmål til arbejdsministeren stillet den 9. december 1994 og ministerens svar herpå er tillige med Socialministeriets brev af 9. december 1994 til Kommunernes Landsforening og landsforeningens besvarelse heraf optrykt som bilag til tillægsbetænkningen.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse i den affattelse, hvori det foreligger efter 2. behandling.
For så vidt angår spørgsmålet om den administrative udmøntning af  

 overgangsreglerne, henvises til arbejdsministerens indlæg herom under  

 lovforslagets 2. behandling.
Arbejdsministeren udtalte:
 »Der har været nogen tvivl om, på hvilken måde overgangsreglerne  

 ville blive udmøntet i administrativ procedure, og derfor synes jeg, at jeg  

 her fra talerstolen skal sige . . . ., at vi har jo lagt vægt på i  

 udmøntningen af den finanslovsaftale, at ændringerne ikke på nogen måde kunne  

 opfattes som indgreb med tilbagevirkende kraft.
 Og derfor vil reglerne blive udformet, procedurerne blive udformet på den  

 måde, at når det drejer sig om aftaler, som arbejdsgiverne og lønmodtagerne  

 har indgået og har fået godkendt inden den 23. november, så kører det efter  

 de gamle regler.
Hvis det drejer sig om aftaler mellem arbejdsgivere og arbejdstagere, som  

 de mundtligt har indgået med hinanden inden den 23. november og ikke fået  

 godkendt i arbejdsformidlingen, så skal de, når de skal have godkendt deres  

 aftale, som bygger på en aftale inden den 23. november, så skal parterne ved  

 skriftligt på en tro og love-erklæring over for arbejdsformidlingen at  

 bekræfte, at aftalen er indgået inden den 23. november 1994. På en sådan måde  

 har vi sikret, at ingen vil opleve det som indgreb med tilbagevirkende kraft,  

 og vi anerkender, at folk ikke har nået at få deres aftaler godkendt  

 skriftligt, men de skal selvsagt, hvis de kommer med en mundtlig aftale,  

 efterfølgende godkende den og også over for myndighederne erklære på tro og  

 love, at de har indgået aftalen inden den 23. november, og så vil de få deres  

 orlovsaftale godkendt efter de gamle regler.« Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Pia  

 Christmas-Møller (KF) Frank Dahlgaard (KF) Brian Mikkelsen (KF) Annette Just  

 (FP) Bilag To af udvalgets spørgsmål til arbejdsministeren og dennes svar herpå og  

 Socialministeriets brev til Kommunernes Landsforening og landsforeningens  

 besvarelse heraf  Spørgsmål nr. 53:
»I forlængelse af svar på spørgsmål 46, jf. bilag 18, ønskes  

 Kommunernes Landsforenings kommentar til, at Folketinget træffer beslutning,  

 der fastholder de nuværende kommunale vedtagelser om tilskud til  

 børnepasning.« Svar:
 Socialministeriet har indhentet en udtalelse fra Kommunernes Landsforening  

 i anledning af det stillede spørgsmål.
 Kommunernes Landsforening har følgende kommentar:
»I dag er det kommunalbestyrelsen, der beslutter, om kommunen skal  

 yde supplerende tilskud til forældreorlov.
Kommunalbestyrelsen træffer  

 desuden beslutning om målgruppen for det supplerende tilskud samt om  

 tilskuddets størrelse.
 Med den skitserede folketingsbeslutning fratages kommunerne retten til at  

 træffe beslutning om at ændre det supplerende tilskud.
Landsforeningen kan ikke tilslutte sig en sådan folketingsvedtagelse.
Det  

 er landsforeningens holdning, at kommunernes fulde beslutningskompetence bør  

 fastholdes.
Træffes der beslutning om, at de nuværende kommunale vedtagelser om  

 tilskud til børnepasning skal fastholdes, vil det betyde merudgifter for  

 kommunerne.
Denne merudgift skal i givet fald kompenseres over  

 bloktilskuddene.« Spørgsmål nr. 54:
»Hvordan ville en formulering kunne dække hensigten i det foregående  

 spørgsmål?» Svar:
 Fra Socialministeriet har jeg modtaget følgende:
 »En formulering, hvorefter kommunerne ikke kunne ændre på deres  

 beslutning om tilskud for 1995, ville - alt efter hvilket formål man vil opnå  

 med en sådan formulering - f.eks. kunne udformes således:
»For hele 1995 skal kommunerne yde det supplerende tilskud, der er  

 vedtaget af kommunalbestyrelsen inden udgangen af november 1994.« Socialministeriet må tage forbehold over for formuleringen, idet det ikke  

 har været muligt at nå at indhente lovtekniske kommentarer til en sådan  

 bestemmelse.
Socialministeriet må på det foreliggende grundlag endvidere tage afstand  

 fra, at en sådan bestemmelse indsættes i lovgivningen, idet det klart bryder  

 med grundtanken og systematikken i bistandsloven, ligesom det vil betyde  

 økonomisk kompensation til kommunerne, jf. besvarelsen af spørgsmål 53.' Jeg kan henholde mig til ovenstående.
SocialministerietDen 9. december 1994 Kommunernes Landsforening Gyldenløvesgade 11 1600 København V Vedr. supplerende tilskud til forældre på orlov Vi er fra Arbejdsministeriet blevet bedt om bidrag til svar på spørgsmål  

 53 og 54 fra Folketingets Arbejdsmarkedsudvalg i forbindelse med behandlingen  

 af ændringerne til orlovsloven (nedsættelse af satsen).
 Vi skal i den anledning bede om landsforeningens kommentarer til spørgsmål  

 53.
 Vi vedlægger kopier af spørgsmålene samt de tidligere spørgsmål og svar,  

 der henvises til.
 Da svarene skal afgives til Folketinget snarest under hensyn til den  

 videre behandling af lovforslaget, skal vi anmode om bidrag hurtigst muligt.
Med venlig hilsen Kirsten a Rogvi Kommunernes LandsforeningDen 12. december 1994 Socialministeriet Slotsholmsgade 6 1216 København K.
Forældreorlov Socialministeriet har den 9. december d.å. anmodet om landsforeningens  

 kommentarer til: ». . ., at Folketinget træffer en beslutning, der  

 fastholder de nuværende kommunale vedtagelser om tilskud til  

 børnepasning«.
I dag er det kommunalbestyrelsen, der beslutter, om kommunen skal yde  

 supplerende tilskud til forældreorlov.
Kommunalbestyrelsen træffer desuden  

 beslutning om målgruppen for det supplerende tilskud samt om tilskuddets  

 størrelse.
 Med den skitserede folketingsbeslutning fratages kommunerne retten til at  

 træffe beslutning om at ændre det supplerende tilskud.
Landsforeningen kan ikke tilslutte sig en sådan folketingsvedtagelse.
Det  

 er landsforeningens holdning, at kommunernes fulde beslutningskompetence bør  

 fastholdes.
Træffes der beslutning om, at de nuværende kommunale vedtagelser om  

 tilskud til børnepasning skal fastholdes, vil det betyde merudgifter for  

 kommunerne.
Denne merudgift skal i givet fald kompenseres over  

 bloktilskuddene.
