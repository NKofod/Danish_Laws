Vindmøller beliggende i USA Reference:
KGL § 6, stk. 1 A klagede for indkomstårene 1992 og 1993 over, at  

 skatteankenævnet ikke havde godkendt underskud vedrørende 4  

 vindturbiner beliggende i USA.
Det fremgik af sagen, at klageren den 29. december 1992 indgik en aftale  

 med B A/S om køb af 4 vindturbiner til en købspris af 275.000  

 kr. pr. turbine.
Af købsaftalen fremgik:
"K Ø B S A F T A L E Undertegnede A køber herved 4 stk. vindturbiner mrk. ... opstillet i .... USA.
Vindturbinerne har været i drift siden 1986 og leverer energi til  

 ... B Co. i henhold til tidligere indgået kontrakt.
Levering skal ske  

 fortsat indtil 1.5.2015, hvor såvel leveringsaftale som aftale om  

 landlease udløber og vindturbinen skal fjernes eller overdrages til  

 sitens rettighedshaver.
Sælger garanterer, at nettoindtjeningen pr. turbine i perioden  

 indtil udgangen af 1996 vil andrage min.
USD 7.000 pr år.
 Ved udgangen af 1995 genforhandles leveringsaftalen med B Co. i hvilken  

 forbindelse det forventes at afregningsprisen for energi vil falde, for  

 derefter i årene fremover at stige i takt med den almindelige  

 prisudvikling for energilevering.
 Købesummen andrager kr. 275.000,- pr. turbine jf. det udleverede  

 budget af 28.12.1992.
 Beløbet erlægges således:
1) Ved optagelse af banklån stort kr. 150.000,- Lånet etableres snarest muligt, idet der ved underskrivelsen af  

 nærværende aftale tillige underskrives et gældsbrev til  

 sælger på samme vilkår som det forudsatte banklån.  

 Gældsbrevet kan af sælger på anfordring kræves  

 ændret til banklån.
 2) Ved udstedelse af gældsbrev til sælger stort kr.  

 90.000,-.
 Gældsbrevet indeholder klausul om, at ydelser alene erlægges i  

 det omfang der er likviditetsmæssig mulighed herfor i turbinens  

 nettoindtjening.
3) Ved kontant betaling stor kr. 35.000,- Den kontante indbetaling forfalder til betaling ved sælgers accept  

 af nærværende købsaftale.
 Ved betaling efter forfaldsdag tillægges der rente med 2% af  

 forfaldne beløb pr. påbegyndt måned.
 Overtagelsesdag: den 28.12.1992.
Jeg bekræfter at have læst og være indforstået med  

 det udleverede budgetmateriale af 28.12.1992." Af skrivelse af 30. december 1992 fra D til klageren fremgik det  

 endvidere:
 "Vedr.: købsaftale vedrørende 4 stk. vindturbiner.
 I henhold til aftale skal jeg herved bekræfte, at de af Dem den  

 29.12.1992 erhvervede vindturbiner nr. ..... ombyttes med 4 stk. ....  

 turbiner i USA.
 Samtidig skal jeg bekræfte, at kreditor på de i forbindelse  

 med handelen udstedte gældsbreve ændres til: E, Danmark".
 Af skrivelse af 31. december 1992 fra B A/S til klageren, der var skrevet  

 på D's brevpapir, fremgik det tillige:
 "Vedlagt returneres kopi af købsaftale forsynet med sælgers  

 påtegning.
Samtidig skal vi efter aftale med reg. revisor .... bekræfte, at den  

 forudsatte kontante betaling på 4 X kr. 35.000,- eller i alt kr.  

 140.000,- deles i to betalinger, således der nu indbetales 4 X kr.  

 17.500,-, eller i alt 70.000,-, hvilket beløb imødeses." Skatteankenævnet havde nægtet at godkende fradrag for  

 underskud vedrørende de omhandlede vindturbiner, idet det var  

 skatteankenævnets opfattelse, at klageren aldrig havde erhvervet ret  

 til de pågældende vindturbiner, hvorfor hun ikke var berettiget  

 til at foretage skattemæssige afskrivninger på dem.
 Der var herved bl.a. lagt vægt på, at det af  

 overdragelseskontrakten fra E til D blandt flere restriktioner fremgik, at D  

 erhvervede vindturbinerne med investering og ikke med videresalg for  

 øje, samt at kontrakten ikke gav D ret til at videreoverdrage  

 vindturbinerne til tredjemand.
 At E siden havde accepteret at sende 24 opgørelser i stedet for 1,  

 som forklaret af revisoren under et møde, ændrede ikke ved denne  

 opfattelse.
Skatteankenævnet havde endvidere lagt vægt på, at det  

 ikke på nogen måde sås dokumenteret overfor de amerikanske  

 myndigheder eller rettighedshavere, at de danske investorer skulle have  

 erhvervet de pågældende vindturbiner.
Da klageren således  

 ikke kunne anses for ejer af vindturbinerne, var indtægterne og  

 omkostningerne i forbindelse med disses drift klagerens indkomst  

 uvedkommende.
Da klageren ej heller kunne anses at have indgået noget  

 reelt gældsforhold i forbindelse med erhvervelsen af disse  

 investeringsarrangementer, havde hun ikke fradragsret for  

 renteudgifterne.
 Klagerens advokat havde påklaget klagerens indkomstansættelse,  

 idet han oprindelig over for Landsskatteretten havde anmodet om, at det -  

 før videre foretoges - blev konstateret, hvorvidt det med  

 skattemæssig virkning kunne dokumenteres, at investorerne rent faktisk  

 havde erhvervet ejendomsret, og dermed afskrivningsadgang på de  

 vindmøller, der indgik i investeringsprojektet.
 Landsskatteretten havde herefter indhentet en udtalelse fra Told- og  

 Skattestyrelsen, der havde udtalt, at der ikke syntes at foreligge  

 tilfredsstillende dokumentation for, at de danske parter havde erhvervet  

 ejendomsret til de omhandlede vindmøller.
 Told- og Skattestyrelsen havde i denne forbindelse henvist til et notat  

 vedrørende klagerens anskaffelse af vindmøller udarbejdet af X  

 skatteforvaltning, hvoraf fremgik:
" .....
I 1992 erhvervede E ved kontrakt af 28. december 1992 25 vindmøller  

 fra F Inc., hjemmehørende i Det Caribiske Hav. 4 af disse  

 møller erhverves af klageren ved en "købsaftale" af 29.  

 december 1992 med B A/S, der i mellemtiden må have erhvervet dem fra E  

 A/S.
Begge selskaber (der siden er gået konkurs) havde adresse hos  

 D.
Købsprisen pr. mølle er 275.000 kr, der tilvejebringes med  

 en kontant udbetaling på 35.000 kr, et gældsbrev til sælger  

 på 150.000 kr, der af sælger kan konverteres til et  

 banklån, samt et gældsbrev til sælger (ændret til E),  

 på 90.000 kr, indeholdende klausul om, at ydelser alene skal  

 erlægges i det omfang der er fuld dækning herfor i møllens  

 nettoindtjening.
Hvad enten der er betalt ydelse eller ej, betragtes  

 lånet som fuldt afviklet den 1/1 2000.
 De 25 møller er fordelt på i alt 10 investorer iflg. telefax  

 af 19. november 1995 fra D til advokat ..... Udover klageren og dennes  

 ægtefælle, er der ikke andre investorer i X til disse  

 møller.
Skatteankenævnet i X er af den opfattelse, at klageren ikke har  

 dokumenteret, at hun retmæssigt har købt og erhvervet  

 ejendomsretten til de vindmøller, som hun fratrækker  

 driftsunderskuddet for.
Dette gælder såvel investeringen i de 2  

 vindmøller i 1991 som investeringen i december 1992 i 4  

 vindmøller.
 For så vidt angår den første investering, foreligger  

 der hverken dokumentation for betaling eller individualisering.
 For så vidt angår den anden investering foreligger der en  

 købsaftale, der ikke stemmer overens med de indsendte regnskaber.  

 Endvidere er der ikke sket nogen anmeldelse af overdragelsen overfor de  

 amerikanske rettighedshavere.
Endvidere er det nævnets opfattelse, at sælger af  

 arrangementerne hverken retmæssigt har erhvervet ejendomsretten til de  

 pågældende vindmøller eller erhvervet retten til at  

 sælge dem for ejeren.
Dette ses af de mange indskrænkende  

 betingelser i overdragelsesdokumentet fra F til E, og endvidere ses det klart  

 dokumenteret ved telefax af 15/10 1995 fra ..... til advokat ..... Da det er  

 de samme mennesker, der står bag begge arrangementer, antager  

 nævnet, at overdragelsesbetingelserne for de først erhvervede  

 vindmøller er i stil med de senest erhvervede.
For så vidt angår fradrag for renteudgifter, fandt  

 nævnet ikke, at der var dokumenteret noget gældsforhold.
I begge  

 de indgåede investeringsaftaler er der non recourse klausuler i den  

 yderstliggende halvdel af pantebrevene, og hvad enten der betales henholdsvis  

 afdrag/ydelse eller ej, betragtes disse lån som fuldt afviklet den  

 1.2.2002/1.1.2000. Sådanne gældsbreve må anses for at  

 være uden reelt indhold.
Da vindmøllerne endvidere ikke kunne  

 anses at tilhøre klageren, måtte gældsforholdene betragtes  

 som ikke eksisterende." Advokaten havde efterfølgende anført, at hans egne  

 undersøgelser havde afstedkommet, at det måtte anses for bevist,  

 at de underliggende aktiver aldrig havde været tilstede.
 Advokaten havde herefter ændret sin påstand fra en  

 afskrivningsadgang til et fradrag i medfør af kursgevinstloven, idet  

 han som begrundelse for tabsfradraget havde anført, at klageren var  

 blevet bedraget, og som følge heraf havde fået et krav på  

 udenlandsk valuta mod den oprindelige sælger.
Advokaten havde fremlagt dokumentation for, at købet af  

 vindmøllerne efter hans opfattelse var foretaget i udenlandsk valuta.  

 Advokaten havde således fremlagt købsaftale af 29. december 1992  

 samt diverse skrivelser fra bl.a.
F. (alle opremsninger af breve udeladt)  

 Denne brevveksling dokumenterede efter advokatens opfattelse, at de  

 møller, der var solgt, ikke eksisterede som ejet af F og derfor ikke  

 havde været ejet af de danske investorer.
 Skatteankenævnet havde til advokatens ændrede påstand  

 afgivet følgende udtalelse over for Landsskatteretten:
 "Klagerens tab kan ikke anses for realiseret, jf. kursgevinstloven, i  

 1992 eller 1993.
 Uanset, at man kan tiltræde, at A's fordring, jf. købelovens  

 § 59, opstår allerede på købstidspunktet ultimo 1992, er  

 der ikke på dette tidspunkt konstateret og dermed realiseret noget  

 tab.
 Det er først i 1995, at skatteforvaltningen begynder at interessere  

 sig for vindmølleprojekterne, og det er først i oktober 1996,  

 at formodningen om, at køberne af vindmøllerne er blevet  

 bedraget, bliver verificeret.
 Da gevinst og tab, jf. kursgevinstloven, skal medregnes i den  

 skattepligtige indkomst i realisationsåret, er spørgsmålet  

 ikke aktuelt for klageårene 1992 og 1993.
 Det er endvidere sekretariatets opfattelse, at indtil maj 1996, har hun  

 alene haft mulighed for at rette sit krav mod D, idet det må anses for  

 tvivlsomt, om han har været i god tro, jf. købelovens § 59, stk.  

 1, 2. pkt.
I maj 1996 bekræfter imidlertid F direkte overfor klageren, at hun  

 er ejer af de pågældende vindmøller ved at sende hende en  

 U.C.C. formular, der fremstår som noteret af myndighederne i USA.
Da i  

 hvert fald indholdet om ikke hele formularen er falsk, er det vores  

 opfattelse, at de på dette tidspunkt indtræder i sagen og A  

 får et direkte krav mod de to.
 Hovedparten af klagerens tab er ikke et valutatab, men et tab i danske  

 kroner.
Det er ikke ganske klart, at der er tale om et krav, der skal beregnes i  

 US dollars fremfor i danske kroner.
Klagerens tab (bortset fra de USD 1.000)  

 svarer til den kontante indbetaling på 140.000 kr.
Dette beløb  

 har givet skullet dække G's og D's omkostninger og fortjeneste ved at  

 iværksætte og formidle projektet, mens den lånefinansierede  

 del af købsprisen har indgået som en del af papirmøllen.  

 Det forekommer således sandsynligt, at beløbet hele tiden har  

 været beregnet i kroner på baggrund af en vurdering af, hvor stor  

 en skattebesparelse investorerne kunne opnå.
 Såfremt klageren skulle anlægge sag mod de 2 amerikanere,  

 ville påstanden således efter sekretariatets opfattelse skulle  

 lyde på et beløb i USD svarende til 140.000 kr. + USD 1000.  

 Når beløbet bliver beregnet efter danske kroner, er der ikke  

 fradragsret for tabet efter kursgevinstlovens bestemmelser.
Således ser sekretariatets umiddelbare opfattelse ud.
Vi ser frem  

 til at modtage Landsskatterettens afgørelse af  

 spørgsmålet.
Kopi af nærværende brev er sendt til advokat .... til  

 orientering." Klageren havde til skatteankenævnets udtalelse i sagen  

 anført, at han hvad angik tidspunktet for indtræden af kravet  

 mod den ultimative sælger, måtte holde fast ved, at der  

 forelå vanhjemmel, hvorfor kravet var opstået samtidig med  

 underskrift på de såkaldte beviser for klagerens adkomst.
Advokaten havde fastholdt, at der var tale om fradrag for tab på en  

 fordring i fremmed valuta i medfør af kursgevinstlovens § 6. Tabet var  

 lidt i 1992 og udgjorde i alt 140.000 kr. svarende til en kontant udbetaling  

 på 4 vindmøller.
At klagerens tab var opgjort til 140.000 kr.  

 skyldtes, at det var dette beløb, som hun havde betalt, idet  

 beløb herudover alene var bogholderimæssige dispositioner.  

 Først, når klageren havde betalt de resterende 240.000 kr.,  

 ville der blive udbetalt beløb fra E A/S.
Klageren var på grund  

 af skattemæssige problemer fra og med 1995 ophørt med at  

 selvangive beløb vedrørende vindmøllerne.
Landsskatteretten fandt, at det ikke kunne anses for tilstrækkeligt  

 dokumenteret, at klageren i forbindelse med køb af 4 vindturbiner  

 havde indgået aftale om, at købesummen skulle erlægges i  

 USD.
Retten havde herved henset til, at købsaftale af 29. december  

 1992, gældsbreve af 28. december 1992 samt lånedokument af 28.  

 december 1992 alle omhandlede beløb i Dkr.
Da det endvidere ikke  

 på anden måde var dokumenteret, at der var tale om forhold  

 reguleret i USD, og da der i øvrigt ikke var konstateret en fordring i  

 udenlandsk valuta ved relevante retsskridt, var det rettens opfattelse, at  

 det ikke var dokumenteret, at der var lidt et tab, som var omfattet af  

 kursgevinstlovens § 6, stk. 1, og den påklagede ansættelse blev  

 stadfæstet.
 Retten havde herved ikke taget stilling til realiteten i projektet.
