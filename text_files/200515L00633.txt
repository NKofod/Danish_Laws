Tillægsbetænkning afgivet af Sundhedsudvalget den 1. juni  

 2006 Tillægsbetænkning over Forslag til lov om ændring af lov om  

 frihedsberøvelse og anden tvang i psykiatrien og retsplejeloven (Revision af psykiatriloven, herunder tvangsdefinition, personlig  

 skærmning, aflåsning af døre i afdelingen, øget lægeligt tilsyn og ekstern  

 efterprøvelse, ændret klageadgang m.v.) [af indenrigs- og sundhedsministeren (Lars Løkke  

 Rasmussen)] 1. Ændringsforslag Indenrigs- og sundhedsministeren har stillet 12 ændringsforslag  

 til lovforslaget.
2. Udvalgsarbejdet Lovforslaget blev fremsat den 25. januar 2006 og var til 1.  

 behandling den 28. februar 2006. Lovforslaget blev efter 1. behandling  

 henvist  

 til behandling i Sundhedsudvalget.
Udvalget afgav betænkning den 24. maj  

 2006.  

 Lovforslaget var til 2. behandling den 30. maj 2006, hvorefter det blev  

 henvist  

 til fornyet behandling i Sundhedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketingets dispenserer fra reglen i  

 forretningsordenen om, at der skal gå mindst 2 dage fra omdeling af  

 tillægsbetænkning til 3. behandling.
3. Indstillinger og politiske bemærkninger Et  

  

 flertal  

  

 i udvalget  

 (S, DF, RV, SF og EL) indstiller lovforslaget til  

  

 vedtagelse  

  

 i den affattelse, hvori det foreligger efter 2.  

 behandling.
Flertallet vil stemme imod de stillede ændringsforslag.
 Socialdemokratiets, Det Radikale Venstres og Socialistisk Folkepartis  

 medlemmer af udvalget vil gerne i forlængelse af debatten under 2. behandling  

 og  

 ministerens ændringsforslag til en revisionsbestemmelse  

 i lovens § 46 fremhæve følgende: S, RV og SF udtrykte på  

 forskellig vis, at partierne i forbindelse med drøftelserne  

 af den kommende psykiatriaftale gerne vil indgå i drøftelser om  

 flere  

 måder og metoder for tilrettelæggelsen af den individuelle indsats for den  

 målgruppe, som regeringen havde udpeget som målgruppe for §§ 13 d  

 og 13 e (tvungen opfølgning efter udskrivning) i det  

 oprindelige  

 lovforslag.
S, RV og SF lægger stor vægt på sikring af den nødvendige  

 sammenhæng mellem patientbehandlingen og de sociale støtteforanstaltninger,  

 så  

 der undgås brud i den sindslidendes personlige udvikling og skabes mulighed  

 for  

 sammenhæng i tilværelsen og gode muligheder for rehabilitering.
En tæt  

 inddragelse af og et godt samarbejde med patienten og dennes pårørende  

 styrker  

 fundamentet for sammenhængende forløb for den sindslidende.
S, RV og SF har noteret sig, at der med regeringens  

 publikation »Fælles værdier i indsatsen for mennesker med en  

 sindslidelse:  

 respekt, faglighed og ansvar« er tilvejebragt et godt grundlag for at bygge  

 bro  

 mellem sektorer med forskellige kulturelle og historiske udgangspunkter.
Når  

 værdierne respekt, faglighed og ansvar sammentænkes i den offentlige indsats,  

 fremmes udviklingen af gode, sammenhængende forløb for det enkelte  

 menneske.
S, RV og SF lægger vægt på, at de værdier indarbejdes i  

 dagligdagens sprog, tænkemåder og handlinger.
 S, RV og SF henviser tillige til anbefalingerne fra regeringens  

 rapport om psykisk sygdom og kriminalitet og til erfaringerne fra  

 gennembrudsprojektet om nedbringelse af tvang i psykiatrien.
 S, RV og SF gør ligeledes opmærksom på den  

 rapport, der for nylig er udkommet omkring metoden recovery-orientering.
 S, RV og SF anbefaler, at der sker en evaluering af de  

 opsøgende psykoseteam og lignende ordninger med henblik på at få  

 identificeret  

 den bedste model for og definition af opsøgende psykoseteam.
S, RV og SF opfordrer regeringen til, at der i de  

 kommende aftaler med kommuner og regioner sker en styrkelses af  

 indsatsområderne både i den behandlende psykiatri og i socialpsykiatrien,  

 så den kommende psykiatriaftale ikke fortrinsvis skal finansieres  

 over satspuljen.
Målet må være mere faste bevillinger.
Når der ved efterårets forhandlinger om en kommende psykiatriaftale er  

 tilført midler til en styrkelse af den sociale og den sundhedsmæssige del på  

 disse områder, vil S, SF og RV være indstillet på at støtte tilvejebringelse  

 af  

 den nødvendige hjemmel til at iværksætte en 3-årig forsøgsordning på tværs af  

 sektorerne omkring den målgruppe, som regeringen har identificeret som  

 målgruppe for det fremsatte lovforslags §§ 13 d og 13 e.
Men S, RV og SF  

 finder  

 imidlertid ikke, at de nærmere elementer i et sådant forsøg skal afklares ved  

 3. behandling af lovforslaget.
Der vil være brug for mere tid til  

 drøftelser af indholdet af en eventuel forsøgsordning og drøftelser  

 af de barrierer, der skal overvindes, m.v.
S, RV og SF bistår  

 gerne i udviklingen af en mere »pågående og opsøgende behandlingsindsats« for  

 en borgergruppe, der klart ikke profiterer godt nok af de nuværende tilbud.
Dansk Folkepartis medlemmer af udvalget ønsker at fremhæve, at  

 DF i sit bidrag til betænkningen den 24. maj 2006 udførligt har redegjort for  

 partiets synspunkter, herunder at DF tilslutter sig de dele af lovforslaget,  

 der går ud på at styrke patienternes retsstilling og retssikkerhed.
Der er  

 efter DFs opfattelse tale om tiltrængte forbedringer til gavn for  

 patienterne  

 og behandlingsforløbet.
DF har ligeledes i betænkningen udførligt redegjort for, hvorfor  

 DF afviser den i lovforslaget foreslåede »tvungne opfølgning« med udvidelse  

 af  

 adgang til tvang over for og tvangsmedicinering af patienter, der er  

 udskrevet  

 fra behandling.
DF ser  hvis »tvungen opfølgning« vedtages  en  

 nærliggende  

 risiko for, at man i psykiatrien vælger tvangsmedicinering frem for andre,  

 frivillige, mere virksomme og mere medmenneskelige former for  

 opfølgning.  

 DF har i den forbindelse fremhævet det ønskelige i en række alternative  

 tiltag,  

 bl.a. forbedrede behandlingsgarantier, også inden for børn og  

 unge-psykiatrien,  

 og opsøgende psykoseteam.
DF lægger i den forbindelse vægt på, at en række af  

 de sagkyndige og de faggrupper, der har udtalt sig i forbindelse med høringen  

 om lovfor-slaget, har påpeget, at der er andre metoder, som uden tvang, men  

 på  

 frivilligt grundlag må foretrækkes for at nå den gruppe mennesker,  

 lovforslaget  

 skal hjælpe.
DF har i sit betænkningsbidrag opfordret regeringen og  

 Folketinget  

 til i den kommende tid at tage fat på udbygning af ordninger med psykoseteam,  

 ligesom det er påkrævet at se på, om der er sket for mange nedlæggelser af  

 sengepladser  

 inden for distriktspsykiatrien.
DF har forstået, at regeringspartierne i forbindelse med den  

 sociale del i en kommende psykiatriaftale er indstillet på at styrke  

 kommunernes ressourcer særligt med henblik på at sikre den nødvendige indsats  

 for patienter, som er udskrevet med en udskrivningsaftale eller en  

 koordineringsplan.  

 DF finder det fornuftigt, hvis der i den forbindelse kan ske målretning af  

 midler til f.eks. aktivitetstilbud, intensiveret indsats fra støtte- og  

 kontaktpersoner, tilbud om socialpædagogisk støtte m.v.
Ligeledes hilser DF  

 det  

 med tilfredshed, hvis regeringen vil afsætte midler til en øget opsøgende  

 behandlingsindsats.
DF peger derfor igen på, at man bør udnytte de positive  

 erfaringer med opsøgende psykoseteam, som kendes både i udlandet og enkelte  

 steder her i landet.
Dansk Folkeparti imødeser regeringens initiativer på  

 dette  

 område og vil også selv overveje, hvordan man mest effektivt kan komme videre  

 med nye tiltag, der kan styrke psykiatrien.
Hvis det i fremtiden dokumenteres, at der selv efter en  

 forbedret indsats og udvikling af nye, bl.a. opsøgende, tilbud er behov for  

 forsøgsordninger, der kan nå ud til en gruppe sindslidende, der ikke kan  

 eller  

 vil benytte sig af sådanne frivillige tilbud, vil DF ikke afvise til den tid  

 at  

 drøfte, om yderligere forsøgsordninger bør iværksættes.
Men først og fremmest  

 må der sættes flere og bedre tiltag i gang uden tvangsmæssigt tilsnit.
 Et  

  

 mindretal  

  

 i  

 udvalget (V og KF) indstiller lovforslaget til  

  

 vedtagelse  

  

 med de stillede ændringsforslag.
Venstres og Det Konservative Folkepartis medlemmer af udvalget  

 bemærker, at forslaget om tvungen opfølgning efter udskrivning, som med  

 regeringens ændringsforslag om en revisionsbestemmelse foreslås opretholdt,  

 er  

 knyttet tæt sammen med reglerne om udskrivningsaftaler og  

 koordinationsplaner.
Således  

 er det en betingelse, at der udarbejdes en udskrivningsaftale eller en  

 koordinationsplan  

 for de patienter, der bliver omfattet af en beslutning om tvungen opfølgning.
 På den baggrund finder V og KF anledning til at fremhæve kravene  

 til udskrivningsaftaler og koordinationsplaner.
 Ved den seneste revision af psykiatriloven blev særlige bestemmelser  

 om aftaler for den fortsatte behandling og sociale støtte efter udskrivningen  

 indført for patienter, for hvem det må antages, at de efter udskrivning ikke  

 selv vil søge den behandling eller de sociale tilbud, der er nødvendige for  

 deres  

 helbred.
 I disse tilfælde har den behandlingsansvarlige overlæge ansvaret  

 for, at der indgås en udskrivningsaftale mellem patienten, den psykiatriske  

 afdeling, distriktspsykiatrien og de sociale myndigheder, privatpraktiserende  

 sundhedspersoner (f.eks. praktiserende læger og praktiserende speciallæger)  

 m.fl. om de behandlingsmæssige og de sociale tilbud til patienten.
Det kan dreje sig om patienter med alvorlig sindslidelse, der  

 udsættes for betydelig helbredsforringelse ved ikke at modtage nogen form for  

 behandlingsmæssig eller social støtte.
Der kan f.eks. være tale om patienter,  

 der samtidig lider af skizofreni og har misbrugsproblemer eller store sociale  

 problemer.
En udskrivningsaftale skal indeholde en beskrivelse af  

 patientens aktuelle og forventede fremtidige behov for behandling og sociale  

 tilbud.
Udskrivningsaftalen skal omfatte de behandlingsmæssige og de sociale  

 tilbud, som vil være relevante for patienten, og angive dato og tidspunkt for  

 det første møde hos vedkommende myndighed m.fl.
Udskrivningsaftalen skal være  

 tidsbegrænset, og aftalen skal tages op til vurdering efter en bestemt  

 periode.  

 Det skal af udskrivningsaftalen fremgå, hvem der er ansvarlig for revurdering  

 af planen, og hvem der er ansvarlig for opfølgning, således at pa-tienten får  

 de nævnte tilbud, og det skal endvidere fremgå, hvem der skal reagere, hvis  

 aftalen ikke overholdes.
 Såfremt patienten ikke vil medvirke til at indgå en  

 udskrivningsaftale, har overlægen ansvaret for, at den psykiatriske afdeling  

 i  

 samarbejde med de relevante myndigheder m.fl. udarbejder en koordinationsplan  

 for de behandlingsmæssige og de sociale tilbud til patienten.
V og KF lægger stor vægt på sikring af den nødvendige sammenhæng  

 mellem patientbehandlingen og de sociale støtteforanstaltninger, så der  

 undgås  

 brud i den sindslidendes personlige udvikling og skabes mulighed for  

 sammenhæng  

 i tilværelsen og gode muligheder for rehabilitering.
En tæt inddragelse og et  

 godt samarbejde med patienten og dennes pårørende styrker fundamentet for  

 sammenhængende forløb for den sindslidende.
Regeringens publikation »Fælles værdier i indsatsen for mennesker  

 med en sindslidelse: respekt, faglighed og ansvar« har tilvejebragt et godt  

 grundlag for at bygge bro mellem sektorer med forskellige kulturelle og  

 historiske udgangspunkter.
Når værdierne respekt, faglighed og ansvar  

 sammentænkes  

 i den offentlige indsats, fremmes udviklingen af gode, sammenhængende forløb  

 for det enkelte menneske.
V og KF lægger vægt på, at de værdier indarbejdes i  

 dagligdagens sprog, tænkemåder og handlinger.
 V og KF henviser tillige til anbefalingerne fra regeringens  

 rapport om psykisk sygdom og kriminalitet og til erfaringerne fra  

 gennembrudsprojektet om nedbringelse af tvang i psykiatrien.
Flere partier har i forbindelse med Folketingets behandling af  

 lovforslaget fremhævet vigtigheden af, at der efter behov sikres en  

 tilstrækkelig effektiv, vedvarende og opsøgende støtte fra de sociale  

 myndigheders side til de patienter, som udskrives med en udskrivningsaftale  

 eller en koordinationsplan, herunder de patienter, som ville kunne omfattes  

 af  

 tvungen opfølgning.
Regeringen har tilkendegivet, at den deler dette  

 synspunkt.
V og KF vil i forbindelse med forhandlingerne om den sociale del  

 i en kommende psykiatriaftale anbefale at styrke kommunernes ressourcer  

 særligt  

 med henblik på at sikre den nødvendige sociale indsats for patienter, som er  

 udskrevet med en udskrivningsaftale eller en koordinationsplan.
V og KF vil i  

 den forbindelse anbefale at målrette midler til dette formål, herunder f.eks.  

 til aktivitetstilbud, intensiveret indsats fra støtte- og kontaktpersoner,  

 tilbud om socialpædagogisk støtte m.v.
 V og KF vil prioritere midler fra sundhedsdelen af en kommende  

 psykiatriaftale til en øget opsøgende behandlingsindsats og andre  

 behandlingstilbud til patienter, som har behov for en fortsat  

 behandlingsmæssig  

 indsats efter udskrivning, men som ikke kan forventes selv at ville søge  

 denne  

 behandling.
 Samlet set vil en sådan prioritering i psykiatriaftalen bidrage  

 til at sikre, at de omtalte patienter fortsætter i den nødvendige behandling  

 med den sociale støtte, de har behov for, frem for at blive overladt til sig  

 selv.
 Når der ved efterårets forhandlinger om en kommende  

 psykiatriaftale er tilført midler til en styrkelse af den sociale og den  

 sundhedsmæssige del på disse områder, vil V og KF foreslå at tilvejebringe  

 den  

 nødvendige hjemmel til at iværksætte en 3-årig forsøgsordning med tvungen  

 opfølgning.
V og KF har noteret sig, at Socialdemokratiet under lovforslagets  

 behandling har peget på behovet for en tilstrækkelig intensiv opfølgning i  

 den  

 sociale sektor, hvilket vil være i tråd med psykiatrilovens mindste middels  

 princip.
V og KF vil derfor være indstillet på  som anbefalet af  

 Socialdemokratiet  

 under behandlingen af lovforslaget  at der parallelt hermed tages  

 stilling  

 til, om der skal tilvejebringes bestemmelser i serviceloven, der på  

 tilsvarende  

 vis sikrer »tvungen social opfølgning«, således at borgeren får den  

 nødvendige  

 støtte til at indgå i et sammenhængende rehabiliterende forløb, der vil kunne  

 forebygge indlæggelse.
En forsøgsordning vil kunne belyse, om de patienter, som bliver  

 omfattet af tvungen opfølgning, har haft adgang til de nødvendige sociale  

 støtte-, omsorgs- og aktivitetstilbud efter udskrivelsen.
En forsøgsordning  

 vil  

 endvidere kunne belyse, i hvilket omfang tvungen opfølgning har ført til, at  

 gentagne  

 tvangsindlæggelser af de omfattede patienter er undgået, således at formålet  

 med tvungen opfølgning er tilgodeset.
 Regeringen har tilkendegivet, at regeringen hvert år i en  

 forsøgsperiode vil give Folketingets Sundhedsudvalg en anonymiseret  

 redegørelse  

 for antallet af personer, som er/har været omfattet af tvungen opfølgning,  

 med  

 oplysninger om antallet af forudgående tvangsindlæggelser af de pågældende og  

 oplysninger om antallet af tvangsindlæggelser af de pågældende i  

 forsøgsperioden.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 mindretal  

  

 (V og KF):
Til titlen 1)  

  

 I undertitlen indsættes efter  

 »tvangsdefinition,«: »tvungen opfølgning efter udskrivning,«.
[Teknisk konsekvensændring som følge af, at tvungen opfølgning  

 efter udskrivning indsættes i lovforslaget] Til § 1 2)  

  

 Efter den i  

  

 nr. 11  

  

 foreslåede § 13 c indsættes som nye paragraffer:
»§ 13 d.  

  

 Overlægen kan træffe beslutning om tidsbegrænset tvungen opfølgning efter  

 udskrivning, hvis der på baggrund af den aktuelle indlæggelse findes at være  

 en  

 begrundet frygt og nærliggende risiko for, at patienten efter udskrivning vil  

 ophøre med at følge den behandling, der er nødvendig for patientens helbred,  

 og 1)  

 	  

 patienten i mindst ét  

 tilfælde har undladt at følge den behandling, der er anført i en  

 udskrivningsaftale  

 eller koordinationsplan, 2)  

 	  

 patienten i de  

 seneste 3 år forud for den aktuelle indlæggelse er blevet tvangsindlagt  

 mindst  

 3 gange og 3)  

 	  

 patienten i  

 forbindelse med den aktuelle indlæggelse blev tvangsindlagt eller er blevet  

 tvangstilbageholdt.
 Stk. 2.  

  

 Overlægens  

 beslutning om tvungen opfølgning efter udskrivning kan alene indeholde et  

 pålæg  

 til patienten om at møde op til medicinering i det psykiatriske sygehusvæsen.
 Stk. 3.  

  

 Hvis patienten  

 ikke møder op til medicinering, kan patienten afhentes af politiet.  

 Medicineringen  

 af patienten kan i disse tilfælde alene foregå på en psykiatrisk afdeling.
 Stk. 4.  

  

 Ved  

 medicineringen i forbindelse med den tvungne opfølgning efter udskrivning  

 skal  

 der anvendes lægemidler, for hvilke man kender patientens reaktion, herunder  

 eventuelt  

 i depotform.
 Stk. 5.  

  

 En beslutning om  

 tvungen opfølgning efter udskrivning kan være gældende i indtil 3 måneder  

 efter  

 udskrivning af patienten.
Stk. 6.  

  

 Hvis der er en  

 begrundet frygt og nærliggende risiko for, at patienten ved  

 3-måneders-periodens  

 udløb, jf. stk. 5, vil ophøre med at følge den behandling, der er nødvendig  

 for  

 patientens helbred, kan overlægen træffe beslutning om, at den tvungne  

 opfølgning efter udskrivning forlænges i indtil 3 måneder.
Yderligere  

 forlængelse  

 af den tvungne opfølgning efter udskrivning kan ske for indtil 3 måneder ad  

 gangen, dog således at patienten maksimalt kan være undergivet tvungen  

 opfølgning efter udskrivning i 12 måneder.
§ 13 e.  

  

 Indenrigs- og sundhedsministeren fastsætter regler om tvungen opfølgning  

 efter  

 dette kapitel, herunder om eventuel afhentning af patienten, hvis denne ikke  

 frivilligt møder op, samt om politiets medvirken hertil.« [Bestemmelserne om tvungen opfølgning efter udskrivning  

 indsættes i lovforslaget] 3)  

  

 I den under  

  

 nr. 16  

  

 foreslåede affattelse af  

  

 §  

 20, stk. 1,  

  

 ændres »12 og 13« til: »12, 13 og 13 d«.
[Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 4)  

  

 I den under  

  

 nr. 17  

  

 foreslåede affattelse af  

  

 §  

 21, stk. 1,  

  

 indsættes efter »tvangsbehandling,«: »tvungen opfølgning efter  

 udskrivning,«.
[Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 5)  

  

 I den under  

  

 nr. 21  

  

 foreslåede affattelse af  

  

 §  

 24, stk. 1,  

  

 indsættes efter »tvangsbehandling,«: »tvungen opfølgning efter  

 udskrivning,«.
[Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 6)  

  

 Efter nr. 22 indsættes som nyt  

 nummer:
 »01.  


  

 § 26, stk. 1,  

  

 affattes således:
»Patientrådgiveren skal snarest muligt efter beskikkelsen besøge  

 patienten og til stadighed holde sig i forbindelse med denne.
Første besøg  

 skal  

 aflægges inden 24 timer efter beskikkelsen.
Besøg hos patienter, som er  

 undergivet tvangsforanstaltninger efter kapitel 3, 4 og 5, skal herefter  

 finde  

 sted mindst én gang om ugen og i øvrigt efter behov.
Besøg hos patienter, som  

 er undergivet tvungen opfølgning efter udskrivning, jf. § 13 d, skal finde  

 sted  

 efter behov.«« [Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 7)  

  

 Efter nr. 24 indsættes som nyt  

 nummer:
 »02.  

  

 I  

  

 § 32  

  

 indsættes som  

  

 stk. 4:
»Stk. 4.  

  

 Klage over  

 beslutning om tvungen opfølgning efter § 13 d, stk. 1, har opsættende  

 virkning.«« [Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 8)  

  

 I den under  

  

 nr. 26  

  

 foreslåede affattelse af  

  

 §  

 35  

  

 indsættes efter »tvangsbehandling,«: »tvungen opfølgning efter udskrivning,«.
[Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 9)  

  

 I den under  

  

 nr. 28  

  

 foreslåede affattelse af  

  

 §  

 36, stk. 3,  

  

 affattes  

  

 1. pkt.  

  

 således:
»Stk. 3.  

  

 Det  

 psykiatriske patientklagenævn ved statsforvaltningen skal træffe afgørelse i  

 klagesager om tvangsbehandling, der er tillagt opsættende virkning, og om  

 tvungen opfølgning efter udskrivning, jf. § 32, stk. 3 og 4, inden 7 hverdage  

 efter klagens modtagelse.« [Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 10)  

  

 Efter nr. 30 indsættes som nyt  

 nummer:
 »03.  

  

 Efter § 37  

 indsættes:
»§ 37 a  


.  

  

 Reglerne i retsplejelovens kapitel  

 43 a  

 vedrørende administrativt bestemt  

 frihedsberøvelse finder tilsvarende anvendelse ved tvungen opfølgning efter  

 udskrivning.
Det psykiatriske patientklagenævn ved statsforvaltningen skal  

 efter anmodning fra patienten eller patientrådgiveren indbringe sine  

 afgørelser  

 vedrørende tvungen opfølgning efter udskrivning for retten efter reglerne i  

 retsplejelovens kapitel  

 43 a.
 Stk. 2.  

  

 Sager om tvungen  

 opfølgning efter udskrivning forelægges, så længe patienten ikke er  

 udskrevet,  

 for byretten på det sted, hvor vedkommende psykiatriske sygehus eller  

 afdeling  

 er beliggende.
Stk. 3.  

  

 Begæring om  

 sagens indbringelse for retten skal fremsættes inden 4 uger efter det  

 psykiatriske  

 patientklagenævns afgørelse.
Senere fremsættelse af begæringen kan indtil 6  

 måneder efter nævnets afgørelse undtagelsesvis tillades af retten, når der  

 foreligger særlig grund til at afvige fra fristen.
Stk. 4.  

  

 Godkender det  

 psykiatriske patientklagenævn ved statsforvaltningen, at der etableres  

 tvungen  

 opfølgning efter udskrivning, jf. § 13 d, stk. 1, kan spørgsmålet om den  

 tvungne opfølgning efter udskrivning først på ny begæres prøvet i nævnet,  

 hvis  

 den tvungne opfølgning efter udskrivning forlænges, jf. § 13 d, stk. 6. Den  

 tvungne opfølgning efter udskrivning kan herefter begæres prøvet ved enhver  

 forlængelse af den tvungne opfølgning efter udskrivning, jf. § 13 d, stk.  

 6.«« [Teknisk konsekvensændring som følge af, at tvungen opfølgning  

 efter udskrivning indsættes i lovforslaget] 11)  

  

 Nr. 34 affattes således:
 »34.  


  

 § 46  

  

 affattes således:
»§ 46.  

  

 Forslag om revision af lovens bestemmelser vedrørende tvungen opfølgning  

 efter  

 udskrivning fremsættes for Folketinget i folketingsåret 2010-11.«« [Revisionsbestemmelse] Til § 3 12)  

  

 Efter stk. 1 indsættes som nyt  

 stykke:
»Stk. 2.  

  

 Tvungen  

 opfølgning efter udskrivning efter § 13 d kan iværksættes over for patienter,  

 som udskrives den 1. januar 2007 eller senere.
Udskrivningsaftaler og  

 koordinationsplaner, som er en forudsætning for anvendelse af tvungen  

 opfølgning efter udskrivning, kan dog være henholdsvis indgået eller  

 udarbejdet  

 før den 1. januar 2007. Ligeledes kan tvangsindlæggelser iværksat før den 1.  

 januar 2007 medregnes i antallet af tvangsindlæggelser, der er en  

 forudsætning  

 for anvendelse af tvungen opfølgning efter udskrivning, jf. § 13 d, stk. 1,  

 nr.  

 2.« Stk. 2 bliver herefter stk. 3.
[Teknisk konsekvensændring som følge af, at tvungen opfølgning  

 efter udskrivning indsættes i lovforslaget] Bemærkninger Til nr. 1, 3-10 og 12 Ændringerne er en konsekvens af, at § 13 d og § 13 e indsættes,  

 jf. ændringsforslag nr. 2.
Til nr. 2 Bestemmelserne om tvungen opfølgning efter udskrivning indsættes  

 med ændringsforslaget.
Til nr. 11 Det fremgår af § 46 i den nuværende lov, at der skal fremsættes  

 lovforslag om revision af loven i folketingsåret 2005-06. Med fremsættelsen  

 af lovforslaget  

 er denne revisionsbestemmelse opfyldt.
 Med dette ændringsforslag foreslås indsat en bestemmelse om, at  

 regeringen i folketingsåret 2010-11 skal fremsætte et forslag om revision af  

 bestemmelserne om tvungen opfølgning efter udskrivning for Folketinget.
 Med dette tidsperspektiv gives mulighed for på baggrund af erfaringerne  

 fra 3-års-perioden 2007-2009 at evaluere den foreslåede ordning med tvungen  

 opfølgning efter udskrivning.
Med indførelse af en sådan revisionsbestemmelse vedrørende  

 tvungen opfølgning efter udskrivning forpligter regeringen sig til at  

 evaluere  

 erfaringerne med tvungen opfølgning efter § 13 d og  

 § 13  

 e.
Indenrigs- og Sundhedsministeriet vil i den forbindelse sikre, at  

 evalueringen, der udføres af Sundhedsstyrelsen og omhandler samtlige  

 patienter,  

 der er omfattet af §§ 13 d og 13 e, gennemføres således, at Indenrigs- og  

 Sundhedsministeriet i folketingsåret 2010-11 kan redegøre for evalueringens  

 resultater over for Folketinget og tilkendegive, om der er grundlag for at  

 revidere, herunder eventuelt ophæve, bestemmelserne om tvungen opfølgning  

 efter  

 udskrivning.
Tvungen opfølgning efter udskrivning er knyttet tæt sammen med  

 de eksisterende regler om udskrivningsaftaler og koordinationsplaner.
Således  

 er det en betingelse som anført i bemærkningerne til L 140, at der udarbejdes  

 en udskrivningsaftale eller en koordinationsplan for de patienter, der bliver  

 omfattet af en beslutning om tvungen opfølgning.
 På den baggrund finder regeringen anledning til at fremhæve  

 kravene til udskrivningsaftaler og koordinationsplaner.
 Ved den seneste revision af psykiatriloven blev særlige bestemmelser  

 om aftaler for den fortsatte behandling og sociale støtte efter udskrivningen  

 indført for patienter, for hvem det må antages, at de efter udskrivning ikke  

 selv vil søge den behandling eller de sociale tilbud, der er nødvendige for  

 deres  

 helbred.
 I disse tilfælde har den behandlingsansvarlige overlæge ansvaret  

 for, at der indgås en udskrivningsaftale mellem patienten, den psykiatriske  

 afdeling, distriktspsykiatrien og de sociale myndigheder, privatpraktiserende  

 sundhedspersoner (f.eks. praktiserende læger og praktiserende speciallæger)  

 m.fl. om de behandlingsmæssige og de sociale tilbud til patienten.
Det kan dreje sig om patienter med alvorlig sindslidelse, der  

 udsættes for betydelig helbredsforringelse ved ikke at modtage nogen form for  

 behandlingsmæssig eller social støtte.
Der kan f.eks. være tale om patienter,  

 der samtidig lider af skizofreni og har misbrugsproblemer eller store sociale  

 problemer.
En udskrivningsaftale skal indeholde en beskrivelse af  

 patientens aktuelle og forventede fremtidige behov for behandling og sociale  

 tilbud.
Udskrivningsaftalen skal omfatte de behandlingsmæssige og de sociale  

 tilbud, som vil være relevante for patienten, og angive dato og tidspunkt for  

 det første møde hos vedkommende myndighed m.fl.
Udskrivningsaftalen skal være  

 tidsbegrænset, og aftalen skal tages op til vurdering efter en bestemt  

 periode.  

 Det skal af udskrivningsaftalen fremgå, hvem der er ansvarlig for revurdering  

 af planen, og hvem der er ansvarlig for opfølgning, således at pa-tienten får  

 de nævnte tilbud, og det skal endvidere fremgå, hvem der skal reagere, hvis  

 aftalen ikke overholdes.
 Såfremt patienten ikke vil medvirke til at indgå en  

 udskrivningsaftale, har overlægen ansvaret for, at den psykiatriske afdeling  

 i  

 samarbejde med de relevante myndigheder m.fl. udarbejder en koordinationsplan  

 for de behandlingsmæssige og de sociale tilbud til patienten.
Regeringen har noteret sig, at flere partier i forbindelse med  

 Folketingets behandling af lovforslaget har fremhævet vigtigheden af, at der  

 efter behov sikres en tilstrækkelig effektiv vedvarende og opsøgende støtte  

 fra  

 de sociale myndigheders side til de patienter, som udskrives med en  

 udskrivningsaftale  

 eller en koordinationsplan, herunder de patienter, som vil kunne omfattes af  

 tvungen opfølgning.
Regeringen deler dette synspunkt.
 Derfor vil regeringen være indstillet på at inddrage dette i  

 forhandlingerne i efteråret 2006 om en ny psykiatriaftale for 2007 og frem.  

 Det  

 vil således kunne indgå som et element i aftalen om den sociale del i en  

 kommende psykiatriaftale at styrke kommunernes ressourcer særligt med henblik  

 på, at sikre den nødvendige sociale indsats for patienter, som er udskrevet  

 med  

 en udskrivningsaftale eller en koordinationsplan, eventuelt med vilkår om  

 tvungen opfølgning.
 Konkret vil der målrettet til dette formål kunne afsættes midler  

 til f.eks., aktivitetstilbud, intensiveret indsats fra støtte- og  

 kontaktpersoner, tilbud om socialpædagogisk støtte etc.
 Regeringen vil tilsvarende være indstillet på at afsætte midler fra  

 sundhedsdelen af en kommende psykiatriaftale til en øget opsøgende  

 behandlingsindsats og andre behandlingstilbud til patienter, som har behov  

 for  

 en fortsat behandlingsmæssig indsats efter udskrivning, men som ikke kan  

 forventes  

 selv at ville søge denne behandling.
 Samlet set vil en sådan prioritering i psykiatriaftalen bidrage  

 til at undgå, at de omtalte patienter overlades til sig selv, men derimod  

 fastholde dem i den nødvendige behandling med den sociale støtte, de har  

 behov  

 for.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Elsebeth Gerner Nielsen (RV)   

 Anne Baastrup (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 140 Bilagsnr.
