 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, §§ 1-2 i lov om anvendelse af visse af De Europæiske Fællesskabers  

 retsakter om ind- og udførsel af varer, jf. lovbekendtgørelse nr. 267 af 11.  

 april 1988, samt under henvisning til ændring af Rådets forordning (EØF) nr.  

 1608 som ændret ved rådets forordning nr. 3028 af 28. oktober 1993,  

 fastsættes herved til opfyldelse af De Forenede Nationers Sikkerhedsråds  

 resolution nr. 873 af 13. oktober 1993 om Haiti:
 § 1.  Udførsel af varer og præstationer af  

 ikke-finansielle tjenesteydelser for så vidt angår Haiti og handlinger, der  

 har til formål at fremme sådanne aktiviteter, er forbudt efter bestemmelserne  

 i Rådets forordning (EØF) nr. 1608 som ændret ved rådets forordning nr. 3028  

 af 28. oktober 1993. Forordningen er optaget som bilag til denne anordning.
 Stk. 2.  Industriministeren kan på de i forordningen  

 nævnte betingelser dispensere fra de i stk. 1 omtalte forbud.
§ 2.  Det er forbudt at foretage eller forsøge at  

 foretage salg, overdragelse, transport eller anden form for levering til  

 Haiti eller til juridiske eller fysiske personer kontrolleret fra Haiti,  

 eller til juridiske eller fysiske personer, der har til hensigt at drive  

 virksomhed med Haiti, af § 3.  Tilgodehavender, herunder værdipapirer og  

 likvide midler, skal indsættes på spærrede konti eller depoter i danske  

 pengeinstitutter, hvis de direkte eller indirekte tilhører eller kontrolleres  

 af den haitianske stat, af de haitianske de-facto myndigheder, eller af  

 juridiske personer, som ejes eller kontrolleres af disse, uanset hvor de  

 juridiske personer er hjemmehørende eller driver virksomhed.
 Stk. 2.  De kontoførende institutter skal spærre de  

 konti i Værdipapircentralen, hvor den haitianske stat, de haitianske de-facto  

 myndigheder eller de i stk. 1 nævnte juridiske personer er registrerede som  

 ejere eller rettighedshavere.
 Stk. 3.  De i medfør af stk. 1 og 2 spærrede konti og  

 depoter kan ikke åbnes uden tilladelse fra industriministeren, undtagen for  

 betaling af varer og dermed forbundne tjenesteydelser, for hvilke der er  

 udstedt dansk udførselstilladelse i henhold til § 1.
 § 4.  Personer, herunder bestyrelsesmedlemmer i  

 virksomheder, der overtræder §§ 2-3 eller bestemmelserne i Rådets forordning  

 (EØF) nr. 1608 som ændret ved rådets forordning nr. 3028 af 28. oktober 1993,  

 straffes efter § 110 c, stk. 2, i straffeloven med bøde, hæfte eller under  

 skærpende omstændigheder med fængsel i indtil 4 år.
 Stk. 2.  Er overtrædelser af bestemmelserne i Rådets  

 forordning (EØF) nr. 1608 som ændret ved rådets forordning nr. 3028 af 28.  

 oktober 1993 begået af et aktieselskab, andelsselskab, anpartsselskab eller  

 lignende, kan der pålægges selskabet som sådant bødeansvar.
§ 5.  Udbytte ved handlinger, der er strafbare efter §  

 4, konfiskeres.
Straffelovens § 75, stk. 1, 2. pkt., § 76, stk. 1 og stk. 3-5  

 , og § 77, stk. 1 og 3, finder tilsvarende anvendelse på konfiskation efter  

 denne bestemmelse.
 § 6.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 7.  Anordningen træder i kraft ved bekendtgørelsen i  

 Lovtidende.
 § 8.  Anordningen gælder ikke for Færørerne og  

 Grønland.
Givet på Amalienborg, den 19. november  

 1993 Under Vor Kongelige Hånd og Segl MARGRETHE R.
/Niels Helveg Petersen Rådets forordning (EØF) Nr. 3028 af 28. oktober 1993 om ophævelse af suspensionen af embargoen vedrørende handelen mellem Det Europæiske Økonomiske Fællesskab og Haiti og om ændring af Rådets forordning (EØF) nr. 1608/93 om indførelsen af  

 denne embargo Rådet For De Europæiske Fællesskaber har - ud fra følgende betragtninger:
Ved forordning (EØF) nr. 1608/93 (* 1) indførtes der en embargo vedrørende  

 handelen med visse varer mellem Det Europæiske Økonomiske Fællesskab og  

 Haiti, ved forordning (EØF) nr. 2520/93 (* 2) suspenderedes denne embargo i  

 overensstemmelse med resolution 861 (1993) vedtaget af De Forenede Nationers  

 Sikkerhedsråd, i betragtning af den negative udvikling i processen i retning af en  

 normalisering af den politiske situation i Haiti vedtog De Forenede Nationers  

 Sikkerhedsråd i medfør af kapitel VII i De Forenede Nationers pagt den 13.  

 oktober 1993 resolution 873 (1993) om ophævelse af ovennævnte suspension,  

 idet det samtidig tillod undtagelser fra den genindførte embargo, som den  

 komite, der er nedsat ved paragraf 10 i resolution 841 (1993), skal tage  

 stilling til i hvert enkelt tilfælde, under disse omstændigheder skal Fællesskabet med henblik på at genindføre  

 embargoen ophæve forordning (EØF) nr. 2520/93 og ændre forordning (EØF) nr.  

 1608/93 for at muliggøre ovennævnte undtagelser, under henvisning til traktaten om oprettelse af Det Europæiske Økonomiske  

 Fællesskab, særlig artikel 113, under henvisning til forslag fra Kommissionen - UDSTEDT FØLGENDE FORORDNING:
Artikel 1 Forordning (EØF) nr. 2520/93 om suspension af embargoen vedrørende  

 handelen med visse varer mellem Det Europæiske Økonomiske Fællesskab og Haiti  

 ophæves.
Artikel 2 I artikel 2 i forordning (EØF) nr. 1608/93 indsættes følgende stykke:
»Forbuddet i artikel 1 gælder heller ikke for salg eller levering af  

 olie og olieprodukter, der er opført i bilaget, når den komite, der er nedsat  

 ved paragraf 10 i Sikkerhedsrådets resolution 841 (1993), efter anmodning fra  

 Haitis præsident Aristide eller premierminister Malval i hvert enkelt  

 tilfælde har indrømmet en undtagelse i henhold til  

 ikke-indsigelsesproceduren.« Artikel 3 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Den anvendes fra den 18. oktober 1993, kl. 23.59 Eastern Standard Time i  

 Amerikas Forenede Stater.
 Denne forordning er bindende i alle enkeltheder og gælder umiddelbart i  

 hver medlemsstat.
Udfærdiget i Bruxelles, den 28. oktober  

 1993 På Rådets vegne PH.
MAYSTADT Formand (* 1) EFT nr.
L 155 af 26.6.1993, s. 2.
(* 2) EFT nr.
L 232 af 15.9.1993, s. 3.
