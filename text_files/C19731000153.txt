Direktoratet har fået kendskab til, at det i visse tilfælde i fiskeskibe  

 er forekommet, at alarmsystemet for indtrængende vand er blevet tilsluttet  

 skibets fløjte eller signalhorn,hvorved der er etableret en mulighed for  

 afgivelse af lydsignaler, der af andre skibe kan opfattes som  

 manøvresignaler.
Herved kan der opstå fare for kollision.
 Det bemærkes, at det i §§ 199 og 207 i handelsministeriets bekendtgørelse  

 af 21. maj 1965 om forskrifter for skibes bygning og udstyr m.v. foreskrevne  

 materiel til lydsignaler først og fremmest har det formål, at der fra skibet  

 kan afgives de i søvejsreglerne foreskrevne lydsignaler.
 Det er ikke tilladt at tilslutte fornævnte alarmsystem sådant materiel.
