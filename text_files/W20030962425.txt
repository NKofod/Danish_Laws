Landsskatteretskendelse af 19. marts 2003 vedr.
Affaldsafgift  

  restprodukter fra produktion Klagen skyldes, at Told- og Skatteregionen har anset A A/S for  

 registrerings- og afgiftspligtig pr. 1. januar 1997 efter  

 affaldsafgiftslovens  

 § 11, stk. 2, og § 9, samt kulafgiftslovens § 2, stk. 1, jf. § 1, stk. 1, nr.  

 6, for så vidt angår restprodukter fra produktionen, der anvendes til  

 brændsel  

 i eget fyringsanlæg.
Det fremgår af sagens oplysninger, at det klagende selskab  

 (herefter benævnt virksomheden) er moderselskab i en koncern, og har 12  

 datterselskaber beliggende i forskellige lande.
Virksomheden forestår al  

 produktion og produktudvikling samt koncernstyring af salg og marketing.  

 Datterselskaberne varetager salgsfunktionen i de enkelte lande og driver  

 handelsvirksomhed med de af koncernen valgte agenturprodukter.
Ca. 75 % af  

 virksomhedens salg sker til datterselskaberne.
Det er videre oplyst, at virksomheden foretager udskæring af  

 MDF- og spånplader til højtalerkabinetter, hvorved fremkommer spåner og  

 fraskær, såkaldt overskudstræ. Dette overskudstræ har virksomheden anvendt  

 til  

 fyring i eget kedelanlæg.
Virksomheden har fremlagt lokaleoversigt, hvoraf  

 placeringen af de omhandlede forbrændingsanlæg fremgår.
Det fremgår heraf, at  

 disse er integreret i produktionsområderne, og således indgår i denne enhed.  

 Restprodukterne fra produktionen tilføres ved udsugning (og eventuel  

 knusning)  

 nogle siloer beliggende i tilknytning til forbrændingsanlæggene, og hvorfra  

 der  

 sker tilførsel til forbrænding.
Eventuel supplerende tilførsel til  

 forbrændingsanlæggene sker i form af nogle af virksomheden indkøbte  

 træpiller.  

 Den i forbrændingsanlæggene producerede varme anvendes af virksomheden i  

 henholdsvis produktions- og administrationsområdet.
Til brug for produktionen  

 får virksomheden tilført råmaterialer i form af spånplader mv.
Der sker ingen  

 tilførsel af affald.
Virksomheden har til regionen oplyst, at de omhandlede  

 restprodukter indeholder mere end 10 % limrester.
Virksomheden har  

 dispensation  

 til afbrænding af overskudstræet.
 Det er videre oplyst, at kommunens miljøafdeling den 9. februar  

 2001 har gjort virksomheden opmærksom på, at affaldstræet kun må afbrændes i  

 godkendte anlæg, dvs. anlæg der er godkendt efter bekendtgørelsen om  

 affaldsforbrænding.
Told- og Skatteregionen har ved den påklagede afgørelse  

 foretaget opkrævning af affaldsafgift og affaldsvarmeafgift for perioden 1.  

 januar 1997  30. april 2001 med i alt 1.799.424 kr.
Det er som  

 begrundelse  

 herfor anført, at de omhandlede restprodukter i afgiftsmæssig henseende må  

 anses for affald, idet disse ikke kan anses for rent træflis eller andet rent  

 træaffald (biomasseaffald), jf. indtil 1. januar 1998 gældende bestemmelse i  

 affaldsafgiftslovens § 9, stk. 3, nr. 2. Regionen har videre ikke anset  

 restprodukterne for afgiftsfri i medfør af den senere fra 1. januar 1998  

 gældende bestemmelse i affaldsafgiftsloven § 9, stk. 3, nr. 1, idet disse  

 ikke  

 er anset for biomasseaffald, der uden kommunal anvisning kan forbrændes, jf.  

 bekendtgørelse nr. 638 af 3. juli 1997 om biomasseaffald.
Regionen har videre  

 fra 1. januar 1999 anset virksomheden for registrerings- og afgiftspligtig i  

 henhold til kulafgiftslovens § 2, stk. 1, jf. § 1,  

    

  

 nr. 6, af den producerede affaldsvarme.
Virksomhedens repræsentant har over for Landsskatteretten  

 nedlagt principal påstand om, at virksomheden ikke er affaldsafgiftspligtig  

 af  

 de omhandlede restprodukter.
Subsidiært er nedlagt påstand om, at  

 virksomheden  

 i henhold til affaldsafgiftslovens § 12, stk. 1, kan opgøre den  

 afgiftspligtige  

 mængde ved forbrænding af eget affald til 0 kr.
Til støtte for den principale påstand er det gjort gældende, at  

 der i affaldsafgiftslovens § 9, stk. 1, ikke foreligger hjemmel til at  

 afkræve  

 affaldsafgift af eget affald, men kun hjemmel til at kræve virksomheden  

 registreret, jf. lovens § 11, stk. 2, idet virksomheden forbrænder eget  

 affald  

 omfattet af den kommunale anvisningspligt.
Da forbrænding af eget affald ikke  

 er omfattet af afgiftspligten iht. affaldsafgiftsloven, skal der ikke  

 opkræves  

 affaldsvarmeafgift i henhold til kulafgiftslovens § 1, stk. 1, nr. 6.
 Det er under henvisning til § 3, stk. 1, nr. 1, i affaldsbekendtgørelsen  

 (bekendtgørelse nr. 619 af 27. juni 2000) samt bilag 1 og 2 hertil tiltrådt,  

 at  

 det omhandlede overskudstræ er omfattet af affaldsbekendtgørelsen og derved  

 omfattet af den kommunale anvisningspligt.
Det er anført, at afgiftspligtens omfang er reguleret i  

 affaldsafgiftslovens § 9, stk. 1, hvorefter der skal betales afgift af  

 affald,  

 der tilføres en registreringspligtig virksomhed.
Det er gjort gældende, at  

 virksomheden ikke får tilført affald, men derimod forbrænder eget affald i  

 form  

 af overskudstræ. Virksomheden får tilført råvarer  og ikke affald - i  

 form af  

 store træplader til brug for produktionen.
Affaldsafgiftslovens § 11, stk. 2, blev indført ved lov nr. 1224  

 af 27. december 1996. Af bemærkningerne til lovforslag 106 fremgår det, at §  

 11, stk. 2, er indført for at præcisere den gældende praksis, hvorefter  

 deponering og forbrænding på egen grund er omfattet af afgiftspligten.
Derved  

 bliver virksomheder, der på egen grund deponerer eller forbrænder eget  

 affald,  

 registreringspligtige.
Ifølge affaldsafgiftsloven er det afgørende kriterium  

 for afgiftspligten dermed ikke selve frembringelsen af affaldet, men derimod  

 selve tilførslen af affald til registreringspligtig aftager.
Det følger  

 således  

 af affaldsafgiftslovens systematik, som kan illustreres ved følgende  

 paragrafhenvisninger:
§ 9 om afgiftspligtens indtræden med formuleringen affald, der  

 tilføres § 10 om afgiftssats med formuleringen afleveres til  

 forbrænding § 11 om registrerede virksomheder med formuleringen modtager  

 affald § 12 om opgørelse af afgiftspligtig værdi med formuleringen  

 affald, der er tilført virksomheden.
 Set i sammenhæng med disse centrale bestemmelser i loven, har  

 det således været hensigten, at afgiftspligten først indtræder, når affaldet  

 tilføres en registreringspligtig virksomhed.
Hovedreglen i loven var før lovændringen i 1997, at kun  

 virksomheder nævnt i § 11, stk. 1, der modtager affald, var  

 registreringspligtige.
Dette harmonerer således også med bestemmelsen i § 9,  

 stk. 1, der anfører, at der skal betales afgift af affald, der tilføres en  

 registreringspligtig virksomhed.
Lovændringen vedrørende ændring af  

 affaldsafgiftslovens § 11 blev foretaget på baggrund af TfS 1997.176, hvor et  

 skibsværft ikke blev anset for registreringspligtigt, da værftet ikke modtog  

 affald fra kommunale renovationsordninger, og der ikke blev anset at  

 foreligge  

 en anvisning af affald.
Den i § 11, stk. 2, foretagne lovændring omfatter kun  

 spørgsmål om virksomheden skal registreres.
De resterende bestemmelser i  

 lovens  

 §§ 9, 10 og 12 blev dog ikke tilsvarende ændret, således at afgiftspligten  

 indtræder for afbrænding af eget affald på egen grund.
Det er derfor gjort  

 gældende, at der ved en objektiv fortolkning ikke er tilstrækkelig lovhjemmel  

 til at afkræve affaldsafgift ved afbrænding af eget affald, jf. lovens § 11,  

 stk. 2, jf. § 9, stk. 1. Den nuværende formulering af § 9, stk. 1, omfatter  

 derved kun affald, der tilføres en registreringspligtig virksomhed.
Ifølge  

 den  

 nuværende formulering i § 10, stk. 1, udgør afgiften en sats pr. ton, der  

 afleveres til virksomheden, og i § 12 opgøres den afgiftspligtige mængde, som  

 den mængde affald, der er tilført virksomheden.
Der er videre henvist til Told- og Skattestyrelsens  

 punktafgiftsvejledning 2000, hvoraf fremgår, at der skal betales afgift af  

 affald der tilføres registreringspligtige virksomheder, hvilket er i  

 overensstemmelse med lovens ordlyd.
Dette gælder ligeledes for tidligere  

 vejledninger.
Efter repræsentantens opfattelse har hensigten med indførelse af  

 § 11, stk. 2, været, at der skal betales affaldsafgift ved afbrænding af egne  

 afgiftspligtige affaldsprodukter.
Skatteministeriet har dog ved lovændringen  

 ikke udmøntet loven efter hensigten, idet der i § 9, stk. 1, kun er  

 afgiftspligt for affald, der tilføres virksomheden.
Ligeledes er  

 afgiftssatsen  

 pr. ton, der afleveres til virksomheden.
Told- og skatteregionen har ved den  

 påklagede afkrævning lagt vægt på hensigten med loven i stedet for dens  

 ordlyd.  

 Dette er i uoverensstemmelse med grundlovens § 43, hvoraf fremgår, at ingen  

 skat  

 kan pålægges, forandres eller ophæves uden ved lov.
Sammenfattende er det således anført, at hensigten med den pr.  

 1. januar 1997 foretagne lovændring har utvivlsomt været, at omhandlede  

 forbrænding af restprodukter skulle være omfattet af afgiftspligten.
Denne  

 hensigt er imidlertid ikke kommet til udtryk i lovteksten.
I forbindelse med  

 den foretagne ændring af affaldsafgiftslovens § 11, stk. 2, undlod man  

 samtidig  

 eller senere at foretage ændring af lovens § 9, stk. 1. Lovens § 9, stk. 1,  

 indeholder kun hjemmel til at afgiftspålægge affald, der tilføres den  

 registreringspligtige virksomhed.
Det er herved gjort gældende, at  

 virksomheden  

 i relation til affaldsafgiftsloven skal anses som en enhed, idet der ikke  

 foreligger belæg for at foretage en opdeling af virksomheden, således at  

 forbrændingsanlæggene i sig selv kan anses at udgøre en registreringspligtig  

 virksomhed.
Af lovens § 12, stk. 1, vedrørende opgørelse af den  

 afgiftspligtige  

 vægt fremgår således, at vægten for afgiftsperioden skal opgøres på grundlag  

 af  

 den mængde affald, der er tilført virksomheden i perioden.
Det er påpeget, at  

 bestemmelserne i lovens § 11, stk. 1 og stk. 6, har tilknytning til  

 bestemmelsen i lovens § 12, stk. 1. Ligeledes har lovens § 11, stk. 4 og stk.  

 5, tilknytning til henholdsvis § 12, stk. 3 og stk. 2. For lovens § 11, stk.  

 3,  

 vedrørende slamforbrændingsanlæg fremgår opgørelsesbestemmelsen af lovens §  

 10.  

 For så vidt angår den for nærværende sag relevante bestemmelse i lovens § 11,  

 stk. 2, har man imidlertid ikke indsat en særskilt bestemmelse vedrørende  

 opgørelse af den afgiftspligtige vægt.
Der er således ikke efter  

 repræsentantens opfattelse hjemmel til at anse selve forbrændingsanlæggene  

 som  

 virksomheder i affaldsafgiftslovens forstand.
At lægge til grund,  

 at det er forbrændingsanlæggene,  

 der skal karakteriseres som en registreringspligtig virksomhed i relation til  

 §  

 9, stk. 1, harmonerer hverken med de i lovens § 14 angivne regler for  

 regnskab  

 mv. eller med den i 1992 af Told- og Skattestyrelsen udgivne vejledning om  

 affaldsafgift.  

 Formuleringen i 1992-vejledningen på dette punkt er gengivet uændret i  

 Punktafgiftsvejledningens afsnit G.3.3.3.1. Ligeledes vil et synspunkt om, at  

 en i henhold til lovens § 12 opgjort fraført mængde skulle foretages ved  

 forbrændingsanlægget  og ikke ved fraførsel fra virksomheden som sådan  

  næppe  

 vinde genklang hos afgiftsmyndighederne.
Det er derudover anført, at en antagelse om, at virksomhedens  

 varmeanlæg udgør et registreringspligtigt anlæg i henhold til lovens § 11,  

 stk.  

 2, ikke kan anses for gældende ret.
Såfremt dette var tilfældet, vil den  

 nævnte  

 bestemmelse være overflødig, idet forholdet allerede ville være omfattet af  

 bestemmelsen i § 11, stk. 1. I TfS 2002.117 ØLD/SKM 2002.68.ØLR havde  

 momsnævnet begrundet sin afgørelse hermed.
Ved den afsagte dom fandt Østre  

 Landsret ikke anledning til hverken at afvise eller tilsluttet sig denne  

 konstruktion om, at der begrebsmæssigt efter loven kan være tale om  

 tilførsler  

 fra virksomheden selv til virksomheden selv allerede fordi, landsretten ikke  

 med fornøden sikkerhed fandt det godtgjort, at der i sagen forelå  

 registreringspligt.
Den nævnte konstruktion finder heller ikke støtte hos  

 Højesterets flertal i sagen TfS 2003.155/SKM 2003.26.HR, hvor Højesteret  

 anfører følgende:  .efter § 9 skal der betales afgift af affald, der  

 tilføres en registreringspligtig virksomhed.
Sprogligt omfatter  

 disse  

 bestemmelser ikke den situation, at eget affald deponeres på egen  

 grund.  

    

  

 Højesterets flertal fandt i øvrigt anledning  

 til at fastslå, at den for afgiftspligten nødvendige registreringspligt først  

 blev tilvejebragt ved lovændringen i 1996. Højesterets flertal tog imidlertid  

 ikke stilling til  i modsætning til Højesterets mindretal  at  

 eget affald  

 måtte anses for tilført virksomheden.
Det må herefter lægges til  

 grund, at  

 affaldsafgiftsloven bygger på det princip, at virksomheder omfattet af  

 affaldsafgiftslovens § 11, stk. 1 og 2, er pligtige at lade sig registrere  

 som  

 potentielt afgiftspligtige.
Afgiftspligten udløses, såfremt der til disse  

 registreringspligtige virksomheder udefra tilføres den registreringspligtige  

 virksomhed affaldsafgiftspligtigt affald.
Til støtte for den subsidiære påstand er det gjort gældende, at  

 registrerede virksomheder i henhold til affaldsafgiftslovens § 12, stk. 1,  

 skal  

 opgøre den afgiftspligtige mængde på grundlag af den mængde affald, der er  

 tilført virksomheden i perioden, fratrukket vægten af den del af det  

 afgiftspligtige affald, der igen er fraført virksomheden.
Ifølge § 14, stk.  

 2,  

 skal det af indvejningssedler og lign. fremgå, hvilken afgiftssats der er  

 betalt og den samlede størrelse af afgiften.
Ifølge § 14, stk. 4, skal  

 virksomheder, der skal betale afgift efter lovens kapitel 2, føre regnskab  

 over  

 tilførsel og fraførsel af affald i perioden.
Som tidligere anført får  

 virksomheden ikke tilført affald, men afbrænder derimod eget affald.
Efter  

 ordlyden af § 12 vil den afgiftspligtige mængde dermed blive 0 ton.  

 Overskudstræet føres direkte fra produktionsanlægget til kedelanlægget,  

 hvorfor  

 det ikke er muligt at opfylde betingelserne i § 14. Skatteministeriet har  

 ikke  

 i forbindelse med lov nr. 1224 ændret § 12 således, at virksomheder, der  

 deponerer eller afbrænder eget affald, skal opgøre den afgiftspligtige mængde  

 på anden måde end ved den til virksomheden tilførte mængde.
Told- og  

 skatteregionen har lagt vægt på, hvad der var hensigten med loven i stedet  

 for  

 dens ordlyd, hvilket ikke er overensstemmende med grundlovens § 43.
Told- og Skatteregionen har i en under sagens behandling ved  

 Landsskatteretten afgiven udtalelse anført, at virksomheden i relation til  

 affaldsafgiftsloven består af den egentlige produktionsvirksomhed og af den  

 del, der forbrænder affaldet.
Denne forbrændingsdel får utvivlsomt tilført  

 affald til forbrænding.
Lovteksten er ikke til hinder for, at en del af en  

 virksomhed kan anses for at frembringe affald, som så tilføres en anden del  

 af  

 den samme virksomhed.
Den af repræsentanten anførte dom refereret i TfS  

 1997.176 ses ikke relevant for sagen, idet denne vedrørte forhold, som var  

 gældende indtil 1. januar 1997. Af større relevans er imidlertid den anførte  

 afgørelse refereret i TfS 2002.117, hvor det konkluderes, at  

 affaldsafgiftsloven ikke indeholder den nødvendige og tilstrækkelige  

 lovhjemmel  

 til den omstridte opkrævning af afgiften (ikke blot registrering) før den 1.  

 januar 1997. Heraf kan modsætningsvis sluttes, at lovhjemlen efter  

 landsrettens  

 vurdering var til stede efter den 1. januar 1997.
 Landsskatteretten skal  

 udtale:
I henhold til affaldsafgiftslovens § 9, stk. 1, skal der betales  

 afgift af affald, der tilføres en registreringspligtig virksomhed.
Endvidere  

 skal der fra 1. januar 1999 betales affaldsvarmeafgift af varme produceret  

 ved  

 forbrænding af affald, der er omfattet af afgiftspligten i  

 affaldsafgiftsloven,  

 jf. kulafgiftslovens § 1, stk. 1, nr. 6.
 Videre fremgår af den fra 1. januar 1997 gældende bestemmelse i  

 affaldsafgiftslovens § 11, stk. 2, at virksomheder og anlæg, der på egen  

 grund  

 deponerer eller forbrænder eget affald, som er omfattet af  

 kommunalbestyrelsens  

 anvisningspligt, skal registreres hos de statslige told- og  

 skattemyndigheder.
 Bestemmelsen blev indsat ved lov nr. 1224. af 27. december 1996,  

 hvorved der samtidig blev foretaget en ændring af ordlyden af lovens § 11,  

 stk.  

 1, samt tilføjet bestemmelser om registreringspligt for slamforbrændingsanlæg  

 samt virksomheder og anlæg, der medforbrænder affald med henblik på  

 udnyttelse  

 af materialer i affaldet i produktionen, jf. lovens § 11, stk. 3 og 4.
 Af bemærkningerne til lovforslaget fremgår bl.a. følgende:
Hovedreglen i den gældende lov om afgift af affald og råstoffer  

 er, at et anlæg, der modtager affald til deponering eller forbrænding, er  

 registreringspligtigt, hvis anlægget modtager affald, der er anvist af en  

 kommunalbestyrelse.
Det præciseres, at det ikke er en betingelse for  

 registreringspligten, at kommunalbestyrelsen har foretaget en aktiv  

 anvisning.  

 Registreringspligten indtræder uanset, om anlægget er et sædvanligt  

 forbrændingsanlæg eller en almindelig kontrolleret losseplads, eller om der  

 er  

 tale om f.eks. et specialdepot eller et produktionsanlæg, hvor der  

 medforbrændes affald.
( .) Ifølge gældende praksis er deponering og forbrænding på egen  

 grund også omfattet af afgiftspligten.
Dette præciseres med forslagets nr. 6.
Desuden fjernes registreringsfritagelsen for  

 slamforbrændingsanlæg.
Afbrænding af slam vil derfor fremover være  

 afgiftspligtig, uanset om afbrændingen sker på affaldsforbrændingsanlæg,  

 slamforbrændingsanlæg eller på f.eks. kraftværker.
 Endelig foreslås det, at virksomheder, der medforbrænder affald  

 omfattet af den kommunale anvisningspligt med det formål at udnytte  

 materialer  

 i affaldet i virksomhedens produkter, alene bliver registreringspligtige for  

 modtagelsen af dette affald.
( ) Reglerne i affaldsafgiftslovens §§ 9 og 11 blev oprindeligt  

 indført ved lov nr. 329 af 4. juni 1986 i §§ 82 a og 82 c i  

 miljøbeskyttelsesloven.
Ved lov nr. 838 af 19. december 1989 blev der  

 gennemført en særlig lov om affaldsafgift, og denne er efterfølgende ændret  

 ved  

 lov nr. 1071 af 23. december 1992. Der ses hverken i lovteksten eller i  

 forarbejderne til de nævnte love at forefindes bidrag til fortolkning af,  

 hvorledes den registreringspligtige virksomhed i omhandlede tilfælde skal  

 afgrænses.
 På grundlag af ordlyden af lovens § 11, stk. 2, finder  

 Landsskatteretten, at virksomheden med rette er anset for  

 registreringspligtig,  

 hvilket i øvrigt er tiltrådt af virksomhedens repræsentant.
Landsskatteretten finder videre, at de i sagen omhandlede  

 restprodukter fra produktionen i  

    

  

 medfør  

 af affaldsafgiftslovens § 9, stk. 1, er afgiftspligtige.
Retten har herved  

 lagt  

 vægt på, at de omhandlede restprodukter er tilført den registreringspligtige  

 virksomhed, idet formuleringen af lovbestemmelsen også omfatter den  

 situation,  

 hvor virksomheden indkøber råvarer til brug i produktionen velvidende, at der  

 i  

 forbindelse hermed opstår et restprodukt i form af affald.
Den principale  

 påstand tages derfor ikke til følge.
 Det er ubestridt, at de i sagen omhandlede restprodukter fra  

 produktionen ikke er omfattet af afgiftsfritagelsen i affaldsafgiftslovens §  

 9,  

 stk. 3, nr. 1, (svarende til den indtil 1. januar 1998 gældende bestemmelse i  

 lovens § 9, stk. 3, nr. 2), og virksomheden er således med rette anset for  

 afgiftspligtig af restprodukterne, og er som følge heraf tillige  

 afgiftspligtig  

 i henhold til kulafgiftslovens § 1, stk. 1, nr. 6.
 Under henvisning til ovenstående finder Landsskatteretten heller  

 ikke grundlag for at tage klagerens subsidiære påstand til følge, jf. lovens  

 §  

 12, stk. 1. Den påklagede afgørelse stadfæstes derfor.
