 Bladet havde ikke bragt et genmæle formuleret af klageren eller  

 bladet selv, og blev derfor pålagt at bringe et nærmere  

 anført genmæle.
Kendelse fra Pressenævnet i sag nr.  

 127/1998 Foreningen Vaccinationsforum har ved  Else  Jensen og  

  Tina  Junge klaget til Pressenævnet over en artikel bragt i Helse, nr.  

 9, september 1998, idet foreningen mener, at god presseskik er tilsidesat.  

 Der er endvidere klaget over, at bladet har afvist at bringe et genmæle  

 i den form, foreningen har krævet.
 Artiklen havde overskriften "MFR-vaccine taber  

 terræn" og bl.a. følgende indhold:
"Tilslutningen til en enkelt af vaccinerne i det danske  

 børnevaccinationsprogram er vigende.
Det drejer sig om MFR-vaccinen  

 mod mæslinger, fåresyge og røde hunde, som blev  

 indført i 1987. I dag er dækningsgraden helt nede på 85  

 pct., hvor de andre vacciner i programmet har en tilslutning på hele 98  

 pct.
Ingen aktuelle undersøgelser forklarer præcis, hvorfor  

 forældre undlader at få deres børn MFR-vaccineret, men de  

 vigtigste årsager følger her:
 Generationen, der har småbørn i dag, har selv  

 haft mæslinger, fåresyge og røde hunde som børn og  

 har derfor ikke samme respekt for disse sygdomme som for eksempelvis difteri  

 og polio.
 100-300 danske familier er imod vaccination, specielt MFR,  

 og en del af dem har sluttet sig sammen i organisationen  

Vaccinationsforum.
 Modstanderne, der holder foredrag, får andre  

 forældre, som ikke har overvejet spørgsmålet, til at  

 tøve.
De to MFR-vaccinationer er   modsat seks ud af de syv  

 øvrige i vaccinationsprogrammet   adskilt fra  

 børneundersøgelserne.
Forældrene skal derfor bestille tid  

 hos lægen, hvilket kan glippe grundet travlhed, glemsomhed eller  

 uvidenhed.
 Endelig findes socialt belastende familier, som generelt  

 ikke følger vaccinationsprogrammet.
Imod at udrydde sygdomme Vaccinationsmodstanderne er dybt skeptiske over for  

 lægevidenskab og har ofte mere tillid til alternativ medicin.
En del  

 bekender sig til Rudolf Steiners antroposofi, som går ud på  

 gennem åndelig træning at få større kendskab til den  

 verden, der er umiddelbart tilgængelig for sanserne.
Antroposoffer ser  

 ikke kun sygdom som et onde, man skal søge at udrydde, de mener, at  

 sygdom kan være udviklende og styrkende både fysisk og  

 psykisk.
Vaccinationsmodstanderne er enige med lægerne i, at  

 det er en god idé at blive immun over for mæslinger,  

 fåresyge og røde hunde allerede som barn, fordi risikoen for  

 følgesygdomme og komplikationer stiger med alderen.
De mener  

 imidlertid, at immuniseringen er mest effektiv, hvis barnet får  

 sygdommen.
Derfor arrangerer Vaccinationsforum smittekæder, hvor  

 familier med et sygt barn får besøg af andre børn, som  

 derved kan blive smittet.
Modstanderne mener ikke, at sunde, velernærede  

 børn tager skade af en gang mæslinger, især ikke, hvis man  

 passer godt på dem, mens de er syge, så de undgår  

 lungebetændelse og andre følgesygdomme.
Mange modstanderfamilier  

 gør en stor indsats for deres børns sundhed, blandt andet  

 gennem langtidsamning.
Et af deres vigtigste argumenter går på  

 vaccinernes bivirkninger.
Ud over de bivirkninger, som Statens Serum Institut  

 oplyser, sætter Vaccinationsforum MFR i forbindelse med diabetes,  

 autisme, kroniske ledsmerter og kronisk tarmsygdom.
Blandt andre  

overlæge  Tove  Rønne fra Statens Serum Institut afviser  

 en sådan sammenhæng." Klageren anmodede den 25. oktober 1998 bladet om at bringe  

 følgende genmæle:
"I Helse nr. 9.98 var der i artiklen "MFR-vaccinen taber  

 terræn" en omtale af foreningen Vaccinationsforum.
Omtalen var meget  

 negativ og flere oplysninger direkte forkerte.
Vi vil derfor gerne have lov  

 til at bringe en kort beskrivelse af baggrunden for foreningens opståen  

 og dens virke.
 Foreningen Vaccinationsforum opstod for et par år  

 siden, fordi mange mennesker gerne ville vide mere om vaccinationer.
Mange havde erfaret, at deres læge var meget  

 tilbageholdende med at svare på konkrete spørgsmål omkring  

 alvorlige bivirkninger til vacciner.
Nogle havde også erfaring med, at  

 når de kom i konsultationen med et barn, der var blevet sygt af  

 vaccine, fik de at vide, at det nok drejede sig om et tilfældigt  

 tidsmæssigt sammenfald.
Andre havde problemer med at få  

 anerkendt, at deres barn havde fået en varig skade af vaccination.
Der er lovgivet på disse problemområder, men  

 kendskabet til disse love er ikke god nok, hverken hos læger eller i  

 befolkningen.
Det viser alle de henvendelser også, som vi har  

 fået.
Derfor består meget af vores arbejde i at fortælle  

 medlemmerne om deres rettigheder.
Da et af vore formål er at få mere  

 åbenhed om vaccinationer og vaccinationsskader, appellerer vi til, at  

 alle vigtige oplysninger herom hurtigst muligt kommer frem til  

 sundhedsmyndighederne.
På den måde vil der i det lange løb  

 kunne skabes sikrere vacciner.
Vi rådgiver hverken for eller imod vaccination, men  

 mener det er et meget personligt valg, som skal træffes på  

 grundlag af viden om både fordele og ulemper.
Vi mener, at fremtidens  

 bruger af sundhedsvæsenet ønsker at bruge lægen som  

 konsulent, og at fremtidens bruger er en bevidst bruger, der spørger  

 meget   gerne vil have konkrete svar og frihed til selv at vælge.
Nogle  

 af disse emner bliver beskrevet i vores nyhedsbrev, som udgives hver anden  

 måned.
For yderligere oplysninger om vores arbejde, kan man  

 læse på internettet http://users.cybercity.dk/ccc33906. og  

 informationsmateriale fås på telefon 48 39 40 62." Bladet har afvist at bringe dette genmæle, men har  

 tilbudt at bringe følgende:
"Vaccinationsforum Det er ikke korrekt, at Vaccinationsforum er imod  

 vacciner, og Vaccinationsforum arrangerer smittekæder, som Helse  

 desværre fejlagtigt skrev i artiklen "MFR-vaccine taber terræn" i  

 Helse nr. 9.1998.
Foreningen Vaccinationsforum er stiftet i ?? med det  

 formål at fremme indsamling og udbredelse af viden og erfaringer om  

 vaccinationer.
Endvidere at formulere og fremsætte forslag til  

 forskning vedr. vaccinationer, vaccinationsskader og alternativer til  

 vaccinationer.
Foreningen er principielt hverken for eller imod  

 vaccinationer, men støtter forældre til vaccineskadede  

 børn.
Hver måned udgives et nyhedsbrev.
Informationsmateriale kan fås på tlf.  

 48394062." Klageren har i forbindelse med klagen til  

 Pressenævnet krævet følgende reviderede genmæle  

 bragt:
 "Helse har i en artikel "MFR vaccinen taber terræn"  

 (9/98) omtalt foreningen Vaccinationsforum.
Artiklen er opbygget på en sådan måde,  

 at læseren kan få det fejlagtige indtryk, at Vaccinationsforums  

 medlemmer er vaccinationsmodstandere.
Endvidere er artiklen skrevet på  

 en sådan måde, at den giver læseren indtryk af, at  

 Vaccinationsforums medlemmer er tilhængere af Rudolf Steiners  

 antroposofi og at foreningen arrangerer smittekæder.
Oplysningerne om  

 foreningen bygger ikke på oplysninger, der er hentet hos foreningen  

 eller fra skriftligt materiale fra foreningen.
Beskrivelsen er derfor heller  

 ikke på nogen måde dækkende for foreningens formål og  

 aktiviteter.
Det er derimod de følgende udsagn:
Foreningen Vaccinationsforum blev stiftet i 1996 med det  

 formål: at fremme indsamling og udbredelse af viden og erfaringer om  

 vaccinationer.
Endvidere at formulere og fremsætte forslag til  

 forskning vedrørende vaccinationer, vaccinationsskader og alternativer  

 til vaccinationer og at støtte forældre til vaccineskadede  

 børn.
Foreningen er principielt hverken for eller imod vaccinationer.  

 Hver anden måned udgiver Vaccinationsforum et nyhedsbrev.
Informationsmateriale kan fås på tlf. 48 39 40  

 62 eller på internettet http://users.cybercity.dk/~ccc33906" Klageren har til støtte for kravet om det  

 anførte genmæle anført, at foreningens formål og  

 aktiviteter er beskrevet forkert i artiklen, og at foreningens image har lidt  

 under den ukorrekte omtale.
 Klageren har til støtte for klagen over  

 overtrædelse af god presseskik anført, at journalisten ikke har  

 kontaktet foreningen og ikke har skaffet skriftligt materiale om  

 foreningen.
 Klageren har videre anført, at foreningens  

 medlemmer fejlagtigt bliver identificeret som vaccinationsmodstandere og  

 tilhængere af Rudolf Steiners antroposofi, og at det fejlagtigt er  

 anført, at foreningen arrangerer smittekæder.
 Klageren har fremlagt kopi af foreningens vedtægter,  

 vedtaget på generalforsamlingen den 24. oktober 1998. Heraf  

 fremgår bl.a.:
"§2: Foreningens formål er at fremme indsamling og udbredelse af viden og  

 erfaringer, at formulere og fremsætte forslag til forskning  

 vedrørende vaccinationer, vaccinationsskader og alternativer til  

 vaccinationer samt at støtte forældre til vaccineskadede  

 børn.
§13: Eksklusion af medlemmer: Det enkelte medlems private  

 holdning til vaccination står frit.
I tilfælde af private  

 udtalelser til offentlige medier påhviler det det enkelte medlem at  

 klargøre, at der tales på egne og ikke foreningens vegne.  

 Overtrædelse heraf er eksklusionsgrund." Bladet har i en udtalelse anført, at det er bladets  

 klare målsætning at bringe dokumenteret og saglig oplysning.
Hvis  

 bladet har bragt en forkert oplysning, rettes det.
Det har betydning at  

 få rettelser bragt så hurtigt som muligt, idet læserne  

 næppe husker mere end et par måneder bagud.
 Bladet har videre anført, at bladet afviste at  

 bringe klagerens oprindelige genmæle, dels fordi det var for langt,  

 dels fordi bladet ikke er et debatblad.
Da klageren afviste, at bladet kunne bringe det  

 genmæle, bladet selv havde foreslået, anså bladet sagen som  

 slut.
Bladet har ikke tidligere set den seneste formulering af klagerens  

 genmælekrav, der er både kortere og mere moderat end det  

 først tilsendte.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
Pressenævnet lægger til grund, at bladet forud  

 for artiklens offentliggørelse søgte oplysninger om klageren og  

 om vaccinationsmodstandere fra forskellige kilder, men ikke fra klageren  

 selv.
Pressenævnet finder, at bladet inden offentliggørelsen  

 burde have indhentet oplysninger om foreningen fra denne selv.
 Da det er ubestridt, at der er bragt forkerte oplysninger  

 i artiklen, og da disse oplysninger har en karakter, der kan skade klageren,  

 er klageren berettiget til at få optaget et genmæle i bladet.  

 Klageren har dog ikke krav på at få bragt oplysninger, der  

 udgør et supplement til de oplysninger, der skal korrigeres med  

 genmælet.
 Bladet har ikke bragt et genmæle som formuleret af  

 klageren eller bladet selv.
 I medfør af medieansvarslovens § 49  

 pålægges det herefter den ansvarshavende redaktør af Helse  

 i overensstemmelse med lovens § 39 at offentliggøre  

 følgende:
 "Pressenævnet har pålagt Helse at bringe  

 følgende genmæle:
 Helse har i en artikel "MFR vaccinen taber terræn"  

 (9/98) omtalt foreningen Vaccinationsforum.
Artiklen er opbygget på en sådan måde,  

 at læseren kan få det fejlagtige indtryk, at Vaccinationsforums  

 medlemmer er vaccinationsmodstandere.
Endvidere er artiklen skrevet på  

 en sådan måde, at den giver læseren indtryk af, at  

 Vaccinationsforums medlemmer er tilhængere af Rudolf Steiners  

 antroposofi og at foreningen arrangerer smittekæder.
Oplysningerne om  

 foreningen bygger ikke på oplysninger, der er hentet hos foreningen  

 eller fra skriftligt materiale fra foreningen.
Beskrivelsen er derfor heller  

 ikke på nogen måde dækkende for foreningens formål og  

 aktiviteter.
Det er derimod de følgende udsagn:
Foreningen Vaccinationsforum blev stiftet i 1996 med det  

 formål: at fremme indsamling og udbredelse af viden og erfaringer om  

 vaccinationer.
Endvidere at formulere og fremsætte forslag til  

 forskning vedrørende vaccinationer, vaccinationsskader og alternativer  

 til vaccinationer og at støtte forældre til vaccineskadede  

 børn.
Foreningen er principielt hverken for eller imod vaccinationer.
Foreningen Vaccinationsforum v/  Else  Jensen" Afsagt den 3. februar 1999.
