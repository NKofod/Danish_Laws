Nr BTL 62 Betænkning over Forslag til lov om ophævelse af lov om statstilskud til  

 forbedringsarbejder m.v. i helårsboliger og fritidsboliger   

 Nr L 62 1994-95, 1. samling Afgivet af Boligudvalget Afgivet: 19941206 Udvalget har behandlet lovforslaget i nogle møder.
 Herefter indstiller udvalget lovforslaget til vedtagelse  

 uændret.
 Et mindretal (Venstres og Det Konservative Folkepartis medlemmer af  

 udvalget) stemmer for lovforslaget, idet det er et led i finanslovaftalen for  

 1995 indgået imellem regeringspartierne og Venstre og Det Konservative  

 Folkeparti.
 Mindretallet skal dog præcisere, at det fremdeles er mindretallets  

 opfattelse, at der snarest skal etableres en fradragsordning for reparations-  

 og forbedringsarbejder.
Et andet mindretal (Enhedslistens medlem af udvalget) finder, at det er  

 acceptabelt at ophæve de nuværende tilskudsregler.
Mindretallet finder, at  

 der hurtigst muligt bør indføres en ny tilsvarende ordning med tilskud  

 målrettet mod energibesparende foranstaltninger, genbrugsordninger m.v.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Kristen Touborg (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Lene Espersen (KF)  

 Kai Dige Bach (KF) Kirsten Jacobsen (FP) nfmd.
