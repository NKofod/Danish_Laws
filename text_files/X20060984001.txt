Skattepligt, tyrkiske selskabsregler og  

 tyrkisk ejendom Spørgsmål Kan A A/S anses  

 for ejer i skattemæssig henseende af ejendomme i Tyrkiet? Svar Nej, se  

 indstilling og begrundelse.
Beskrivelse af de faktiske forhold A A/S ønsker at  

 erhverve en gruppe af lejligheder i Tyrkiet med henblik på videresalg.
 Repræsentanten  

 oplyser, at det imidlertid forholder sig sådan, at et udenlandsk selskab ikke  

 kan erhverve fast ejendom i Tyrkiet.
 For at løse  

 dette praktiske problem i Tyrkiet, har A A/S påtænkt følgende konstruktion:
Der etableres et  

 datterselskab i Tyrkiet.
Dette datterselskab er en art personligt selskab med  

 begrænset ansvar, da udlændinge ikke umiddelbart kan etablere andre  

 selskabstyper.
Da der er tale om et personligt selskab, er dette stiftet af  

 tre  

 af A A/S bestyrelsesmedlemmer, nemlig B, C og D.
 Det fremgår af  

 bilag om udkast til aftalen mellem A A/S og de tre medlemmer af bestyrelsen,  

 at  

 den tyrkiske selskabsform i det store og hele er sammenlignelig med et dansk  

 anpartsselskab.
Stiftelsesomkostningerne  

 afholdes af A A/S, der ligeledes ejer den fulde selskabskapital.
A A/S  

 besidder  

 den fulde, reelle beslutningskompetence i datterselskabet.
 De tre  

 bestyrelsesmedlemmer har således hverken noget reelt eller materielt ejerskab  

 til nogen del af datterselskabet eller nogen reel, selvstændig materiel  

 beslutningskompetence over for datterselskabet.
Spørgers eventuelle opfattelse ifølge anmodning og bemærkninger til  

 sagsfremstilling Den i Tyrkiet  

 anvendte konstruktion er alene betinget af de tyrkiske selskabsretlige  

 forhold,  

 og er udelukkende af formel karakter.
Reelt er det A A/S, der ejer  

 ejendommene  

 i Tyrkiet.
SKATs  

 indstilling og begrundelse Indledningsvis  

 bemærkes, at Tyrkiet ikke er et EU-medlemsland.
 Efter SKATs  

 opfattelse kan A A/S ikke betragtes som den retmæssige ejer af de tyrkiske  

 ejendomme.
Ejendomsoverdragelsen  

 sker efter det oplyste mellem to uafhængige parter, og har et  

 forretningsmæssigt  

 sigte.
Overdragelsen findes således at være sket på markedsmæssige vilkår og  

 kan ikke tilsidesættes som proforma eller at være gennemført på skrømt.
Efter SKATs  

 opfattelse følger den skattemæssige vurdering af ejendomsretten i denne sag  

 de  

 civilretlige regler.
Det vil med andre ord sige, at det formelle ejerforhold  

 også i skattemæssig henseende er afgørende, således at det er det tyrkiske  

 selskab, som skattemæssigt betragtes som den egentlige ejer af ejendommene.
 Dette selskab et  

 såkaldt "Limited Sirkit" betragtes som en selvstændig juridisk  

 enhed  

 med en selvstændig skatteretsevne.
 Selvstændigheden  

 ændres ikke af, at A A/S har den bestemmende indflydelse eller har stillet  

 kapital/sikkerhed  

 til rådighed for det tyrkiske selskab.
 Vi anser på  

 dette grundlag A A/S, som ejer af det tyrkiske selskab.
 SKAT kan i den  

 forbindelse henvise til  


  

 SKM2002.659.LR  


,  

 hvor det daværende Ligningsråd blev spurgt, om det konkret skatteretligt  

 kunne  

 tillægges betydning, at nogle dispositioner skulle foregå efter udenlandske  

 selskabsretlige regler, der afveg fra de tilsvarende danske regler.
Sagen vedrørte et dansk selskab, der ville foretage  

 kapitalforhøjelser i to sambeskattede datterselskaber beliggende i  

 henholdsvis  

 Tyskland og USA.
Kapitalforhøjelserne agtedes - i overensstemmelse med  

 selskabsretten og regnskabsreglerne i henholdsvis Tyskland og USA - foretaget  

 uden emission af aktier i datterselskaberne.
Ligningsrådet fandt, at der ikke  

 bestod et krav om, at der skulle sluttes modsætningsvis fra  

 selskabsskattelovens § 13, stk. 1, nr. 1, hvorefter overkurs, som et selskab  

 opnår ved udstedelse af aktier eller udvidelse af sin egenkapital, er  

 skattefri.
Ligningsrådet fandt endvidere efter en samlet konkret vurdering,  

 at  

 der ikke bestod det fornødne grundlag for at anse indbetalingerne til  

 datterselskaberne for skattepligtige for disse.
 På baggrund af  

 denne afgørelse er det SKATs opfattelse, at udenlandske civilretlige regler  

 har  

 betydning for bedømmelsen af realiteten i en udenlandsk disposition.
De udenlandske  

 regler indgår således i fastlæggelsen af faktum.
Om muligt identificeres et  

 udenlandsk  

 civilretligt begreb med et kendt dansk civilretligt begreb.
Herefter foretages  

 der en skatteretlig kvalifikation af det fastlagte faktum.
Denne foretages på  

 baggrund af danske skatteregler.
 Hertil kan også  

 nævnes Østre Landsrets afgørelse offentliggjort i TfS1997.277.ØLR, hvor  

 landsretten  

 fastslog, at  

  

 en hæftelse for gælden i et  

 italiensk selskab, hvor den pågældende skatteyder var eneaktionær, måtte  

 bedømmes efter dansk ret, og derfor måtte anses som en lovbestemt  

 kautionsforpligtelse,  

 og den skattemæssige kvalifikation af selskabet forblev uændret.
SKAT lægger i  

 sin vurdering afgørende vægt på, at der er tale om et selskab med begrænset  

 hæftelse.
Der er alene tale om et personligt ansvar for betaling af skatter,  

 hvortil der kan henvises til den ovenfor nævnte Østre Landsretsdom.
Herudover lægger  

 SKAT vægt på, at selskabet skal registreres i et lokalt handelsregister, og  

 at  

 det i Tyrkiet betragtes som en selvstændig juridisk person.
Endelig fremgår  

 det, at selskabsformen kan have mellem 2 til 50 anpartshavere.
Der henvises  

 ligeledes til det i sagen vedlagte bilag, side 100 - 102 fra  

 "Introduction  

 to Turkish Business Law" af T.
Ansay og E.
Schneider, 2002.
Skatterådets  

 afgørelse og begrundelse Skatterådet  

  

 tiltrådte  

 indstillingen.
