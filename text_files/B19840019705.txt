Bekendtgørelse om fornyelse af et  

 statspræmieobligationslån I henhold til § 2 i lov nr. 133 af 28. marts 1984 om bemyndigelse til  

 optagelse af indenlandske statslån fastsættes:
 § 1. Til erstatning for det i henhold til lov nr.  

 277 af 9. juni 1948 og lov nr. 451 af 25. november 1950 udstedte og i lov nr.  

 385 af 27. november 1968 forlængede 15-årige  

 statspræmieobligationslån, der forfalder til tilbagebetaling den  

 1. oktober 1984, optages et nyt statspræmieobligationslån  

 på 100 mill. kr.
 § 2. Det nye lån optages på den  

 måde, at gyldigheden af de udstedte 2 mill. stk.  

 præmieobligationer, hver af pålydende værdi 50 kr.,  

 forlænges for en 15-årig periode fra den 1. oktober 1984.
Stk. 2. Obligationerne, der ikke bærer rente,  

 deltager fortsat i halvårlige præmieudlodninger til et  

 beløb af 2 mill. kr.
Præmiebetaling foregår på  

 grundlag af udtrækning mellem samtlige obligationer af lånet.
 § 3. Obligationsejere, der ønsker deres  

 præmieobligationer indløst, er fra den 1. oktober 1984  

 berettiget til at få obligationerne betalt af statskassen med den  

 pålydende værdi uden fradrag af skat eller afgift til  

 staten.
 Stk. 2. Obligationer i henhold til bekendtgørelsen  

 er forældet, såfremt de ikke er indløst senest den 1.  

 oktober 2002.
 § 4. De præmieobligationer, som måtte  

 blive indløse efter bestemmelserne i § 3, stk. 1, kan finansministeren  

 afhænde til dagskurs.
 § 5. Bekendtgørelsen træder i kraft ved  

 bekendtgørelsen i Lovtidende.
