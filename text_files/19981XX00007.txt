Skriftlig fremsættelse (7. oktober  

 1998) Udenrigsministeren (Niels Helveg Petersen):
 Herved tillader jeg mig for det høje Ting at  

 fremsætte:
 Forslag til folketingsbeslutning om et dansk  

 militært bidrag til en NATO-indsats på det vestlige Balkan.
(Beslutningsforslag nr.
B 4).
Folketinget meddeler sit samtykke til et dansk  

 militært bidrag til en NATO-indsats på det vestlige Balkan for at  

 forhindre en humanitær katastrofe i Kosovo.
Det danske militære  

 bidrag skal medvirke til at sikre efterlevelsen af resolutionerne fra FN s  

 Sikkerhedsråd i henhold til FN-pagtens kapitel VII.
Styrken udsendes i  

 henhold til NATO-rådets beslutninger.
Situationen i Kosovo er ved at udvikle sig til en  

 humanitær katastrofe.
Ved anvendelse af sine sikkerhedsstyrker har  

 Forbundsrepublikken Jugoslavien (FRY) begået overgreb på  

 civilbefolkningen og krænket dens grundlæggende  

 menneskerettigheder groft.
Derved er 300.000 mennesker blevet drevet på  

 flugt.
Deres tilbagevenden er forhindret gennem terror og  

 ødelæggelse. 50.000 opholder sig i Kosovos bjerge og skove uden  

 tag over hovedet.
Med vinterens komme og i lyset af den alvorlige  

 fødevaresituation forudser de humanitære organisationer en  

 yderligere forværring.
Nødhjælp kan ikke komme frem.
Det  

 internationale samfund har med alle midler søgt at nå frem til  

 en forhandlingsløsning.
Trods gentagne krav fra FN s  

 Sikkerhedsråd, OSCE, Europarådet, EU samt Kontaktgruppen for det  

 tidligere Jugoslavien har FRY fortsat sin offensiv og sine overgreb mod  

 civilbefolkningen.
Mulighederne for en forhandlingsløsning er ved at  

 være udtømte.
Regeringen finder, at det - i lyset af FN s vedtagelser,  

 den brede opbakning i det internationale samfund og ud fra en  

 helhedsvurdering af situationen   er velbegrundet, at NATO om  

 nødvendigt må anvende militære magtmidler for at bringe  

 overgrebene på civilbefolkningen til ophør, forebygge en  

 humanitær katastrofe og forhindre yderligere destabilisering af  

 regionen.
Militære magtmidler vil kun bringes i anvendelse  

 såfremt en politisk forhandlingsløsning ikke viser sig mulig og  

 vil ske i overensstemmelse med de folkeretlige principper om  

 nødvendighed og proportionalitet.
NATO s indsats vil i første  

 omgang skulle føre til at de humanitære organisationer kan  

 bringe nødhjælp ud til flygtningene og de internt fordrevne.  

 UNHCR er udpeget som koordinerende organisation.
NATO-styrkens hovedopgaver vil blive at stoppe  

 kamphandlingerne i Kosovo; forhindre, at den humanitære situation  

 udvikler sig til en katastrofe; fremme de internationale bestræbelser  

 på at opnå en aftale om ophør af vold, samt at  

 tilvejebringe betingelserne for seriøse forhandlinger om en politisk  

 aftale mellem konfliktens parter.
Styrken forudses sammensat af fly og  

 støttepersonel fra NATO-lande.
Den samlede styrke ventes at blive  

 på ca. 400 fly.
Danmark er af NATO s øverstbefalende i Europa,  

 SACEUR, blevet anmodet om at stille med fire F-16-fly til indsatsen.
Danmark har siden 1991 ydet et stort bidrag til det  

 internationale samfunds bestræbelser på at skabe fred og  

 stabilitet på det vestlige Balkan.
Et dansk bidrag er i  

 overensstemmelse med det hidtidige danske engagement og ligger i klar  

 forlængelse af den danske politik over for FRY.
Det er regeringens  

 hensigt, at imødekomme SACEUR s anmodning og bidrage med 4 F-16-fly,  

 der kan anvendes til såvel offensive som defensive opgaver.
Desuden vil  

 man fra dansk side stille 1-2 fly til rådighed som reserve, samt  

 piloter og støttepersonel, i alt 115 personer efter  

 etableringsperioden.
Omkostningerne forbundet med indsatsen ventes at  

 beløbe sig til ca. 23 millioner kr. for en udsendelse af tre  

 måneders varighed samt udgifter til ekstra flyvning og  evt.  

 ammunitionsforbrug.
I lighed med øvrige NATO-lande vil Danmark  

 også skulle bidrage til finansieringen af de fællesudgifter, som  

 er forbundet med operationen.
