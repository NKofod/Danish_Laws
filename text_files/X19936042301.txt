 Et børsmæglerselskab og et kreditinstitut fik pålæg om at træffe  

 foranstaltninger i form af bl.a. ændrede forretningsgange til at undgå gule  

 lys i værdipapircentralsystemet.
 Finanstilsynet gav et børsmæglerselskab og et kreditinstitut pålæg i  

 medfør af værdipapircentrallovens § 27 om at træffe foranstaltninger i form  

 af ændrede forretningsgange og kontrolforanstaltninger til at undgå såkaldte  

 »gule lys« i værdipapircentralsystemet.
 Selskaberne havde i perioden fra 6. februar 1991 til 6. februar 1992  

 forårsaget 12 »gule lys« og i perioden fra 19. juni 1992 til 30.  

 juni 1993 forårsaget 17 »gule lys« i værdipapircentralsystemet,  

 hvilket blandt andet havde til følge, at betalingsformidlingen for dagens  

 transaktioner først kunne gennemføres efter Danmarks Nationalbanks  

 godkendelse.
