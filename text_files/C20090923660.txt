Vejledning om ikke-automatiske vægte Undersøgelse af prisudregning Måleteknisk Vejledning(MV 04.11-28, udg. 3) 1. FORMÅL Denne prøvningsmetode kan benyttes til at undersøge nøjagtigheden af digitale vægtes prisudregningsfunktion.1) 2. HENVISNING TIL MÅLETEKNISKE BESTSEMMELSER EN45501:1992/AC:1993, pkt. 4.15.3 og 4.17 OIML R76-2:2007, Checklist pkt. 4.14 og 4.16 2.1. Ophævede bestemmelser der kan anvendes ved reverifikation:
 MDIR 34.11-01, udg. 3 pkt. 9.3 3. GENERELT 3.1. Bestemmelserne i EN45501 bruges som hovedregel (selv om de måletekniske bestemmelser, som pågældende vægt er godkendt efter, afviger fra bestemmelserne i EN 45501) se dog punkt 3.2.
 3.2. Hvis der er særlige tekniske grunde kan bestemmelser i de ophævede forskrifter anvendes ved reverifikation i stedet for EN45501.
4. PRØVNING 4.1. Mekaniske vægte Der foretages en undersøgelse af, om en ændring i det viste vejeresultat følges af en samtidig ændring i prisen.
Dette kan udføres med en vippepunktsprøve med passende valgt enhedspris.2)3) Dette gentages for 3 belastninger jævnt fordelt fra Min til Max.
4.2. Elektroniske vægte Vægten belastes med min + 1 deling.
 En vilkårlig pris indtastes, eller for vejselv-vægte anvendes en pris der er indkodet.
 Vejeresultat, enhedspris og varepris aflæses / udprintes.
Prøven gentages med belastningen ½ max + 1 deling 5. KRAV For hver aflæsning skal følgende prøvekrav være opfyldt:
 1. Hvis der er tilknyttet en udskrivningsenhed (fx etiketter eller kassebon), skal de trykte værdier være identiske med de viste, og der må ikke kunne printes under min.
 2. Beregnes vareprisen (korrekt afrundet til hele ører), som den viste vægt ganget med den viste enhedspris, skal man komme til netop den af vægten viste og/eller udskrevne varepris.4)5)6) Denne Måletekniske Vejledning ophæver Måleteknisk Direktiv MDIR 04.11-28, udg. 2 af 1. november 2004.
DANAK, den 17. oktober 2008 P.
Claudi Johansen / Jesper Høy 1) Der gøres opmærksom på, at da mindste møntenhed i Danmark er 50-øre gælder der særlige regler for afrunding i forbindelse med kontaktbetalingssituation (er beskrevet i MM.247).
 2) Til udførelse af disse specielle vippepunktsprøver er det ikke nødvendigt at benytte kalibrerede lodder. (Som små lodder kan anvendes hagl, sesamfrø, clips etc.).
3) Enhedspris skal vælges passende, så vareprisen vipper samtidig med den viste vægt.
På grund af afrundingen kunne der være en forskel, og netop afrundingen må ikke kunne give en sådan forskel.
 4) Fx hvis e=dd = 1g vil en enhedspris på 25 øre/kg omkring Min = 20g medføre, at W = 19g skal give en pris på 0 øre (19g*(25øre/kg) = 0,475 øre) og W = 20g skal give en pris på 1 øre (20g*(25øre/kg) = 0,5, øre, som skal rundes op til 1 øre). W = 21g skal også give 1 øre i salgspris.
5) Et eksempel er automatisk udskrevne (selvklæbende) prisetiketter i supermarkeder, hvor de 3 størrelser er angivet samtidigt.
Kravet skal være rigtigt betyder i dette tilfælde, at de 3 tal altid skal stemme regneteknisk overens.
6) Afrunding af salgsprisen skal ske ved oprunding, når cifre, der skal fjernes ved afrunding, udgør mindst halvdelen af delingsværdien af salgsprisen.
I modsat fald skal rundes ned.
Dette er ensbetydende med, at hvis et næste ciffer er 0, 1, 2, 3, eller 4 så bortkastes dette og de efterfølgende cifre (der rundes ned). Hvis det næste ciffer er 5, 6, 7, 8 eller 9, rundes der op.
Således rundes 0,475 øre ned til 0 øre, medens 0,5 øre rundes op til 1 øre.
Herved bliver angivelsen korrekt på 1 øre.
