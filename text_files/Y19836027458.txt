 Forbrugerombudsmanden udtalte, at annoncering med en %-mæssig  

 besparelse uden angivelse af, på hvilket grundlag besparelsen er opnået, er  

 urimeligt mangelfuldt jfr. § 2, stk. 1, og i strid med god  

 markedsføringsskik.
 »Tilbud« uden oplysning om, hvori det fordelagtige ved  

 »tilbudet« består.
 I et legetøjskatalog var der i forbindelse med afbildningen af nogle af de  

 udbudte varer anvendt ordet »tilbud«.
 Efter modtagelsen af en klage over, at det ud fra brochuren var umuligt at  

 vurdere »tilbudene« blev forretningen, der havde udsendt brochuren,  

 bedt om at oplyse, hvorledes de i brochuren som »tilbud« udbudte  

 varer adskilte sig fra de øvrige varer i brochuren.
 Forretningen svarede hertil, at de som »tilbud« betegnede varer  

 dels var varer, som blev solgt til lavere pris end tidligere, dels var varer,  

 som ikke tidligere havde været ført i forretningen, men som blev solgt med en  

 lavere avance end de varer, der ikke blev udbudt som »tilbud«.
 Da der således var en vis fordel forbundet med køb af de som  

 »tilbud« betegnede varer, fandtes reklameringen ikke vildledende.  

 Endvidere udtalte FO, at den omstændighed, at de nævnte fordele ikke var  

 nærmere præciseret i brochuren, ikke efter FO's opfattelse bevirkede, at  

 reklameringen var i strid med markedsføringsloven.
Der henvistes i denne forbindelse til, at angivelsen »tilbud« i  

 reklamepraksis anvendtes som en henvisning til fordele af forskellige og til  

 dels ubestemt karakter.
På denne baggrund fandt FO ikke, at det i medfør af  

 markedsføringsloven kan kræves, at angivelsen »tilbud« eller  

 tilsvarende angivelser altid skal ledsages af en nærmere forklaring på, hvori  

 det fordelagtige ved »tilbudet« består.
 (* 1) Offentliggjort i Forbrugerombudsmandens Årsberetning 1983, side  

 28-29.
