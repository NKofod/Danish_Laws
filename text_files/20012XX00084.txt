Skriftlig fremsættelse (6. februar  

 2002) Økomomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ophævelse af lov om  

 erhvervsservice samt ændring af lov om statsautoriserede revisorer og  

 lov om registrerede revisorer. (Nedlæggelse af erhvervsserviceordningen  

 samt præcisering af revisors opgaver).
(Lovforslag nr.
L 81).
 Lovforslaget har til formål at ophæve lov om  

 erhvervsservice, som blev vedtaget i december 1999, og som har gyldighed til  

 31. december 2002.
Med lovens ophævelse bortfalder  

 erhvervsserviceordningen.
Erhvervsserviceordningen er en midlertidig  

 (3-årig) tilskuds- og godkendelsesordning til fremme af markedet for  

 erhvervsservice.
Ved erhvervsservice forstås varetagelse af  

 myndighedskontakt for en kundevirksomhed gennem bistand i forbindelse med  

 kundevirksomhedens administrative arbejde.
Ordningen har nu løbet i 2 af de  

 påtænkte 3 år.
I de 2 år er der i alt godkendt ca.  

 1.200 erhvervsserviceleverandører, og der er udbetalt i alt 96,5 mio.  

 kr. til ca. 9.000 kundevirksomheder.
Det vurderes derfor, at branchen for  

 erhvervsservice er kommet godt fra start, samt at erhvervsservicekonceptet er  

 indarbejdet tilfredsstillende.
Der skønnes således ikke  

 længere at være behov for at regulere erhvervet.
 Med lovforslaget nedlægges  

 erhvervsserviceordningen.
De ydelser, der indgår i erhvervsserviceordningen,  

 er ikke forbeholdt godkendte erhvervsserviceleverandører, men kan  

 udbydes af alle.
Den lovmæssige ordning regulerer alene tilskuds- og  

 godkendelsesordningen.
Derfor kan erhvervsserviceydelser fortsat udbydes af  

 alle også efter ordningens nedlæggelse.
Det fremgår af den gældende revisorlovgivning,  

 at revisorers virksomhedsområde omfatter udøvelse af aktiviteter  

 under erhvervsserviceordningen.
Da det alene er erhvervsserviceordningen, der  

 nedlægges, kan revisorer fortsat udøve de nævnte  

 aktiviteter.
En ophævelse af lov om erhvervsservice betyder derfor, at  

 der skal foretages en mindre ændring af bestemmelserne om revisorers  

 virksomhedsområde.
 Med ophøret af tilskudsordningen, vil der på  

 nuværende tidspunkt være mulighed for at overføre ca. 21  

 mio. kr. til FFL 2002.
 Forslaget indgår i finanslovforslaget for 2002.
 For at kunne opfylde målsætningen i  

 Finansloven skal det henstilles, at Folketinget dispenserer fra 30-dages  

 reglen i Folketingets Forretningsorden § 13.
 Med disse bemærkninger, og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til Folketingets velvillige behandling.
