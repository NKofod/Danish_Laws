Med udgangen af maj 1989 udløb en forpagtningsaftale, og der blev  

 indgået mundtlige aftaler om en genudlejning med virkning fra 1. juni 1989  

 til en ny forpagter.
Ansøgningen blev indsendt i midten af juli måned, og  

 overdragelsen kunne derfor først godkendes med virkning for afgiftsåret  

 1990/91 og med en reduktion på 33% af den overdragne mængde, idet ansøgninger  

 vedrørende et afgiftsår skal være indgivet senest 4 uger efter udløbet af  

 dette afgiftsår, for at overdragelse kan få virkning for det pågældende  

 afgiftsår.
Den fornødne dokumentation for, at der var indgået en ny  

 forpagtningsaftale med ikrafttræden 1. juni 1989, forelå først i slutningen  

 af maj 1990. Da Landbrugsministeriet ikke kan behandle sager, der vedrører et  

 afsluttet afgiftsår, fordi det har konsekvenser for overvæltning af  

 tillægsafgiften på de producenter, der har overskredet deres basisandel,  

 betød det på grund af tidspunktet for aftalens indgåelse, at der ikke skulle  

 foretages reduktion af den overdragne mængde uanset, at den først kunne  

 udnyttes i afgiftsåret 1990/91.
 I skrivelse af 14. september 1990 har De som akvokat  

 for Martin Kappel, Ettrupvej 3, 7760 Hurup,  

 og Bent Dieckmann, Abildgårdvej 1, 7760 Hurup, klaget over EF-direktoratets  

 afgørelse af ansøgning om overdragelse af basisandel (afgiftsfri  

 mælkeleverance).
Der henvises i klagen til, at Landbrugsministeriet allerede ved skrivelse  

 herfra af 8. juni 1990 har erkendt, at der blev indgået en forpagtningsaftale  

 med ikrafttræden fra 1. juni 1989, hvorfor overdragelsen ikke er omfattet af  

 reduktionen på 33 %, som er angivet i § 5a i Landbrugsministeriets  

 bekendtgørelse nr. 718 af 23. november 1989 om tillægsafgift for mælk og  

 mejeriprodukter.
Desuden anføres det, at parternes erklæring af 21. maj 1990  

 alene indeholdt oplysninger, som allerede var meddelt telefonisk i  

 forbindelse med indleveringen af ansøgningen i 1989. Endelig anføres det, at  

 såfremt det havde været en forudsætning, at der fremkom en skriftlig  

 bekræftelse på forpagtningsaftalen, burde det på daværende tidspunkt have  

 været meddelt Deres klient.
 Hertil bemærkes følgende.
 Landbrugsministeriet har i skrivelse af 8. juni 1990 anerkendt, at der  

 foreligger en forpagtningsaftale, som blev indgået i juni 1989, og som trådte  

 i kraft på daværende tidspunkt, men i henhold til § 5, stk. 3 i  

 Landbrugsministeriets bekendtgørelse nr. 164 af 9. marts 1990 om  

 tillægsafgift for mælk og mejeriprodukter, som erstatter tidligere  

 bekendtgørelser på mælkekvoteområdet, skal ansøgninger vedrørende et  

 afgiftsår være indgivet senest 4 uger efter udløbet af dette afgiftsår, for  

 at overdragelsen kan få virkning for det pågældende afgiftsår.
 Landbrugsministeren har i ovennævnte skrivelse præciseret, at den fornødne  

 dokumentation forelå 21. maj 1990, og at overdragelsen for så vidt angår  

 udnyttelsen af den medfølgende basisandel først har virkning fra afgiftsåret  

 1990/91. Denne bestemmelse skal ses i lyset af, at Landbrugsministeriet ikke  

 kan behandle sager, der vedrører et afsluttet afgiftsår, fordi det har  

 konsekvenser for overvæltning af tillægsafgiften på de producenter, der har  

 overskredet deres basisandel.
 Da forpagtningsaftalen imidlertid blev indgået og trådte i kraft i juni  

 måned 1989, og således inden der blev indført nye regler for overdragelser,  

 betyder det, at der ikke skal foretages reduktion i den overdragne  

 basisandel, uanset at den først kan udnyttes i afgiftsåret 1990/91.
Hvad angår bemærkningen om den skriftlige bekræftelse på  

 forpagtningsaftalen kan det oplyses, at Landbrugsministeriet allerede i  

 eftersommeren 1989 rettede henvendelse herom til den konsulent, der havde  

 indbragt sagen for Landbrugsministeriet.
Desuden bemærkes det, at sagen flere  

 gange har været behandlet i Landbrugsministeriet og to gange har været  

 indbragt for ministeren, første gang i februar 1990, hvor der havde været  

 mulighed for at fremlægge alle relevante oplysninger.
 Oplysning om basisandelen vil blive meddelt af Danske Mejeriers  

 Mælkeudvalg.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
