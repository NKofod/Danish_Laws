Resumé  



  

 En far til et handicappet barn havde ansøgt Vejle Kommune om tilskud til en  

 boligændring i form af en ny tilbygning.
Kommunen afslog at give tilskud til  

 tilbygningen og tilbød i stedet tilskud til mindre ændringer af den  

 eksisterende bygning.
Kommunens tilbud hvilede på en skitse over forslag til  

 ændringer som kommunen havde lavet.
Det Sociale Ankenævn (nu Det Sociale  

 Nævn)  

 for Vejle Amt var enig i kommunens afgørelse.
Efter Ombudsmandens opfattelse var der en ulovbestemt pligt for  

 Vejle Kommune til at partshøre faderen over kommunens skitse.
Samtidig burde  

 kommunen have partshørt faderen over nogle lægelige oplysninger som kommunen  

 havde indhentet telefonisk.
Ombudsmanden kritiserede også at ankenævnet ikke  

 havde foretaget fornøden partshøring og ikke havde set efter om kommunen  

 havde  

 overholdt sin partshøringspligt. (J.nr. 1998-3539-051).
Ulovbestemt partshøringspligt om skitse over kommunes forslag  

 til boligændring.
Bistandslovens § 59.
 En far til et handicappet barn klagede til mig over  

 myndighedernes afslag på at yde tilskud til boligændring efter bistandslovens  

 §  

 59.
 Det fremgik af sagen at As  

 søn, B, som er født  

 den 7. oktober 1991, har følger efter hydrocephalus (vand i hovedet)  

 i form af bl.a. nedsat gangfunktion.
 A søgte ved brev af  

 2.  

 februar 1997  

 Vejle  

 Kommune om tilskud til boligændring i form af en tilbygning til sit hus  

 således  

 at huset i højere grad ville opfylde Bs behov.
Det fremgik af As brev at  

 tilbygningen skulle være i to etager med stue i forlængelse af eksisterende  

 bebyggelse, en trappenedgang til nyt forældresoveværelse, badeværelse og  

 indgang til et ældre kælderrum der ikke tidligere havde været anvendt til  

 beboelse.  

 Kælderrummet skulle indrettes til indendørs lege- og "træningsrum".  

 B  

 skulle overtage forældrenes soveværelse idet de oprindelige børneværelser var  

 for små til hans behov.
Anden fase af boligændringen skulle bl.a. omfatte en  

 svalegang så det var muligt for B at færdes og komme rundt om huset.
A  

 medsendte diverse tegninger over tilbygningen til huset.
 Af kommunens journalark  

 fremgår bl.a. følgende:
"  

 12.05.1997 (A) har selv fået udarbejdet tegninger til tilbygning af deres  

 hus og søger i den forbindelse om tilskud til byggeriet over BL's § 59 (se  

 vedlagte tegninger samt brev fra (A)). Forud for påbegyndelsen af selve  

 byggeriet er jeg blevet spurgt om, om jeg fandt indretningen hensigtsmæssig  

 for  

 (B). (B) kan nu gå med støtte af en person.
I børnehave færdes han med  

 rollator, som han dog ikke har villet bruge i hjemmet.
Her kravler han eller  

 går ved personstøtte. (B) benytter ikke kørestol.
Jeg har haft telefonisk  

 kontakt til børnelæge på Kolding Sygehus og spurgt ham, om han forventer, at  

 (B) på et senere tidspunkt vil blive kørestolsbruger.
Han udtaler, at der  

 ikke  

 er grund til at tro, at (B) på noget tidspunkt får behov for kørestol  

 indendøre, men at han vil blive gående, min. ved støtte af rollator.
Hjemmet  

 skal derfor indrettes til (B) som gående med gangredskab.
 ...
Det skønnes, at (B) faktisk har behov for et større værelse, så  

 han kan komme rundt på værelset med sin rollator, komme til og fra sin seng,  

 nå  

 legetøj fra en reol og have en siddeplads.
Det vurderes, at det eksisterende  

 værelse kan udvides til  

 10 m2  

 ved at flytte væggen mellem værelset og soveværelset.
Soveværelset vil da  

 blive  

 på  

 12 m2,  

 og der vil fortsat være plads til dobbeltseng og nuværende skabe.
Det er  

 således muligt at give (B) et rimeligt stort værelse, uden at bygge til  

 huset,  

 og der vil kun kunne gives tilskud til byggeriet svarende til udgiften ved at  

 flytte skillevæggen.
Det vurderes, at der ikke kan gives tilskud til  

 etablering af svalegang.
Vejle Kommunes standard er at give mulighed for at  

 færdes fra indgangspartiet til terassen.
Dette forudsætter ikke opførelse af  

 en  

 svalegang, men nedlægning af fliser svarende til ca.  

 40 m2  

 fra terasse til  

 indgang.
Endelig kan der ikke gives tilskud til etablering af den indvendige  

 trappe, der muliggør, at familien får et aktivitets/motorikrum, idet dette  

 ikke  

 skønnes at være en nødvendig betingelse for, at (B) kan bo i huset.  

 Forældrene  

 er  

 blevet tilbudt, at der bevilges  

 fjernelse af dørtrin i eksisterende beboelse, hvilket vil gøre det lettere  

 for  

 (B) at færdes med rollator.
Såfremt dette sker, og værelset udvides som  

 ovenfor  

 nævnt, vil (B) kunne færdes frit i værelse, soveværelse, gang, badeværelse og  

 stue.
Såfremt (B) skal have let adgang til køkkenet, bør spisepladsen flyttes  

 fra køkken til stue.
Det vil kræve en dør fra køkken til stue, og denne  

 ændring  

 er forældrene blevet tilbudt.
De har endnu ikke tage stilling til dette.  

 Efter  

 aftale med ( ) skrives afslag på tilskud til opførelse af 1 ekstra værelse,  

 opførelse af svalegang og etablering af indvendig trappe til aktivitetsrum.  

 Der  

 bevilges et beløb svarende til prisen for flytning af væg mellem værelse og  

 soveværelse  

 samt til nedlægning af fliser mellem indgang og terasse." Kommunen meddelte  

 i brev af  

 14. maj 1997  

 A følgende:
 "...
 Ifølge BL's § 59 kan der gives tilskud til nødvendige  

 boligændringer.
Det skønnes at være nødvendigt for (B) at få et større værelse,  

 hvor han kan komme omkring med 1 rollator.
Det vurderes dog, at et  

 eksisterende  

 værelse kan udvides til  

 10 m2,  

 ved at flytte skillevæggen til soveværelset, og derved blive tilstrækkelig  

 stort til (B). Der gives derfor afslag på tilbygning af et ekstra værelse,  

 men  

 gives bevilling på et beløb svarende til flytning af skillevæg mellem værelse  

 og soveværelse.
Der gives afslag på bevilling af etablering af svalegang rundt  

 om tilbygningen, idet det ikke skønnes at være nødvendigt for (B) at kunne  

 færdes hele vejen rundt om huset.
Derimod skønnes det at være nødvendigt at  

 kunne færdes fra indgangsparti til terrassen, hvorfor der bevilges etablering  

 af flisegang  ialt  

 40 m2.
Der gives afslag på bevilling af etablering af indvendig  

 trappe, der sikrer adgang til et fremtidigt aktivitets/træningsrum, idet  

 dette  

 ikke er en nødvendig foranstaltning for (B)." A klagede i brev af  

 8. juni 1997  

 over kommunens afgørelse.
A anførte bl.a. at  

 de boligmæssige forandringer var nødvendige for en fortsat positiv fysisk og  

 mental udvikling af B, herunder skabelsen af en hverdag for ham og den øvrige  

 familie der ikke gav associationer i retning af at hjemmet for B var en  

 passiv  

 opbevaringsplads.
Videre anførte A bl.a. følgende:
Forandringen af vort hjem betragter vi som  

  

 forebyggende og absolut nødvendig for at  

 afhjælpe og formindske de boligmæssige ulemper.
Dette set ud fra såvel  

 familiens 'overlevelse' og den fortsatte 'kamp' for.
Vi tror og kæmper for at  

 (B) skal komme til at gå selv, men vi er også af den overbevisning, at  

 forudsætningen herfor i et væsentligt omfang bl.a. er betinget af de fysiske  

 forhold i hjemmet.
Senest har H-gruppen ved (C) opfordret os til at modtage  

 en  

 kørestol, men kørestol eller ej er de boligmæssige forandringer og behov for  

 ændringer de samme." På et møde i Vejle Kommune  

 den 13. juni 1997  

 revurderede kommunen As sag  

 og meddelte A i brev af  

 16.  

 juni 1997  

 at afgørelsen blev fastholdt.
 I brev af  

 18.  

 juni 1997  

 til Det  

 Sociale Ankenævn for Vejle Amt fremkom A med yderligere bemærkninger til  

 sagen.  

 Nævnet sendte  

 den 19. juni 1997  

 As klage til kommunen med anmodning om en  

 udtalelse.
 Ved brev af  

 23.  

 juni 1997  

 sendte Vejle  

 Kommune As klage af  

 8. juni 1997  

 til ankenævnet og skrev bl.a. følgende:
 "Afgørelsen er på møde den 13/6-1997 genvurderet, hvor  

 afgørelsen fastholdes.
 Der vedlægges relevante sagsakter herunder kopi af:
 Familiens ansøgning af 2/2-1997, herunder også kopi af  

 medsendte tegninger over byggeriet.
 Journalnotater.
 Afslagsskrivelse af 14/5-1997.
 Bemærkning fra ergoterapeut til ankeskrivelse af 10/6-1997.
Brev til familien af 16/6-1997 vedr. fastholdelsen af  

 afgørelsen." I den nævnte bemærkning af  

 10. juni 1997  

 fra ergoterapeut C kommenterede  

 denne det forhold at A i sin klage af  

 8. juni 1997  

 til kommunen havde oplyst at C havde opfordret  

 A til at få en kørestol til B.
C skrev bl.a. således:
Familien har søgt om bevilling af en let klapvogn, idet (B) er  

 blevet for stor til deres almindelige klapvogn.
I den forbindelse har jeg  

 bedt  

 familien overveje, om de i stedet skal søge om en kørestol til udendørs brug.  

 (B) fylder i efteråret 6 år, og det kan styrke både hans egen og  

 omgivelsernes  

 opfattelse af ham som en stor dreng, at han benytter en kørestol  

 og ikke en  

 klapvogn, der normalt forbindes med mindre børn.
Endvidere er det min  

 erfaring,  

 at børn ikke ønsker at blive set i en klapvogn, når de er begyndt deres  

 skolegang.
Det vil derfor også være en mere langsigtet løsning at bevilge en  

 kørestol.
Der kan således kun være  

 tale om evt. bevilling af en udendørs kørestol, som ikke har nogen betydning  

 for den ansøgte boligændring.
Jeg betragter fortsat (B) som en dreng, der  

 ikke  

 skal benytte kørestol indendøre men stimuleres bedst muligt til at benytte  

 sit  

 gangapparat. I brev af  

 26.  

 juni 1997  

 bad ankenævnet Vejle Kommune om en supplerende udtalelse  

 om sagen.
Nævnet skrev bl.a. følgende:
"Modtager han [(B): min bemærkning] i børnehaven den  

 nødvendige motoriske træning? Er der fra lægelig/fysioterapeutisk side  

 stillet  

 krav om, at der skal foregå motorisk træning i hjemmet, som stiller særlige  

 krav herunder om et særligt aktivitetsrum eller ville den nødvendige  

 gangtræning kunne foregå inden for de hidtidige eksisterende rammer i  

 hjemmet? Det fremgår af medsendte tegninger, at det eksisterende  

 forældresoveværelse er på  

 12  

 kvadratmeter  

 og at der ved siden af dette er et værelse  

 på  

 7 kvadratmeter.  

 Er det sidstnævnte værelse, som (B) har og som i følge afgørelsesskrivelsen  

 til  

 klager kan udvides til  

 10  

 kvadratmeter  

 ved at flytte væggen til forældrenes  

 soveværelse? Ville forældrenes soveværelse efter denne ændring stadig være 12  

 kvadratmenter og fungere til sit formål? Der henvises til det med håndskrevne  

 på tegningen om, at soveværelset og det lille værelse inden en sådan ændring  

 var henholdsvis 12 og  

 7  

 kvadratmeter.
Er der tegninger af huset, som indeholder  

 de af kommunen foreslåede ændringer af de to rum og markering af flisegangen  

 rundt om huset fra indgangsparti til terrassen? Kopi af disse ændringer bedes  

 fremsendt." I sin udtalelse af  

 8. juli 1997  

 til ankenævnet skrev Vejle Kommune bl.a.  

 således:
"(B) får træning 1 gang ugentligt af fysioterapeut (D),  

 specialbørnehaven (X). Vedlagt fysioterapeutisk vurdering af funktionsniveau  

 fra  

 10.06.1996.  

 Telefonisk oplyser (D) d.d., at der ikke er stillet krav til forældrene om,  

 at  

 der foregår motorisk træning i hjemmet. (D) giver (B) den nødvendige  

 motoriske  

 træning, der følges op af støttepædagogen i børnehaven.
Der er en forventning  

 om, at forældrene forsøger at motivere (B) til at bruge de indlærte  

 færdigheder  

 som en naturlig del af dagligdagen, men at dette ikke skal have karakter af  

 træning.
Der er således heller ikke stillet krav om et særligt aktivitetsrum.
 Såfremt familien som foreslået ændrer på deres indretning af  

 det oprindelige hus, så (B) får eget værelse  gerne min.  

 10 m2, at spisepladen  

 fjernes fra køkkenet, så der bliver bedre gulvplads og dørtrinene i huset  

 fjernes, vil (B) kunne færdes i huset ved støtte af rollatoren.
 Der vedlægges følgende tegninger over den oprindelige bygning:
1) Nuværende indretning 2) Vejle Kommunes forslag til indretning 3) Skitse over flisearealer ad 1) Huset rummer i alt 1 soveværelse og 2 værelser.
Familien  

 har valgt at lade de 2 børn dele det mindste værelse (ca.  

 7 m2  

 ). Det største værelse  

 (ca.  

 8 m2  

 )  

 benyttes som arbejdsværelse.
Der er meget snæver passage i køkkenet, idet  

 ganglinien spærres af familiens spiseplads.
ad 2) Idet huset rummer 2 værelser, og da børnene har en alder,  

 hvor familien kunne forventes at prioritere at give dem eget værelse, tages  

 udgangspunkt i at arbejdsværelset frigøres til børneværelse.
Det foreslås, at  

 skabsvæggen i soveværelset flyttes, hvorved soveværelset bliver lidt mindre  

 (ca.  

 12,5 m2  

 ),  

 og det tilstødende værelse bliver større (  

 10  

 m2  

 ). Et værelse på  

 10  

 m2  

 vil være tilstrækkelig stort til et barn,  

 der er gående med støtte af rollator.
Søsteren kan benytte det mindre værelse  

 på ca.  

 7 m2.  

 På skitsen er indtegnet møbleringsforslag i soveværelse og i (B)'s værelse.  

 Der vil fortsat være plads til de samme indbyggede skabe og dobbeltsengen i  

 soveværelset.
I (B)'s værelse er placeret: 1 seng (2,0 x  

 0,8 m  

 ), 1 skrivebord (0,6 x  

 1,2 m  

 ) og de 2 oprindelige  

 indbygningsskabe.
I køkkenet er indtegnet en ny dør, der forbinder køkken med  

 den del af stuen, hvor familien nu har placeret spisebord." Kommunens udtalelser blev  

 den  

 29. juli 1997  

 sendt til  

 A med henblik på dennes eventuelle bemærkninger.
 A fremkom med sine  

 kommentarer til kommunens udtalelser ved brev af  

 12. august 1997. A skrev bl.a. følgende:
 Vedr. brev af  

 23.06.97  

 fra Vejle Kommune til Vejle Statsamt:
 - Journalnoter, jeg forudsætter her at det er de af Dem  

 fremsendte fotokopier, udarb. af Fr. (C)/kt af  

 08.07.97.
 - Bemærkninger fra ergoterapeut til anke af d.  

 10.06.97  

  

   


  

 ikke  

 bekendt.
 Vejle Kommunes indendørs  

 'indretningsudspil' er fremkommet længe efter at endelige tegninger og  

 ansøgning om støtte var tilgået Vejle Kommune efter den forretningsgang der  

 er  

 anført i ansøgning om støtte og byggeriet var påbegyndt. (Byggeriet blev  

 påbegyndt i uge 7).
'Indretningsudspillet' fremkom først i forbindelse med afslag om støtte  

  

 , men dog med støtte til at flytte en skillevæg,  

 ( ) Der nævnes en skitse med  

 møbleringsforslag.
En skitse vi aldrig har stiftet bekendtskab med, hvorfor  

 det  

 kan være lidt vanskelig at forholde sig til mulighederne heri.
 ...
Ved at flytte  

 skillevæggen/skabe mellem soveværelse og det 'store' værelse vil der ikke  

 være  

 mulighed for at flytte 'arb.værelset' ind i soveværelset pga. pladsmangel  

   

  

 ligesom skillevæggen, efter at være flyttet  

 bare få cm vil stå i døråbningen til soveværelset,  

  

 hvilket vil fremgå af  

 tegning.
Selv med kun en delvis flytning af skillevæggen vil funktionen af  

 soveværelse få nævnte virkning ligesom tilvæksten til (B)'s værelse kun vil  

 have yderst marginal værdi.
 ...
Flytning af soveværelsesdør  

 i takt med flytning af skillevæg var en mulighed, men vil medføre en  

  

 markant reduktion af det 'lille' værelse  

  

 ,  

 jvf. tegning, til noget der herefter vil være at betragte som uegnet som  

 værelse for et barn.
Dette tillige med en kraftig forøgelse af gangarealet  

 til  

 ingen nytte." Den 3. oktober 1997  

 sendte A ankenævnet de seneste vurderinger fra  

 børnehave og fysioterapeut vedrørende Bs udvikling.
 Det sociale ankenævn traf  

 på møde  

 den 16. december 1997  

 følgende afgørelse der blev meddelt A i brev af  

 17. december 1997  

 :
 "Nævnet tiltrådte Vejle Kommunes afgørelse.
 Ifølge bistandslovens § 59 kan der ydes nødvendig hjælp til indretning  

 af boligen for at gøre denne bedre egnet som opholdssted for Deres søn.
 Nævnet fandt, at der med bevillingen af hjælp til udgifterne  

 ved udvidelsen af Deres søns værelse og de øvrige tilbudte ændringer var ydet  

 den fornødne støtte med skyldig hensyntagen til, at familien iøvrigt kunne  

 fungere under de givne boligmæssige rammer.
 Der er ved afgørelsen lagt vægt på, i hvilket omfang Deres søns  

 nedsatte funktionsevne medfører særlige krav til den bolig, som han skal  

 bebo,  

 samt at der ikke stilles specielle boligmæssige krav til faciliteter i  

 hjemmet  

 med hensyn til optræning af Deres søns funktionsevne.
..." I brev af  

 13.  

 januar 1998  

 til  

 ankenævnet klagede A over afgørelsen.
A anførte på ny at det var fysisk  

 umuligt  

 at flytte skillevæggen mellem As soveværelse og Bs værelse idet  

 døren til  

 soveværelset da skulle flyttes ind i det mindste værelse.
Dette værelse ville  

 efter As opfattelse herefter blive på størrelse med et vindfang og  

 ville  

 dermed ikke længere kunne fungere som et værelse.
Samtidig oplyste A at  

 soveværelset ikke som anført af nævnet var  

 14 m2, men derimod  

 12 m2. Endelig anførte A at han under sagens  

 behandling ikke havde haft en reel mulighed for at få indsigt i det grundlag  

 hvorpå afgørelserne var truffet, og dermed heller ikke mulighed for at  

 imødegå  

 og belyse de forhold der var af betydning for sagen.
Den 16.  

 januar 1998  

 sendte ankenævnet A kopi af de af kommunen udarbejdede  

 skitser over den eksisterende indretning og forslag til ændring.
I skitsen  

 over  

 den eksisterende indretning var målene for arbejdsværelset og soveværelset  

 angivet til henholdsvis  

 8,3 m2  

 og  

 13,8 m2. I  

 skitsen over kommunens forslag til ændring var målene angivet til henholdsvis  

 10,2 m2  

 og  

 12,7 m2. I brevet henviste  

 nævnet til at ændringsforslaget ifølge skitsen ikke indebar en flytning af  

 døren til soveværelset som beskrevet af A.
Ankenævnet bad om at modtage  

 As  

 kommentarer til skitserne.
A sendte sine bemærkninger  

 til nævnet i brev af  

 24. januar 1998. A gjorde bl.a. indsigelse imod de af kommunen  

 angivne mål for arbejdsværelset og soveværelset og anførte at arbejdsværelset  

   

 som efter kommunens opfattelse kunne blive B's fremtidige værelse  ved  

 flytning af skillevæggen kun ville blive  

 9,4 m2  

 og ikke  

 10,2 m2  

 som anført af kommunen.
A gjorde endvidere  

 gældende at en udvidelse af værelset fra  

 8,3 m2  

 til  

 9,4 m2  

 ikke ville have nogen reel betydning.
Det sociale ankenævn  

 afviste  

 den 29. januar 1998  

 at genoptage sagen.
Ankenævnet lagde ved afgørelsen  

 vægt på at As breve af 13. og  

 24. januar 1998  

 ikke fandtes at indeholde sådanne ændrede oplysninger  

 om især målene og størrelsen af de to værelser i forhold til det sagsgrundlag  

 som forelå ved nævnets behandling af sagen at disse kunne danne baggrund for  

 en  

 ændret afgørelse.
Samtidig oplyste nævnet at sagen var sendt til videre  

 behandling i Den Sociale Ankestyrelse.
 Ankestyrelsen afviste  

 den  

 13. februar 1998  

 at  

 behandle sagen da den ikke fandtes at have principiel eller generel  

 betydning.
 I brev af  

 23.  

 november 1998  

 klagede A  

 til mig over myndighedernes afgørelser.
Jeg anmodede  

 den  

 10. december 1998  

 Det  

 Sociale Nævn (tidligere Det Sociale Ankenævn) for Vejle Amt om en udtalelse i  

 anledning af Deres klage.
Samtidig bad jeg det sociale nævn om forinden at  

 indhente  

 en udtalelse fra Vejle Kommune om sagen.
 Jeg modtog myndighedernes  

 udtalelser  

 den 4. marts 1999.
 I sin udtalelse af  

 22.  

 januar 1999  

 anførte  

 Vejle Kommune bl.a. følgende:
"I forbindelse med behandling af familiens ansøgning af  

 2.2.97  

 om boligændring efter  

 BL §59 blev der telefonisk indhentet lægelige oplysninger fra børnelæge,  

 Pædiatrisk afd.
Kolding sygehus.
Der blev givet tilladelse til, at samtalen  

 blev refereret i sagen.
 Vejle Kommunes kendskab til (B)s aktuelle funktionsniveau, var  

 baseret dels på løbende kontakt til behandlende fysioterapeut (D),  

 specialbørnehaven (X) og til støttepædagog i børnehaven (Y), dels på egen  

 vurdering af (B) foretaget på besøg i hjemmet og i børnehaven.
 ...
I vurderingen af ansøgningen om boligændring er der taget  

 udgangspunkt i, at familien ønskede at blive boende i nuværende hus, og at  

 der  

 skulle findes en løsning, der sikrede, at (B) ved støtte af en rollator kunne  

 komme i alle rum i stueplan.
Samtidig er vurderet, at det var vigtigt for (B)  

 at kunne færdes udendøre fra forsiden af huset til terrassen gående med  

 rollator eller på cykel.
Derimod finder Vejle kommune ikke, der er lov  

 grundlag  

 for at bevilge en boligændring, der alene har til formål at give god plads,  

 så  

 barnet kan lege/tumle og derved udvikle sig.
Som bilag vedlægges kopi af sagsakter.
I den forbindelse gøres  

 opmærksom på, at familien på ansøgningstidspunktet selv havde planlagt den  

 ønskede om- og tilbygning, og de havde truffet aftale med en entreprenør om  

 at  

 begynde byggeriet indenfor få uger.
Ved den første telefonhenvendelse, uge 3  

 1997, fremsatte (A) alene ønske om at få en faglig vurdering af, hvorvidt den  

 planlagte om-tilbygning ville være hensigtsmæssig for (B). Ved modtagelsen af  

 ansøgning om bevilling af tilskud til byggeriet af 2/2-97, blev (A) gjort  

 opmærksom på, at der ikke kunne træffes en afgørelse inden den planlagte  

 påbegyndelse af byggeriet.
Byggeriet blev trods dette iværksat efter den  

 oprindelige tidsplan." Det sociale nævn anførte i udtalelse af  

 3. marts 1999  

 bl.a. følgende:
 "På beslutningstidspunktet i nævnet  

 16. december 1997  

 forelå for nævnet  

 følgende oplysningsgrundlag:
 Kommunens udtalelse af  

 23. juni 1997  

 med de i udtalelsen nævnte bilag, klagers  

 brev af  

 18. juni 1997,  

 supplerende oplysninger i brev af  

 8. juli 1997  

 fra Vejle Kommune med bilag, brev fra klager  

 af  

 12. august 1997  

 med bilag, klagers brev af 3. oktober med bilag.
 ...
 Med hensyn til nævnets afgørelse og baggrunden herfor skal man  

 henvise til afgørelsen af  

 17.  

 december 1997.
 Det skal anføres, at afgørelsen er truffet ud fra en konkret  

 vurdering af sønnens helbredsmæssige forhold, nedsatte evne til at færdes i  

 hjemmet, brugen af rollator/personstøtte til at afhjælpe denne, det oplyste  

 om  

 boligens indretning og størrelse samt karakteren og omfanget de af kommunen  

 tilbudte  

 forandringer set i forhold til lovgrundlaget på området.
 Det fremgår bl.a. af den dagældende bistandslovs § 59, at der  

 ydes den nødvendige hjælp til indretning af boligen for at gøre denne bedre  

 egnet som opholdssted for pgl.
 Nævnet fandt, at der med de tilbudte ændringer var givet støtte  

 fra kommunens side i fornødent omfang.
Nævnet skal derfor af ovennævnte grunde afvise klagerens  

 påstand om, at der ikke af nævnet er foretaget en real vurdering af  

 sagen." Den 16. marts 1999  

 sendte jeg A kopi af myndighedernes udtalelser,  

 og A fremkom med sine bemærkninger hertil i brev af  

 7. april 1999.
Den 13. december 1999  

 sendte jeg en foreløbig redegørelse vedrørende  

 As sag til Det Sociale Nævn for Vejle Amt og Vejle Kommune således at  

 nævnet  

 og kommunen kunne få lejlighed til at kommentere de faktiske oplysninger som  

 jeg  på baggrund af sagsakterne  måtte lægge til grund for min  

 opfattelse af  

 sagen.
A modtog tillige kopi af min foreløbige redegørelse.
I brev af  

 10.  

 januar 2000  

 fremkom A  

 med kommentarer til min foreløbige redegørelse vedrørende sagen.
A anførte  

 bl.a. at de sagkyndige udtalelser i sagen primært er fra personer der er i et  

 underordnet forhold til Vejle Kommune, og at der kun er foretaget vurderinger  

 af Bs fysik, dvs. at sociale og andre udviklingsmæssige forhold ikke er  

 inddraget.
Det Sociale Nævn for Vejle  

 Amt beklagede i brev af  

 26. januar 2000  

 at nævnet ikke havde partshørt A i fornødent  

 omfang eller påset at Vejle Kommunes partshøringspligt var opfyldt.
Nævnet  

 havde ikke herudover kommentarer til min foreløbige redegørelse og meddelte  

 at  

 Vejle Kommune over for nævnet havde oplyst at kommunen heller ikke havde  

 nogen  

 bemærkninger til redegørelsen.
 I forbindelse med min  

 behandling af sagen besluttede jeg mig for alene at lade min undersøgelse  

 omfatte  

 Vejle Kommune og det sociale ankenævn idet der ikke var udsigt til at jeg  

 ville  

 kunne kritisere Den Sociale Ankestyrelses afgørelse af  

 13.  

 februar 1998, jf.  

 ombudsmandslovens § 16, stk. 1.
Ombudsmandens udtalelse Myndighedernes afgørelser vedrørende tilskud til boligændring Vejle Kommunes og det sociale ankenævns afgørelser er truffet i henhold til §  

 59, stk. 1, i den dagældende bistandslov.
Bestemmelsen har følgende ordlyd:
  

  

 § 59.  

  

 Til personer med invaliditet eller varig sygdoms- eller  

 aldersbetinget svagelighed kan der ydes nødvendig hjælp til indretning af  

 boligen for at gøre denne bedre egnet som opholdssted for pågældende. I Socialministeriets  

 cirkulære af  

 17. december 1986  

 om hjælp til boligindretning, omsorgsarbejde og  

 befordring efter bistandsloven står bl.a. således:
   

  

 1.  

  

 Efter lovens §  

 59, stk. 1, kan det sociale udvalg yde nødvendig hjælp til indretning af  

 boligen for at gøre den bedre egnet som opholdssted for personer med  

 invaliditet eller varig sygdoms- eller aldersbetinget svagelighed.
 ...
 Hjælpen må anses for  

  

 nødvendig  

  

 ,  

 når indretningen efter en bedømmelse i det enkelte tilfælde af vedkommende  

 boligforanstaltning og ansøgerens lidelse eller handicap skønnes at kunne  

  

 afhjælpe eller  

  

 i betydelig grad  

  

 formindske de boligmæssige ulemper  

  

 ved  

 ophold i eget hjem.
 Det er således  

  

 ikke  

 tilstrækkeligt  

  

 , at en ændring af boligen ud fra en  

  

 gennemsnitsbetragtning  

  

 må anses for hensigtsmæssig, lige så lidt  

 som der efter bestemmelsen i § 59, stk. 1, kan ydes hjælp til boligmæssige  

 foranstaltninger, som alene eller overvejende har karakter af istandsættelse,  

 almindelig vedligeholdelse eller modernisering.
 ...
3.  

  

 Ved afgørelse af  

 sager om foretagelse af  

  

 mere omfattende  

 og bekostelige ændringer  

  

 , f.eks. hjælp til etablering af elevator, kran og  

 mindre om- eller tilbygning med henblik på indretning af et værelse eller  

 lignende, påhviler det det sociale udvalg nærmere at undersøge, om en mere  

 hensigtsmæssig eller økonomisk afhjælpning af boligforholdene, eventuelt ved  

 flytning, kan tilvejebringes.
Det bør i denne forbindelse tages i  

 betragtning,  

 at boligen skal være egnet til benyttelse gennem et længere tidsrum, og at  

 udgifterne ved ændringen må anses for rimelige i forhold til de opnåede  

 brugsmæssige  

 fordele. Myndighedernes afgørelse af  

 om der kan ydes tilskud til boligændringer efter bistandslovens § 59, bygger  

 for en stor del på vurderinger og afvejninger af en række forskellige hensyn  

 og omstændigheder.
Som ombudsmand har jeg ikke særlige forudsætninger for at  

 afveje disse forskellige hensyn og omstændigheder på en anden og bedre måde  

 end kommunen og nævnet der beskæftiger sig med det pågældende sagsområde i  

 det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis der er tale om ganske særlige omstændigheder, kan jeg kritisere  

 myndighedernes afgørelse.
Det kan f.eks. være tilfældet hvis sagen er  

 mangelfuldt  

 oplyst.
 Efter min gennemgang af sagens akter har jeg ikke grundlag for  

 at konstatere at sagen er mangelfuldt oplyst.
 Jeg har herved bl.a. lagt vægt på at den divergerende opfattelse  

 der har foreligget i sagen vedrørende de to berørte værelsers arealer   

 efter  

 min gennemgang af sagens akter  tilsyneladende skyldtes at kommunen  

 medregnede  

 omfanget af de indbyggede skabe i værelsernes areal hvorimod De alene  

 anførte værelsernes gulvareal.
Spørgsmålet om hvorvidt der burde have været indhentet  

 yderligere fagkyndige udtalelser, beror på vurderinger og afvejninger af en  

 række forskellige hensyn og omstændigheder.
Som nævnt ovenfor har jeg som  

 ombudsmand ikke særlige forudsætninger for at foretage denne afvejning på en  

 anden  

 og bedre måde end kommunen og nævnet.
 Jeg har herefter koncentreret  

 min undersøgelse omkring  

 ( )  

 det  

 sociale ankenævns partshøringspligt.
Partshøring 1. Retsgrundlaget Regler om hvornår en  

 myndighed har pligt til at partshøre, dvs. at give parten lejlighed til at  

 fremkomme  

 med sine bemærkninger inden der træffes afgørelse, findes i  

 forvaltningslovens  

 § 19. Bestemmelsen har følgende indhold:
  

  

 § 19.  

  

 Kan en part i  

 en sag ikke antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder, må der ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis 1)  

 	  

 det efter  

 oplysningernes karakter og sagens beskaffenhed må anses for ubetænkeligt at  

 træffe afgørelse i sagen på det foreliggende grundlag, 2)  

 	  

 udsættelse vil  

 medføre overskridelse af en lovbestemt frist for sagens afgørelse, 3)  

 	  

 partens interesse i,  

 at sagens afgørelse udsættes, findes at burde vige for væsentlige hensyn til  

 offentlige eller private interesser, der taler imod en sådan udsættelse, 4)  

 	  

 parten ikke har ret  

 til aktindsigt efter reglerne i kapitel 4 med hensyn til de pågældende  

 oplysninger, 5)  

 	  

 den påtænkte  

 afgørelse vil berøre en videre, ubestemt kreds af personer, virksomheder  

 m.v.,  

 eller hvis forelæggelsen af oplysningerne for parten i øvrigt vil være  

 forbundet med væsentlige vanskeligheder, eller 6)  

 	  

 der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for de påtænkte afgørelse og til at afgive en udtalelse til  

 sagen, inden afgørelsen træffes.
... Efter § 19, stk. 1, har en  

 myndighed pligt til at partshøre hvis myndigheden i en afgørelsessag er i  

 besiddelse  

 af oplysninger vedrørende sagens faktiske omstændigheder der er til ugunst  

 for  

 parten, og som er af væsentlig betydning for sagens afgørelse.
Bestemmelsen  

 forudsætter at parten ikke antages at være bekendt med at myndigheden er i  

 besiddelse af de pågældende faktiske oplysninger.
§ 19, stk. 2, indeholder  

 visse undtagelser fra partshøringspligten.
Der er bl.a. ikke pligt til at  

 partshøre hvis det må anses for ubetænkeligt at træffe afgørelse på det  

 foreliggende grundlag.
Forvaltningsmyndigheden har  

 ansvaret for at sagen oplyses i et tilstrækkeligt omfang, og  

 partshøringsreglerne  

 skal bl.a. sikre at parten får tilstrækkelig lejlighed til at kontrollere  

 beslutningsgrundlaget inden afgørelse træffes.
Eventuelle fejl i  

 beslutningsgrundlaget kan påpeges af parten ligesom denne også på anden måde  

 får mulighed for at tilføje sagen sine synspunkter.
Partshøringsreglerne skal  

 endvidere tjene til at styrke tilliden til forvaltningen i forbindelse med de  

 berørte borgeres opfattelse af den måde hvorpå myndighederne behandler deres  

 sag.
Reglen i forvaltningslovens  

 § 19 angår alene myndighedens pligt til at partshøre over faktiske  

 omstændigheder  

 af væsentlig betydning for sagens afgørelse.
Forvaltningsloven fastlægger  

 imidlertid kun minimumsregler.
En videregående pligt til partshøring kan også  

 følge af ulovbestemte partshøringsregler.
Der er således efter  

 omstændighederne  

 også en pligt til at foretage partshøring over vurderinger og lignende der  

 ikke  

 indgår i sagen som en faktisk omstændighed eller over hele  

 afgørelsesgrundlaget, inden afgørelse træffes, jf.
John Vogter,  

 Forvaltningsloven med kommentarer (1992), s. 224ff, og tilsvarende Jon  

 Andersen  

 mfl., Forvaltningsret (1994), s. 347ff, og Carl Aage Nørgaard og Jens Garde,  

 Forvaltningsret, Sagsbehandling, 4. udgave (1995), s.  

 163f.
 Af Justitsministeriets  

 vejledning af 1986 om forvaltningsloven, pkt. 105, fremgår bl.a. følgende:
Bestemmelserne i forvaltningsloven fastlægger, hvornår en  

 myndighed er forpligtet til at foretage partshøring.
Bestemmelserne er  

 imidlertid ikke til hinder for, at der gennemføres partshøring i videre  

 omfang.  

 Partshøring bør derfor foretages også i tilfælde, hvor parten skønnes at have  

 nogen interesse i at få lejlighed til at se og eventuelt kommentere  

 afgørelsesgrundlaget, medmindre hensynet til offentlige eller andre privates  

 interesser taler imod det.
 Ombudsmanden har tillige i  

 flere sager udtalt sig om en videregående ulovbestemt pligt  

 til at partshøre, jf. således Folketingets  

 Ombudsmands beretning for året 1984, s. 139ff*,  

 beretningen for 1988, s. 118ff*, og beretningen for 1994, s. 207ff*.  

 Sagen i beretningen for 1988, s. 118ff, har jeg omtalt nærmere nedenfor under  

 pkt. 2.
2. Vejle Kommunes partshøringspligt De indsendte med Deres ansøgning af  

 2. februar 1997  

 tegninger over Deres  

 hus og de ændringer De ønskede at foretage.
På grundlag heraf udarbejdede  

 Vejle  

 Kommune i forbindelse med behandling af sagen bl.a. en skitse over forslag  

 til  

 ændring i den oprindelige bebyggelse der kunne sikre at (B) fik et værelse på  

 ca.  

 10 m2.  

 Skitsen indeholdt tillige kommunens forslag til indretning af de to berørte  

 værelser.
 Jeg kan ikke ud fra sagens  

 akter se at De forud for kommunens afgørelse skulle have modtaget kopi af  

 denne  

 skitse.
 I Deres brev af  

 12.  

 august 1997  

 til  

 ankenævnet anførte De således også følgende:
 Der nævnes en skitse med møbleringsforslag.
En skitse vi aldrig  

 har stiftet bekendtskab med, hvorfor det kan være lidt vanskelig at forholde  

 sig til mulighederne heri.
 På telefonisk forespørgsel  

 den  

 30. august 1999  

 oplyste  

 Vejle Kommune hertil at kommunen mente at De under sagens behandling havde  

 modtaget kopi af skitsen enten forud for afgørelsen eller i forbindelse med  

 tilsendelse af afgørelsen.  

 Den 3. september 1999  

 oplyste kommunen dog telefonisk at man ikke lå  

 inde med dokumentation herfor, og at alle sagens akter var sendt til mig.
 På baggrund af sagsakterne  

 må jeg herefter lægge til grund at De ikke forud for eller i forbindelse med  

 kommunens afgørelse af  

 14. maj 1997  

 modtog kopi af kommunens skitse med forslag til  

 ændring af den oprindelige bebyggelse.
 Spørgsmålet er herefter om  

 skitsen havde en sådan karakter at kommunen havde pligt til at partshøre  

 herover før der blev truffet afgørelse i sagen.
Sagen som er omtalt i Folketingets Ombudsmands beretning for  

 1988, s. 118ff, vedrørte en klage over en afgørelse fra det daværende  

 Familieretsdirektorat om en ægtefælles underholdsbidrag. (K) og (M) var  

 den 4. januar 1984  

 blevet  

 separeret bl.a. på vilkår at (M) skulle betale bidrag til (K)s  

 underhold. (K)  

 ønskede ikke på daværende tidspunkt bidrag fastsat. (K) anmodede senere om  

 fastsættelse  

 af bidrag fra  

 den 1. februar  

 1985. Ved dom af  

 19.  

 juni 1985  

 blev (K) og (M) skilt på vilkår at (M) blev pålagt  

 bidragspligt over for (K) i to år.
Statsamtet afslog i august 1985 (K)s  

 ansøgning om fastsættelse af bidrag under henvisning til at der ifølge en  

 politirapport bestod et personligt og økonomisk fællesskab mellem (K) og (S).  

 Familieretsdirektoratet tiltrådte afgørelsen.
I oktober 1986 ansøgte (K) på  

 ny  

 om fastsættelse af bidrag og henviste til at hendes forhold til (S) var  

 ophørt  

 samme måned.
Statsamtet pålagde herefter (M) at betale 1.500 kr. om måneden i  

 bidrag til (K) frem til  

 den  

 19. juni 1987  

 hvor bidragspligten bortfaldt.
Statsamtet lagde vægt  

 på at det ifølge en politirapport ikke fandtes godtgjort at (K) havde et  

 personligt eller økonomisk interessefællesskab med en anden mand.
Bidragets  

 størrelse var herefter fastsat under hensyn til (K)s og (M)s  

 økonomiske  

 forhold. (M) klagede til Familieretsdirektoratet over bidragets størrelse.  

 Familieretsdirektoratet ændrede statsamtets afgørelse under henvisning til at  

 der ved fastsættelse af bidrag kan lægges vægt på om der i en periode af  

 længere varighed ikke havde været fastsat bidrag på grund af hustruens  

 personlige  

 og økonomiske interessefællesskab med en anden mand.
Direktoratet fandt under  

 hensyn til bl.a. varigheden af (K)s og (S)s interessefællesskab  

 ikke at der  

 overhovedet burde fastsættes bidrag til (K)s underhold. (K) klagede  

 herefter  

 til ombudsmanden der bl.a. udtalte følgende:
Ved min gennemgang af sagen har jeg hæftet mig ved, at  

 Familieretsdirektoratets afgørelse hviler på et andet bedømmelsesgrundlag end  

 statsamtets for så vidt angår spørgsmålet om, hvorvidt der som følge af  

 samliv  

 med en anden mand overhovedet skulle fastsættes bidrag.   Det fremgår ikke af  

 statsamtets afgørelse, om amtet herudover skulle have vurderet sagen i lyset  

 af  

 den ovennævnte praksis vedrørende undladelse af at fastsætte bidrag, selv om  

 samlivet med anden mand er ophørt.
Denne praksis kom efter det oplyste først  

 ind i billedet i forbindelse med Familieretsdirektoratets behandling af  

 sagen,  

 så vidt ses på Familieretsdirektoratets foranledning.
 Det fremgår af  

 brevvekslingen med Familieretsdirektoratet, at De ikke var  og ikke  

 blev gjort  

  bekendt med den omtalte praksis, før Familieretsdirektoratets  

 afgørelse  

 forelå.
Som det fremgår af  

 Familieretsdirektoratets afgørelse, er oplysninger om parternes økonomi uden  

 betydning, når sagen afgøres ud fra praksis med hensyn til undladelse af at  

 fastsætte bidrag efter samliv med en anden mand.
Afgørende i den forbindelse  

 er  

 oplysninger om varigheden af det personlige og økonomiske interessefællesskab  

 med den anden mand.
Familieretsdirektoratet lagde således vægt på  

 politirapportens oplysninger om,  

 at De  

 og (S) havde kendt hinanden siden februar måned 1984.
Efter min opfattelse burde Familieretsdirektoratet have sikret  

 sig, at De fik lejlighed til at fremsætte bemærkninger til sagen, således som  

 den forelå efter indførelsen af det nye (generelle) bedømmelsesgrundlag.
Det  

 kunne efter min mening ikke udelukkes, at De havde yderligere oplysninger af  

 betydning for dette eller ønskede at præcisere, eventuelt korrigere, de  

 oplysninger, som De tidligere havde afgivet til bl.a. politiet.
 Familieretsdirektoratet  

 burde således, inden det traf afgørelse, have sendt Dem kopi af den i sagen  

 foreliggende politirapport, med fremhævelse af de oplysninger, bl.a. om  

 varigheden af Deres forhold til (S), som direktoratet agtede at lægge vægt på  

 ved afgørelsen af, om der overhovedet skulle fastsættes bidrag.
Som begrundelse for mit  

 standpunkt henviser jeg til bestemmelsen om partshøring i forvaltningslovens  

 §  

 19. Høringspligten omfatter faktiske oplysninger, som er til ugunst for  

 parten,  

 og som den pågældende ikke allerede ved er i myndighedens besiddelse.
Det  

 generelle bedømmelsesgrundlag, regler og praksis m.m. er ikke omfattet,  

 herunder heller ikke et eventuelt nyt bedømmelsesgrundlag i klageinstansen.  

 Hvis imidlertid det nye bedømmelsesgrundlag indebærer, at tidligere givne  

 oplysninger til sagen får en anden betydning, således at oplysningerne, fra  

 tidligere at være til fordel for parten eller være af uvæsentlig betydning,  

 nu  

 får væsentlig betydning til ugunst for parten, må forholdet efter min mening  

 sidestilles med inddragelse af nye faktiske oplysninger.
Konsekvensen må i  

 almindelighed være, at der skal ske partshøring for så vidt angår disse  

 oplysninger. Efter min opfattelse må  

 Vejle Kommunes skitse anses for at have været af væsentlig betydning for  

 sagen  

 idet den var udtryk for kommunens vurdering af hvordan man ved ændring i den  

 oprindelige bebyggelse kunne give (B) et værelse af en passende størrelse,  

 dvs.  

  

 uden  

  

 at foretage den af Dem ønskede  

 tilbygning.
Kommunens forslag til ændring  og hermed afgørelsen   

 afveg  

 således væsentligt fra det ansøgte.
De faktiske oplysninger som De havde  

 afgivet vedrørende den oprindelige bebyggelse der skulle støtte Deres  

 ansøgning, fik i forbindelse med kommunens behandling en væsentlig betydning  

 for sagens afgørelse til ugunst for Dem.
 Det kan efter min mening ikke udelukkes at De ville have haft  

 eventuelle yderligere oplysninger eller bemærkninger af betydning for  

 kommunens  

 vurdering af mulighederne for ændring i den oprindelige bebyggelse.
 Skitsens betydning illustreres endvidere ved det forhold at De  

  som det fremgår af Deres senere korrespondance med ankenævnet   

 tilsyneladende havde misforstået kommunens forslag til ændring således som  

 ændringen var beskrevet i kommunens afgørelse.
Hertil kommer at skitsen  

 indeholdt kommunens forslag til indretning af de to berørte værelser.
Dette  

 indretningsforslag  som tillige må have haft betydning for kommunens  

 vurdering af sagen, jf. kommunens udtalelse af  

 8. juli 1997  

 til ankenævnet  var end ikke medtaget i  

 kommunens begrundelse for afgørelsen.
 Vejle Kommune burde på  

 baggrund af ovenstående have sendt Dem kopi af skitsen med forslag til  

 indretning og ændring i den oprindelige bebyggelse og have givet Dem  

 lejlighed  

 til at fremkomme med Deres eventuelle kommentarer hertil inden afgørelsen  

 blev  

 truffet.
Det er således min  

 opfattelse at der for Vejle Kommune forelå en ulovbestemt pligt til at  

 partshøre Dem over skitsen.
Det er meget beklageligt at kommunen ikke  

 opfyldte  

 denne partshøringspligt.
 Jeg har gjort Vejle Kommune  

 bekendt med min opfattelse.
3. Det sociale ankenævns partshøringspligt De modtog ved brev af  

 29.  

 juli 1997  

 fra det  

 sociale ankenævn kopi af Vejle Kommunes udtalelser af 23. juni og  

 8.  

 juli 1997.
I brev af  

 12.  

 august 1997  

 fremkom De med bemærkninger til kommunens udtalelser.  

 De anførte bl.a. at De forudsatte at de nævnte journalnotater var  

 de af  

 nævnet fremsendte kopier udarbejdet af (C)  

 den 8. juli 1997, dvs. kommunens supplerende  

 udtalelse af  

 8. juli 1997  

 til nævnet.
Jeg må forstå det således at De ikke var klar over at der ved  

 journalnotater menes kommunens interne notater i sagen.
Samtidig anførte De  

 at  

 De ikke var bekendt med ergoterapeutens bemærkninger af  

 10. juni 1997  

 til Deres anke, ligesom  

 De som citeret ovenfor under afsnit 2 gjorde opmærksom på at De ikke havde  

 kendskab til kommunens skitse med møbleringsforslag.
 Det sociale ankenævn traf  

 afgørelse i sagen  

 den 17. december 1997  

 uden at forholde sig til Deres ovennævnte  

 bemærkninger.
 Det var først  

 den  

 16. januar 1998  

  da  

 ankenævnet havde modtaget Deres klage af  

 13. januar 1998, hvori De bl.a. anførte at De ikke havde haft en  

 reel mulighed for at få indsigt i det grundlag hvorpå afgørelserne var  

 truffet  

  at ankenævnet sendte Dem kopi af kommunens skitse over eksisterende  

 indretning  

 og skitse over forslag til ændring af oprindelig bebyggelse.
 Jeg kan imidlertid ikke ud  

 fra sagens akter se at ankenævnet skulle have sendt Dem en kopi af  

 bemærkningerne  

 af  

 10. juni 1997  

 fra kommunens ergoterapeut, eller at ankenævnet  

 skulle have gjort Dem bekendt med at der ved journalnotater ikke  

 var tale om  

 kommunens supplerende udtalelse af  

 8. juli 1997, men derimod kommunens interne notater.
 Ved telefonisk henvendelse  

 den  

 30. august 1999  

 til det  

 sociale nævn har nævnet oplyst hertil at det ikke erindres om De er blevet  

 partshørt over ergoterapeutens bemærkninger.
 Jeg må herefter lægge til  

 grund at De ikke er blevet partshørt herover i forbindelse med ankenævnets  

 behandling af sagen.
 Efter min opfattelse var  

 ergoterapeutens bemærkninger en del af kommunens udtalelse i anledning af  

 Deres  

 klage.
 Ankenævnet burde derfor  

 have medsendt kopi af ergoterapeutens bemærkninger i forbindelse med at  

 ankenævnet partshørte Dem over kommunens udtalelser af 23. juni og  

 8.  

 juli 1997.
Da De i Deres brev af  

 12.  

 august 1997  

 selv gjorde  

 opmærksom på at De ikke var bekendt med ergoterapeutens bemærkninger, burde  

 ankenævnet i hvert fald på dette tidspunkt have reageret ved at sende Dem  

 kopi  

 af bemærkningerne.
Den manglende partshøring er i strid med  

 forvaltningslovens  

 § 19.
 Efter min opfattelse burde  

 ankenævnet under sin behandling af sagen endvidere have påset om Vejle  

 Kommunes  

 partshøringspligt var iagttaget.
Forud for sin afgørelse af  

 17. december 1997  

 burde ankenævnet således  

 være blevet opmærksom på at kommunen ikke havde partshørt Dem over   

 eller i  

 øvrigt gjort Dem bekendt med  skitsen over forslag til ændring af den  

 oprindelige bebyggelse i Deres hus.
Så meget desto mere eftersom De selv  

 allerede i brev af  

 12.  

 august 1997  

 til ankenævnet udtrykkeligt gjorde opmærksom herpå.
 Det er meget beklageligt at  

 ankenævnet ikke påså dette forhold og sørgede for at den fornødne partshøring  

 fandt sted før nævnet traf afgørelse i sagen, og ikke først da ankenævnet  

 havde  

 færdigbehandlet sagen.
 Ankenævnet burde endvidere  

 have påset om De var blevet partshørt over de oplysninger som kommunen havde  

 indhentet fra Kolding Sygehus, og have sørget for at den fornødne partshøring  

 fandt sted.
Endelig mener jeg at det  

 ville have været i overensstemmelse med god forvaltningsskik hvis ankenævnet  

 i  

 anledning af Deres brev af  

 12. august 1997  

 havde orienteret Dem om at der ved journalnotater  

 ikke var tale om kommunens udtalelse af  

 8. juli 1997, men derimod kommunens interne notater.
De ville  

 herved have haft lejlighed til at tage stilling til om De ville bede om  

 aktindsigt og eventuelt kommentere dette materiale inden ankenævnet traf  

 afgørelse.
 Jeg har gjort Det Sociale  

 Nævn for Vejle Amt bekendt med min ovenstående opfattelse.
Jeg har  på baggrund af at  

 De ikke blev partshørt i overensstemmelse med forvaltningslovens § 19   

 overvejet om jeg burde henstille til det sociale nævn at genoptage sagen.  

 Efter  

 min gennemgang af sagen mener jeg imidlertid ikke at have fuldt  

 tilstrækkeligt  

 grundlag for at henstille genoptagelse.
Jeg mener således fortsat  på  

 trods af  

 det De har anført i Deres brev af  

 10. januar 2000  

  at den manglende partshøring ikke kan antages  

 at have haft indflydelse på resultatet af nævnets afgørelse.
Jeg har derfor  

 besluttet ikke at bede nævnet genoptage sagen.
Jeg foretog mig herefter  

 ikke mere i sagen. NOTER: (*) FOB 1984, s.  

 139, FOB 1988, s. 118, og  

 FOB 1994, s. 207.
