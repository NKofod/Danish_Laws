Bekendtgørelse  

 af  

 samarbejdsaftale af 4. juni 1997 med Argentina om fælles  

 foranstaltninger mod ulovlig efterspørgsel efter, fremstilling  

 og brug af samt handel med narkotika og psykotrope stoffer Der er den 4. juni 1997 i København indgået  

 en samarbejdsaftale mellem Danmark og Argentina om fælles  

 foranstaltninger mod ulovlig efterspørgsel efter, fremstilling og brug  

 af samt handel med narkotika og psykotrope stoffer.
 Aftalen har følgende ordlyd:
SAMARBEJDSAFTALE MELLEM KONGERIGET DANMARKS REGERING OG  

 REPUBLIKKEN ARGENTINAS REGERING OM FÆLLES FORANSTALTNINGER MOD ULOVLIG  

 EFTERSPØRGSEL EFTER, FREMSTILLING OG BRUG AF SAMT HANDEL MED NARKOTIKA  

 OG PSYKOTROPE STOFFER Kongeriget Danmark og Republikken Argentina, herefter  

 betegnet de kontraherende parter, har I ERKENDELSE AF, at ulovlig brug af og handel med  

 narkotika og psykotrope stoffer udgør en alvorlig trussel mod  

 befolkningens sundhed og velfærd i de to lande og skadeligt  

 påvirker samfundets økonomiske, kulturelle og politiske  

 mønster; TIL BEKRÆFTELSE af de hensigter, der er omhandlet i  

 Enkeltkonventionen om bedøvende midler til afløsning af de  

 tidligere eksisterende, 1961, som ændret ved Protokollen af 1972 om  

 ændring af Enkeltkonventionen om bedøvende midler til  

 afløsning af de tidligere, 1961, Konventionen om kontrol med  

 psykotrope stoffer, 1971, United Nations Convention against Illicit Traffic  

 in Narcotic Drugs and Psykotropic Substances, 1988; TIL BEKRÆFTELSE af de principper, der er omhandlet i  

 Political Statement og "the Comprehensive Multidisciplinary Outline of  

 Future Activities", der blev vedtaget på Verdenskonferencen om  

 narkotikaspørgsmål i 1987, og Den politiske erklæring og  

 det globale handlingsprogram, der blev vedtaget på De forenede  

 Nationers 17. ekstraordinære generalforsamling den 23. februar  

 1990; indgået følgende aftale:
Artikel I De kontraherende parter agter i overensstemmelse med deres  

 nationale lovgivninger og folkeretlige forpligtelser at indrette deres  

 politik og iværksætte samordnede programmer for bekæmpelse  

 af fremstilling af og ulovlig handel med de narkotika og psykotrope stoffer,  

 der er opregnet i fortegnelse I og fortegnelse II til United Nations  

 Convention against Illicit Traffic in Narcotic Drugs and Psychotropic  

 Substances, 1988.
Artikel II De kontraherende parter skal samarbejde om  

 bekæmpelse af ulovlig handel med narkotika og i fornødent omfang  

 afholde arbejdsmøder med henblik på:
(a)	at samordne udvekslingen af oplysninger om forsøg på  

 ulovlig indførsel af narkotika og psykotrope stoffer til en af de  

 kontraherende parters område; (b)	at udveksle oplysninger om metoder og ruter, der benyttes til  

 ulovlig indførsel af narkotika og psykotrope stoffer, metoder, der  

 anvendes til overskridelse af grænser, såvel som midler, der  

 anvendes til eftersporing af ulovlige narkotikaforsendelser; (c)	at udveksle oplysninger med henblik på lettelse af  

 identifikation af smuglere af narkotika og psykotrope stoffer såvel som  

 enkelte eller flere parter, der på nogen måde bidrager til  

 begåelse af sådanne forbrydelser; (d)	at lette udvekslingen af sagkyndige med henblik på  

 undersøgelse af de teknikker, der benyttes til eftersporing af ulovlig  

 handel med narkotika og psykotrope stoffer.
Artikel III De kompetente myndigheder skal i overensstemmelse med  

 deres nationale lovgivninger undersøge gensidige muligheder for  

 kontrol med leveringen af forsendelser og lignende foranstaltninger.
Artikel IV 1. De kontraherende parter skal i overensstemmelse med  

 deres nationale lovgivninger intensivere politisamarbejde om bekæmpelse  

 af ulovlig handel med narkotika, herunder:
(a)	udveksle oplysninger om metoder til eftersporing af  

 forsyningskilder såvel som andre foranstaltninger til bekæmpelse  

 af spredning af narkotika og psykotrope stoffer; (b)	udveksle oplysninger om national lovgivning og retspraksis på  

 narkotikaområdet; (c)	lette udvekslingen af sagkyndige og uddannelsen af personale med  

 henblik på optimering af den tekniske kompetence til bekæmpelse  

 af ulovlig handel med narkotika; (d)	lette afholdelsen af fælles møder vedrørende de  

 forhold, der er omhandlet i denne samarbejdsaftale.
 2. Alle skriftlige og mundtlige oplysninger og dokumenter,  

 der udveksles i medfør af denne aftale, skal behandles som fortrolige  

 i overensstemmelse med de krav, der stilles af den kontraherende part, der  

 afgiver disse oplysninger og dokumenter.
Artikel V På uddannelses- og sundhedsområderne skal de  

 kontraherende parter i overensstemmelse med deres nationale lovgivninger  

 samarbejde og udveksle oplysninger med henblik på forebyggelse af  

 narkotikamisbrug såvel som helbredelse af narkotikamisbrugere.
Artikel VI I det omfang, hvori det viser sig nødvendigt, skal  

 de kontraherende parters udenrigsministerier rådføre sig med  

 hinanden med henblik på at samordne og intensivere samarbejdet mellem  

 de kontraherende parters kompetente myndigheder i overensstemmelse med  

 formålene med denne samarbejdsaftale.
 Den gennemførende myndighed i Argentina vil blive  

 Sekretariat for Programmer for Forebyggelse af Misbrug af og Bekæmpelse  

 af Ulovlig Handel med Narkotika.
Artikel VII Bestemmelserne i denne samarbejdsaftale er ikke til hinder  

 for, at nogen af de kontraherende parter etablerer andre former for  

 internationalt samarbejde om bekæmpelse af ulovlig handel med og brug  

 af narkotika og psykotrope stoffer eller behandling af  

 narkotikamisbrugere.
Artikel VIII Denne samarbejdsaftale kan ændres ved gensidig  

 aftale mellem de kontraherende parter ved udveksling af noter ad diplomatisk  

 vej.
Artikel IX 1. De kontraherende parter skal hver især ad  

 diplomatisk vej give den anden part meddelelse om gennemførelsen af de  

 foranstaltninger, der kræves ifølge vedkommendes nationale  

 lovgivning med henblik på indgåelsen af denne samarbejdsaftale.  

 Aftalen træder i kraft 30 dage efter modtagelsen af den sidste af disse  

 meddelelser.
 2. De kontraherende parter kan hver især opsige  

 denne aftale med seks måneders varsel ad diplomatisk vej.
Underskrevet i København den 4. juni 1997 i to  

 eksemplarer på henholdsvis dansk, spansk og engelsk, der alle har samme  

 gyldighed.
I tilfælde af uoverensstemmelse mellem den danske, spanske  

 og engelske version skal formuleringen i den engelske version være  

 afgørende.
For Kongeriget For Republikken Danmarks regering Argentinas regering Ellen Marg.
Løj Julio César Araoz Aftalen trådte i overensstemmelse med dennes artikel  

 IX i kraft den 22. august 2001.
