Cirkulære om aftale om betaling af særlig feriegodtgørelse i forbindelse med overgangen til samtidighedsferie Generelle bemærkninger Skatteministeriet, Medarbejder- og Kompetencestyrelsen, og centralorganisationerne har indgået vedlagte aftale (bilag 1) af 16. december 2019 om betaling af særlig feriegodtgørelse i forbindelse med overgangen til samtidighedsferie, som har virkning fra den 1. september 2019.
Ikrafttræden Cirkulæret træder i kraft den 1. september 2019.
Skatteministeriet, Medarbejder- og Kompetencestyrelsen, den 18. december 2019 Kathrine Wibe Bilag 1 Aftale om betaling af særlig feriegodtgørelse i forbindelse med overgangen til samtidighedsferie - Der er enighed mellem parterne om, at betaling af 0,5 pct. særlig feriegodtgørelse for perioden 1. september 2019  31. august 2020 sker som angivet nedenfor.
I.
Særlig feriegodtgørelse For medarbejdere omfattet af § 13 om særlig feriegodtgørelse i aftale om ferie af 9. november 2005 udbetales særlig feriegodtgørelse således:
 Særlig feriegodtgørelse (0,5 pct.) optjent i perioden 1. september 2019  31. december 2019 udbetales ultimo april 2020.
 Særlig feriegodtgørelse (0,5 pct.) optjent i perioden 1. januar 2020  31. august 2020 udbetales ultimo april 2021.
II.
Ikrafttræden Aftalen har virkning fra 1. september 2019.
