Herved bekendtgøres lov om totalisatorspil, jfr.  

 lovbekendtgørelse nr. 444 af 28. august 1974 med de ændringer, der følger af  

 lov nr. 249 af 9. juni 1982 § 1.  Spil ved totalisator eller på lignende måde ved  

 væddeløb og anden væddekamp må kun finde sted efter bevilling, der udstedes  

 af ministeren for skatter og afgifter, og mod erlæggelse af en afgift til  

 statskassen.
 Stk. 2.  Bevillingen udstedes for indtil 3 år ad gangen  

 og for et bestemt antal dage for de enkelte år.
 § 2.  Afgiften til statskassen beregnes af den samlede  

 indskudssum i totalisatoren for hver enkelt dag.
 § 2 A.  Ved totalisatorspil i forbindelse med  

 hestevæddeløb udgør afgiften 1 pct. af den del af indskudssummen, der falder  

 på vinder- og pladsspil, 10 pct. af den del af indskudssummen, der falder på  

 andre spilleformer, dog bortset fra V-5 spil, hvor afgiften udgør 15 pct.
Stk. 2.  I den efter stk. 1 beregnede afgift foretages  

 ved totalisatorspil i forbindelse med travløb et fradrag, hvis grundbeløb  

 udgør 11.000 kr.
Ved totalisatorspil i forbindelse med galopløb på  

 Klampenborg Væddeløbsbane foretages dog et fradrag, hvis grundbeløb udgør  

 36.900 kr.
De nævnte grundbeløb reguleres efter princippet i  

 udskrivningslovens § 4.
Stk. 3.  Såfremt der på en travbane samme dag afholdes  

 både trav- og galopløb, foretages der i den efter stk. 1 beregnede afgift ud  

 over det i stk. 2, 1. pkt., nævnte fradrag yderligere et fradrag, hvis  

 grundbeløb udgør 1.800 kr. pr. galopløb.
Grundbeløbet reguleres efter  

 princippet i udskrivningslovens § 4.
§ 2 B.  Ved totalisatorspil i forbindelse med andre  

 former for væddeløb beregnes afgiften efter følgende skala: Indskudssummens  

 størrelse i kr.
Afgiften ikke over 25.000 10 pct.
over 25.000, men ikke over 50.000 2.500 kr. af 25.000 kr. + 15 pct. af resten over 50.000, men ikke over 100.000 6.250 kr. af 50.000 kr. + 20 pct. af resten over 100.000, men ikke over 250.000 16.250 kr. af 100.000 kr. + 25 pct. af resten over 250.000 53.750 kr. af 250.000 kr. + 30 pct. af resten Afgiften kan dog ikke overstige 25 pct. af indskudssummen.
Stk. 2.  I den efter stk. 1 beregnede afgift foretages  

 ved totalisatorspil i forbindelse med kapflyvninger med brevduer et fradrag,  

 hvis grundbeløb udgør 2.750 kr., samt 10 pct. af indskudssummen i vinder- og  

 pladsspil og yderligere 10 pct. af hele indskudssummen.
Ved totalisatorspil i  

 forbindelse med cykelvæddeløb foretages et fradrag, hvis grundbeløb udgør  

 5.500 kr., samt 10 pct. af indskudssummen i vinder- og pladsspil og 1 pct. af  

 den del af indskudssummen, der overstiger 150.000 kr.
De nævnte grundbeløb  

 reguleres efter princippet i udskrivningslovens § 4.
 § 3.  Ved totalisatorspil i forbindelse med  

 hestevæddeløb og kapflyvninger med brevduer skal der af indskudssummerne  

 anvendes følgende andele til gevinster til spillerne:
 80 pct. ved vinder- og pladsspil.
 70 pct. ved kombineret spil, bortset fra V-5 spil.
 60 pct. ved V-5 spil.
 Stk. 2.  Ved totalisatorspil i forbindelse med andre  

 former for væddeløb skal der af indskudssummerne mindst anvendes følgende  

 andele til gevinster til spillerne:
 65 pct. ved vinder- og pladsspil.
 60 pct. ved andet spil.
 Stk. 3.  Resten af indskudssummerne efter fradrag af  

 afgiften til statskassen tilfalder bevillingshaveren, jfr. dog § 5.
 Stk. 4.  Ved udbetalingen af gevinster til spillerne  

 afrundes de udregnede gevinstbeløb nedad til hele kroner, således at de  

 overskydende ørebeløb tilfalder bevillingshaveren.
§ 4.  I en totalisatorbevilling kan ministeren for  

 skatter og afgifter fastsætte nærmere betingelser for at sikre afgiftens  

 rettidige betaling og for at sikre, at totalisatorvirksomheden afvikles på  

 betryggende måde.
Undladelse af at overholde disse betingelser straffes med  

 bøde.
 § 5.  Såfremt bevillingshaverens overskud af  

 totalisatoren udgør et væsentlig større beløb, end det må anses for rimeligt  

 til anvendelse til bevillingshaverens egne formål og til de formål,  

 bevillingshaveren naturligt støtter, kan ministeren for skatter og afgifter  

 betinge udstedelse af totalisatorbevilling af, at der af bevillingshaveren  

 afgives et efter forhandling med denne af ministeren for skatter og afgifter  

 fastsat beløb til anvendelse i almenvelgørende eller andet almennyttigt  

 øjemed.
§ 6.  Hvor væddekampen finder sted på afgrænset bane,  

 må indskud i totalisatoren kun ske inden for banens område og i direkte  

 tilknytning til kampen.
Hvor væddekampen ikke foregår på afgrænset bane, må  

 indskud kun ske på et af politiet godkendt sted og kun på selve dagen for  

 kampen og med politiets tilladelse den forudgående dag.
 Stk. 2.  Ministeren for skatter og afgifter kan dog  

 tillade, at indskud til totalisatorspil også modtages på andre steder og på  

 andre tider end nævnt i stk. 1. De nærmere betingelser herfor fastsættes af  

 ministeren for skatter og afgifter.
Stk. 3.  Overtrædelse af bestemmelserne i stk. 1  

 straffes med bøde.
På samme måde straffes overtrædelse af betingelser for en  

 i henhold til stk. 2 meddelt tilladelse.
§ 7.  Modtagelse af indskud til totalisatorspil fra  

 børn og unge mennesker under 18 år samt anden formidling af sådanne personers  

 deltagelse i totalisatorspil er forbudt.
Overtrædelse af denne bestemmelse  

 straffes med bøde eller hæfte.
§ 8.  Afholdelse af spil ved totalisator eller  

 lignende uden bevilling hertil samt modtagelse af indskud udenom  

 totalisatoren (bookmakeri) straffes med bøde, hæfte eller fængsel indtil 6  

 måneder.
Under skærpende omstændigheder, herunder navnlig når  

 lovovertrædelsen har haft en særlig omfattende karakter, kan straffen stige  

 til fængsel i 2 år.
 Stk. 2.  Deltagerne i sådant ulovligt spil straffes med  

 bøde.
Stk. 3.  De beløb, der ved det ulovlige forhold kan  

 antages at være unddraget statskassen og bevillingshaveren, bliver at  

 erstatte.
Deltagerne i spillet er alene ansvarlige i forhold til de af dem  

 gjorte indskud.
Stk. 4.  Der kan af politiet gives den, der er blevet  

 dømt for overtrædelse af bestemmelserne i stk. 1, pålæg om, at han inden for  

 et tidsrum af 5 år regnet fra dommens afsigelse ikke må indfinde sig på  

 væddeløbsbaner eller andre steder, hvor der finder indskud i totalisator  

 sted.
Overtrædelse af pålægget straffes med bøde eller hæfte indtil 6  

 måneder.
§ 9.  Bortset fra virksomhed, der finder sted efter en  

 af ministeren for skatter og afgifter i henhold til § 6, stk. 2, meddelt  

 tilladelse, er erhvervsmæssig virksomhed ved besørgelse af indskud i  

 totalisatoren forbudt.
Overtrædelse heraf straffes med bøde.
§ 10.  Ministeren for skatter og afgifter fastsætter  

 de nærmere regler med hensyn til anmeldelse af afgiften og dennes  

 indbetaling.
Indsendelse af afgiftsanmeldelse kan om fornødent fremtvinges  

 ved pålæg af daglige bøder, der pålægges af ministeren for skatter og  

 afgifter.
Såfremt den skyldige afgift ikke indbetales rettidigt, forrentes  

 afgiftsbeløbet med 1 pct. pr. påbegyndt måned fra sidste rettidige  

 indbetalingsdag at regne; den skyldige afgift med påløbne renter inddrives om  

 fornødent ved udpantning.
 Stk. 2.  Afgivelse af urigtig afgiftsanmeldelse straffes  

 med bøde, hæfte eller fængsel indtil 6 måneder.
§ 11.  Sager angående overtrædelse af denne lov og af  

 de i medfør af loven fastsatte bestemmelser behandles som politisager.
For så  

 vidt angår sager, der rejses i henhold til § 8, stk. 1, eller § 10, stk. 2,  

 finder de i lov om rettens pleje kap. 69-70 og 71-72 omhandlede retsmidler  

 dog anvendelse i samme omfang som i sager, som det efter almindelige regler  

 tilkommer statsadvokaten at forfølge.
 § 11 A.  (Ophævet).
 § 12.  (Ikrafttrædelses- og overgangsbestemmelser er  

 udeladt her).
 Stk. 2.  Lov nr. 278 af 9. juni 1948 om tipning berøres  

 ikke af denne lov.
 § 13.  Denne lov gælder ikke for Færøerne.
---------- Lov nr. 279 af 14. juni 1974, ved hvis § 1 der er foretaget ændring af  

 totalisatorlovens §§ 1, 2, 3, 4, 5, 8 og 10, ophævelse af § 11 A samt indsat  

 ny § 2 A og ny § 2 B, indeholder i § 2 følgende bestemmelse:
§ 2 Loven træder i kraft ved bekendtgørelsen i Lovtidende, dog således at  

 ophævelsen af den gældende lovs § 2, stk. 4, først har virkning fra den 1.  

 april 1975. Bestemmelsen i § 2 A, stk. 2, vedrørende Klampenborg  

 Væddeløbsbane har virkning fra den 1. april 1974.
---------- Lov nr. 249 af 9. juni 1982, ved hvis § 1 der er sket forhøjelse af  

 grundbeløbene for de fradrag, der i henhold til lovens § 2 A, stk. 2 og 3, og  

 § 2 B, stk. 2, kan foretages i den beregnede afgift, indeholder i § 2  

 følgende bestemmelse:
§ 2 Loven træder i kraft ved bekendtgørelsen i Lovtidende og har virkning fra  

 den 1. juli 1982.
