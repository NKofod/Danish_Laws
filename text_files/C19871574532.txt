 Med virkning fra 1. juli 1987 træder følgende direktiver i kraft:
 87/19/EØF:
 Rådets direktiv af 22. december 1986 om ændring af direktiv 75/318/EØF om  

 tilnærmelse af medlemsstaternes lovgivning om normer og forskrifter  

 vedrørende analytiske, toksikologiske-farmakologiske og kliniske  

 undersøgelser af farmaceutiske specialiteter.
 87/21/EØF:
 Rådets direktiv af 22. december 1986 om ændring af direktiv 65/65/EØF om  

 tilnærmelse af lovgivningen af farmaceutiske specialiteter.
 87/22/EØF:
 Rådets direktiv af 22. december 1986 om indbyrdes tilnærmelse af  

 medlemsstaternes foranstaltninger vedrørende markedsføring af højteknologiske  

 lægemidler, især lægemidler fremstillet ved bioteknologiske metoder.
 87/176/EØF:
 Rådets henstilling af 9. februar 1987 om undersøgelser med henblik på  

 markesføring af farmaceutiske specialiteter.
Direktiv 87/19/EØF omhandler dels en ny og mere enkel procedure for  

 vedtagelse af ændringer til direktiv 75/318/EØF for så vidt angår de i  

 bilaget hertil omhandlede krav til tekniske forskrifter.
Dels indføres der  

 visse konkrete justeringer i de gældende forskrifter.
 Sundhedsstyrelsen skal specielt henlede opmærskomheden på, at der fra 1.  

 juli d.å. stilles krav om, at toksikologiske og farmakologiske forsøg skal  

 foretages af virksomheder, der følger principperne om god laboratoriepraksis.  

 Indtil videre følges de af OECD anbefalede retningslinier på dette område.
Direktiv 87/21/EØF medfører en stramning af kravene til dokumentation ved  

 ansøgning om registrering af synonympræparater.
Den hidtidige praksis,  

 hvorefter Sundhedsstyrelsen har skullet inddrage eksisterende viden om  

 originalpræparatet ved vurdering af ansøgninger om godkendelse af  

 synonympræparater (»abridged application«) bliver således  

 indskrænket.
 Efter 1. juli d.å. vil de generelle regler medføre, at originalpræparatets  

 dokumentationsmateriale beskyttes i seks år fra tidspunktet for udstedelsen  

 af den første markedsføringstilladelse i et Fællesskabsland; for  

 højteknologiske lægemidler (jf. bilaget til direktiv 87/22/EØF) er fristen  

 dog ti år.
 Endvidere medtages en præcisering af kravene til dokumentation ved  

 registrering af nye kombinationer af allerede kendte lægemiddelstoffer.
 Direktiv 87/22/EØF adskiller sig på flere områder principielt fra de  

 tidligere lægemiddeldirektiver.
 Direktivet retter sig således mod lægemidler fremstillet ved visse  

 bioteknologiske metoder (bilagets liste A) og andre nærmere angivne  

 højteknologiske lægemidler (bilagets liste B).
Såfremt et nyt lægemiddel er omfattet af ovennævnte definitioner træder en  

 særlig procdure for behandling af ansøgning om markedsføringstilladelse i  

 kraft.
Denne procedure medfører for så vidt angår bioteknologisk fremstillede  

 produkter i liste A en obligatorisk konsultation i en af de stående  

 lægemiddelkomiteer (CPMP for præparater til human anvendelse og CVMP for  

 præparater til veterinær anvendelse).
Der er altså tale om, at den første ansøgning, der indsendes inden for EF,  

 skal behandles i CPMP eller CVMP, inden der tages beslutning i det/de  

 land(e), der modtog ansøgningen.
I praksis anbefaler kommissionen, at  

 ansøgningen indsendes samtidig i så mange lande som muligt, hvilket vil lette  

 gennemførelsen af konsultationsproceduren, idet den fulde  

 ansøgningsdokumentation således vil være til rådighed for så mange som  

 muligt.
 For højteknologiske produkter i bilagets liste B vil ansøgeren kunne  

 anmode de/de berørte land(e) om at få sin ansøgning behandlet i ovenfor  

 omtalte konsultationsprocedure.
Sundhedsstyrelsen skal endvidere henlede opmærksomheden på de i artikel  

 3(3) omtalte ekspertrapporter, idet der vil blive stillet særlige krav til  

 såvel rapporternes kvalitative og kvantitative indhold som til de enkelte  

 eksperters kvalifikationer.
En revideret vejledning om ansøgning om  

 markedsføringstilladelse af farmaceutiske specialiteter er under  

 udarbejdelse, og de dele, hvor revisionen er afsluttet, vil snarest blive  

 tilsendt brancheorganisationerne.
Rådets henstilling 87/176/EØF giver en række »Notes for  

 guidance« legal status.
Der er tale om 2 »Safety-guidelines«,  

 10 »Efficacy-guidelines« samt 2 brugerinformationer.
 Endelig skal det bemærkes, at den i henhold til direktiv 83/570/EØF  

 etablerede »multistateprocedure« fortsat kan anvendes efter de  

 hidtil gældende retningslinier, bortset fra de generelle direktivændringer,  

 som indføres med »Højteknologi-pakken«.
 P.D.V.
