Erstatningsansvarslovens § 14 A  overgangsbeløb, nævnets j.nr. 11-520-18910 Flere skadevoldere brød ind i et ægtepars hjem, mens de lå og sov.
Ansøgers mand døde under røveriet, og ansøgers advokat ansøgte om et overgangsbeløb.
Nævnet afslog ansøgningen i medfør af erstatningsansvarslovens § 14 a, 3. pkt. modsætningsvis, idet det fremgår af bestemmelsen, at der ikke kan betales erstatning for begravelsesudgifter, hvis der er udbetalt overgangsbeløb.
Nævnet lagde vægt på, at nævnet ved en tidligere afgørelse i sagen som bestemt ved dom havde tilkendt ansøger erstatning for udgifter til begravelse, hvorfor nævnet ikke efterfølgende kunne betale overgangsbeløb til ansøger.
Nævnet lagde tillige vægt på, at ansøger hverken i byretten eller landsretten fremsatte krav om overgangsbeløb i medfør af erstatningsansvarslovens § 14 a.
