 Efter forbrugsrenteafgiftsloven kan afgiftspligtige vælge at indbetale  

 afgiften for afgiftsåret 1987 til en pensionsordning.
 Muligheden for at vælge en pensionsordning bortfalder dog ved den  

 afgiftspligteges død, men boet efter afdøde kan vælge at lade afgiftsbeløbet  

 for 1987 indkomstbeskatte i boet frem for at indbetale beløbet til  

 statskassen.
Efter forbrugsrenteafgiftsloven kan den afgiftspligtige for afgiftsåret  

 1987 vælge mellem at indbetale afgiftsbeløbet til statskassen eller på en  

 pensionsordning.
I begge tilfælde er sidste rettidige betalingsdag den 22.  

 august 1988. Efter reglerne i § 2, stk. 2 og 3, i Skattedepartementets  

 bekendtgørelse nr. 84 af 17. februar 1988 om indbetaling ti1  

 pensionsordninger af afgiften på forbrugslån fortabes retten til at vælge en  

 pensionsordning dog, hvis afgiftsbeløbet ikke er indbetalt på en ordning  

 senest 14 dage efter modtagelsen af en eventuel rykkerskrivelse fra  

 Statsskattedirektoratet.
Af pkt. 33 i Skattedepartementets cirkulære nr. 110 af 10. juli 1987 om  

 forbrugsrenteafgiftsloven fremgår, at der, hvis en afgiftspligtig afgår ved  

 døden i indkomståret 1988, stadig er en pligt til at betale afgiften  

 vedrørende afgiftsåret 1987. Dette gælder uanset om afgiften er forfældet til  

 betaling på tidspunktet for den afgiftspligtiges død.
Muligheden for at vælge  

 en pensionsordning bortfalder dog ved dødsfaldet.
 Afgår den afgiftspligtige ved døden inden det tidspunkt, hvor retten til  

 at indbetale ti1 en pensionsordning endelig fortabes, og har den  

 afgiftspligtige ikke inden dette tidspunkt indbetalt beløbet til enten  

 statskassen eller en pensionsordning, kan boet efter den afdøde, herunder et  

 uskiftet bo, imidlertid vælge den mulighed at lade afgiftsbeløbet for 1987  

 indkomstbeskatte i boet fremfor at indbetale beløbet ti1 statskassen.
 (* 1) Afgørelsen er offentliggjort i SKAT 1988, nr. 6, side 351.
