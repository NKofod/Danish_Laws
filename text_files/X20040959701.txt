 Endvidere fandt Ligningsrådet, at  

 adgangen til afskrivning på udgifter til ombygning af lejede lokaler  

 udtømmende  

 er reguleret i afskrivningsloven § 39, hvorfor der heller ikke fandtes adgang  

 til fradrag for tab efter statsskatteloven § 6, stk. 1, litra a.
Udgifter til ombygning af lejede lokaler  

  interessteforbundne parter fradrag for tab ved afståelse af  

 lejemål Spørgsmål Er Ligningsrådet  

 enig i, at A Statsautoriseret Revisionsaktieselskab i forbindelse med  

 fraflytning  

 af det omhandlede lejemål vil være berettiget til at foretage fradrag for tab  

 på udgifter afholdt til ombygning af lejede lokaler i medfør af  

 afskrivningslovens § 39, stk. 6, alternativt statsskattelovens § 6, litra a? Svar Nej, se  

 sagsfremstilling og begrundelse.
Forespørgerens opfattelse og beskrivelse af de  

 faktiske forhold A Statsautoriseret  

 Revisionsaktieselskab (herefter A) driver revisionsvirksomhed bl.a. fra  

 lejede  

 lokaler i den i sagen omhandlede ejendom.
Ejendommen ejes af  

 fonden B.
B ejer 23,8 pct. af aktiekapitalen i A.
Den resterende del af  

 aktiekapitalen  

 i A ejes af partnerne i A.
 I 1991 og 1992  

 afholdt A udgifter på x kr. til ombygning og indretning af de lejede lokaler.
Ombygningen bestod  

 overordnet i en istandsættelse af samtlige lokaler med maling af hele  

 bygningen  

 indvendigt og pålægning af nye tæpper på alle gulve.
Arbejdet omfattede  

 tillige  

 flytning af vægge, ændring af kontorer, etablering af nyt ventilationssystem,  

 ombygning af toiletter samt indretning af mødelokaler og tekøkkener, ligesom  

 5.  

 sal, der tidligere havde været indrettet til boligformål, blev ombygget og  

 inddraget til kontorer.
 A fratrak ved  

 indkomstopgørelsen for indkomstårene 1995, 1996 og 1997 udgifterne til nævnte  

 ombygning  

 og indretning i form af ordinære afskrivninger med 10 pct. pr. år af den  

 samlede ombygningsudgift.
 Ved afgørelse af  

 21. september 1999 nægtede Y kommunes selskabsrevision A fradrag for de  

 skattemæssige  

 afskrivninger under henvisning til, at lejer og udlejer var  

 interesseforbundne  

 parter, hvorfor der ikke bestod en reel risiko for opsigelse af lejemålet.
 Afgørelsen blev  

 indbragt for Landsskatteretten, der ved kendelse af 4. oktober 2002  

 stadfæstede  

 Y kommunes selskabsrevisions afgørelse.
 A har indbragt  

 Landsskatterettens kendelse for Østre Landsret, hvor sagen verserer.
 A påtænker at  

 opsige og fraflytte lejemålet, og ønsker i den forbindelse de skattemæssige  

 konsekvenser i relation til de afholdte udgifter til ombygning af lejede  

 lokaler afklaret.
 Som nævnt har  

 skattemyndighederne indtaget det standpunkt, at A og B er interesseforbundne  

 parter  

 i en sådan grad, at A ikke kan afskrive på de afholdte udgifter til ombygning  

 af lejede lokaler.
 Som det også er  

 fremgået, har A bestridt skattemyndighedernes standpunkt.
 Ifølge A's repræsentant  

 skal det ved besvarelsen af det stillede spørgsmål imidlertid lægges til  

 grund,  

 at skattemyndighedernes standpunkt er korrekt, og at A således ikke har  

 adgang  

 til løbende skattemæssige afskrivninger på de afholdte udgifter til ombygning  

 af lejede lokaler.
 Ved besvarelsen af  

 det stillede spørgsmål skal det endvidere lægges til grund, at værdien af  

 ombygningen  

 ved lejeaftalens ophør udgør 0 kr., og at A derfor ikke vederlægges herfor af  

 B, således at A ubestrideligt har haft et tab på de afholdte udgifter til  

 ombygning af lejemålet.
 Repræsentanten har  

 anført, at der efter en langvarig fast praksis har været adgang til at  

 foretage  

 skattemæssige afskrivninger på ombygning af lejede lokaler i medfør af  

 statsskattelovens § 6 a.
 Med vedtagelsen af  

 den nye afskrivningslov i 1998 (lov nr. 433 af 26. juni 1998), der havde  

 virkning  

 fra og med indkomståret 1999, blev denne praksis delvist lovfæstet i lovens §  

 39.
Begrundelsen i  

 tidligere praksis for, at en lejer som udgangspunkt kunne foretage  

 afskrivninger  

 på sådanne udgifter var, at udgiften repræsenterede et gode for lejeren, men  

 et  

 gode, som var udsat for forringelse år for år, og hvortil der følgelig  

 svarede  

 en ordinær afskrivning.
Ved lejemålets ophør var lejers investering således  

 tabt.
 Når der ikke gjaldt  

 en tilsvarende adgang i tilfælde af interessesammenfald mellem lejer og ejer,  

 skyldtes det, at man ikke fandt, at der var en reel risiko for opsigelse af  

 lejemålet, hvorfor den afholdte udgift til ombygning af de lejede lokaler  

 måtte  

 anses som sikret økonomisk.
 Med Østre  

 Landsrets dom af 31. marts 1977 (A/S Hotel Botanique) blev praksis lempet en  

 smule, idet dommen - på trods af interessesammenfald - indrømmede lejeren  

 afskrivningsret på ombygningsudgifter begrundet i aktivernes forældelse efter  

 de satser, der gjaldt efter afskrivningsloven for tilsvarende bygninger.  

 Statsskattedirektoratet udsendte i den forbindelse et cirkulære (1977-16),  

 hvoraf fremgik, at der ved interessefællesskab kunne indrømmes lejere, der  

 ikke  

 risikerede opsigelse af lejemålet, afskrivningsret på ombygningsudgifter med  

 de  

 i loven fastsatte satser, når bygningen efter sin anvendelse var omfattet af  

 dagældende afskrivningslovs § 18. Herved havde den interesseforbundne lejer  

 opnået ikke at blive stillet ringere end ejeren i afskrivningsmæssig  

 forstand.
En lejer, der  

 fraflyttede et lejemål, og som ikke havde afskrevet udgifter til ombygning af  

 de lejede lokaler fuldt ud, kunne fratrække restbeløbet i fraflytningsåret,  

 naturligvis under forudsætning af, at lejeren ikke var blevet vederlagt for  

 ombygningsudgifterne i forbindelse med fraflytningen, således at lejeren ikke  

 havde lidt et tab.
Siden 1993 var dette fremgået direkte af ligningslovens §  

 14  

 J.
 Det fremgår ifølge  

 repræsentanten ikke af offentliggjort praksis, at der skulle gælde  

 indskrænkninger  

 i denne fradragsret ved fraflytning for en interesseforbundet lejer.
 Med lov nr. 433 af  

 26. juni 1998 blev tidligere praksis som nævnt lovfæstet i afskrivningslovens  

 §  

 39.
Det fremgår ifølge  

 repræsentanten af bestemmelsen, at en lejer som udgangspunkt har adgang til  

 at  

 afskrive på udgifter til ombygning af lejede lokaler.
Såfremt den ene part  

 har  

 en bestemmende indflydelse på den anden parts handlemåde, kan lejeren dog kun  

 foretage skattemæssige afskrivninger, hvis lokalerne efter deres anvendelse  

 er  

 omfattet af afskrivningslovens § 14, og i givet fald med de i lovens § 17  

 nævnte satser.
 De nugældende  

 regler er ifølge repræsentanten på disse punkter en videreførelse af praksis  

 fra dengang, hvor hjemmelen til afskrivning på udgifter til ombygning af  

 lejede  

 lokaler fandtes i statsskattelovens § 6 a.
 Det følger ifølge  

 repræsentanten videre af bestemmelsens stk. 6, at en lejer ved fraflytning af  

 de lejede lokaler skal beskattes af eventuelle genvundne afskrivninger,  

 ligesom  

 der er fradrag for et eventuelt tab på udgifterne.
 Landsskatteretten  

 har dog i en kendelse af 14. februar 2003, offentliggjort i TfS 2003, 282,  

 lagt  

 til grund, at en uafskreven restsaldo ikke kan fratrækkes, såfremt lejeren  

 køber den bygning, hvori de lejede lokaler befinder sig, medmindre bygningen  

 er  

 afskrivningsberettiget efter afskrivningslovens § 14. Til gengæld kan lejeren  

 tillægge restsaldoen anskaffelsessummen for ejendommen i forbindelse med  

 opgørelse af fortjeneste og tab efter ejendomsavancebeskatningsloven.
 Ved besvarelsen af  

 det stillede spørgsmål kan det som nævnt lægges til grund, at A er omfattet  

 af  

 den kreds, der efter afskrivningslovens § 39, stk. 2, ikke har adgang til at  

 foretage løbende skattemæssige afskrivninger på ombygning af lejede lokaler.
 Dette forhold er  

 imidlertid ifølge repræsentanten under ingen omstændigheder til hinder for,  

 at  

 A har fradrag i tilfælde af, at A ved en fraflytning ubestrideligt lider et  

 tab  

 på de udgifter, A har afholdt i forbindelse med ombygningen i 1991 og 1992.
 Tidligere praksis  

 vedrørende interesseforbundne parters manglende adgang til at foretage  

 afskrivninger  

 og dermed den nugældende afskrivningslovs § 39, stk. 2, er begrundet i en  

 antagelse  

 om, at der ikke er en reel risiko for opsigelse af lejemålet, hvorfor den  

 afholdte udgift til ombygning af de lejede lokaler må anses som sikret  

 økonomisk.
Dette ræsonnement  

 har imidlertid ifølge repræsentanten alene gyldighed i relation til adgangen  

 til løbende at foretage skattemæssige afskrivninger.
Det tager således ikke  

 sigte på en situation som den foreliggende, hvor lejeaftalen rent faktisk  

 bringes til ophør.
 Når lejeaftalen  

 rent faktisk bringes til ophør, er lejerens udgift i sagens natur ikke sikret  

 -  

 tværtimod er udgiften tabt, uanset om lejeren er interesseforbundet med  

 udlejeren eller ej.
Lovgiver har  

 ifølge repræsentanten ikke i afskrivningslovens § 39, stk. 6, udtrykkeligt  

 undtaget situationer omfattet af stk. 2 (interesseforbundne parter), således  

 som dette er tilfældet i afskrivningslovens § 39, stk. 4, hvorefter der for  

 interesseforbundne parters vedkommende ikke kan foretages fradrag for et  

 eventuelt uafskrevet beløb i forbindelse med nedrivning af den bygning, hvori  

 lejemålet befinder sig.
Såfremt lovgiver havde ønsket, at interesseforbundne  

 parter på samme måde skulle være afskåret fra at foretage fradrag for et  

 eventuelt uafskrevet beløb i forbindelse med fraflytning af lejemålet, måtte  

 dette ligeledes udtrykkeligt have været anført i stk. 6.
Det må ifølge  

 repræsentanten være klart, at der ikke kan findes hjemmel til at nægte A  

 fradrag  

 ved en fraflytning ud fra en antagelse om, at ordene "de  

 afskrivningsberettigede udgifter" må forudsætte, at der tidligere er  

 foretaget afskrivninger på den omhandlede bygning.
Nægtelse af fradrag må  

 forudsætte en klar hjemmel, da der vil være tale om en indskrænkning af den  

 almindeligt gældende fradragsret for sådanne udgifter.
 Såfremt  

 Ligningsrådet på trods heraf måtte finde, at der ikke er hjemmel til at  

 foretage et tabsfradrag efter afskrivningslovens § 39, stk. 6, gøres det  

 subsidiært gældende, at fradraget har hjemmel i statsskattelovens § 6, litra  

 a.
 Det må ifølge  

 repræsentanten således antages, at der også efter indførelsen af den nye  

 afskrivningslov fortsat er hjemmel i statsskattelovens § 6, litra a til at  

 foretage fradrag for ordinære afskrivninger, herunder tab på uafskrevne  

 restsaldi, som ikke er omfattet af bestemmelserne i afskrivningsloven.  

 Repræsentanten henviser til støtte herfor til Ligningsvejledningen for 2002,  

 afsnit E.C.5.1, hvoraf følgende fremgår:
"Endelig kan  

 der med hjemmel i SL § 6 a, foretages afskrivninger, der ikke er reguleret i  

 afskrivningsloven eller anden særlovgivning." Det gøres  

 endvidere gældende, at en nægtelse af fradrag for tab på udgifter afholdt til  

 ombygning af de lejede lokaler vil indebære en urimelig forskelsbehandling i  

 den omhandlede situation, (a) dels i forhold til andre interesseforbundne  

 lejere, der lejer lokaler i en afskrivningsberettiget bygning, og (b) dels i  

 forhold til en ejer af en ikke afskrivningsberettiget bygning.
 (a) Det følger  

 ifølge repræsentanten af afskrivningslovens § 39, stk. 2, sidste pkt., at en  

 lejer, der er interesseforbundet med udlejeren, kan foretage afskrivning på  

 udgifter til ombygning af lejede lokaler, såfremt lokalerne efter deres  

 anvendelse er afskrivningsberettigede og i så fald med de ordinære  

 afskrivningssatser.
 I en sådan  

 situation må det ifølge repræsentanten uden videre gælde, at en lejer, der  

 fraflytter lejemålet, hvor der består en uafskreven restsaldo, og ombygningen  

 ikke udgør nogen værdi for ejeren, i medfør af afskrivningslovens § 39, stk.  

 6,  

 er berettiget til at foretage fradrag for tabet.
Det forekommer  

 ifølge repræsentanten ikke hensigtsmæssigt at behandle en sådan situation  

 anderledes  

 blot fordi der er tale om en afskrivningsberettiget bygning.
Det understreges  

 i  

 den forbindelse, at det jo er udgifter til ombygning af lejede lokaler, der  

 afskrives, og ikke en bygning.
 Nægtes således  

 afskrivningsret på det tab, A forventes at lide, vil dette indebære, at der  

 sker en uacceptabel forskelsbehandling af to i øvrigt sammenlignelige  

 tilfælde.
(b) Grunden til,  

 at der i den netop anførte situation kan foretages skattemæssige  

 afskrivninger  

 er ifølge repræsentanten, at den interesseforbundne lejer skal sidestilles  

 med  

 ejeren af bygningen.
Dette følger nu direkte af afskrivningsloven, men gjaldt  

 også i tidligere praksis, jf. den ovenfor nævnte Østre Landsrets dom af 31.  

 marts 1977 (A/S Hotel Botanique).
 Det er ifølge  

 repræsentanten berettiget at hævde, at den interesseforbundne lejer stilles  

 som  

 om han var ejer, når der er tale om, at bygningen er afskrivningsberettiget,  

 idet såvel lejer som ejer ved ombygning vil kunne foretage sædvanlige  

 bygningsafskrivninger efter afskrivningslovens § 17, ligesom begge vil kunne  

 fratrække et uafskrevet beløb (foretage tabsfradrag) ved fraflytning  

 henholdsvis  

 salg.
Repræsentanten  

 anfører, at noget tilsvarende gør sig gældende, når den interesseforbundne  

 lejer afholder udgifter til ombygning af det lejede, og efterfølgende  

 erhverver  

 den ejendom, hvor de lejede lokaler befinder sig, idet lejeren herefter kan  

 tillægge ombygningsudgiften til anskaffelsessummen for ejendommen, hvorefter  

 fortjeneste og tab reguleres efter ejendomsavancebeskatningsloven.
Dette  

 følger  

 ifølge repræsentanten af Landsskatterettens kendelse af 14. februar 2003, der  

 er offentliggjort i TfS 2003, 282, jf. ovenfor.
Hvis A nægtes  

 fradragsret for tabet på ombygningsudgifterne i den konkrete situation,  

 bliver  

 A ifølge repræsentanten ikke stillet, som om A var ejer af ejendommen.
Dette  

 skyldes ifølge repræsentanten naturligvis den omstændighed, at A ikke har  

 mulighed for at tillægge udgiften til ejendommens anskaffelsessum, hvad en  

 ejer  

 kan.
Det gøres  

 gældende, at A dermed vil blive væsentligt ringere stillet end en ejer i en  

 tilsvarende situation, hvad der ikke kan antages at have været hensigten med  

 reglerne.
Det følger således ifølge repræsentanten af den ovenfor nævnte  

 Østre  

 Landsrets dom, at den interesseforbundne lejer skal stilles som om han var  

 ejer.
 En nægtelse af  

 fradrag for tabet vil således ifølge repræsentanten også i denne situation  

 medføre  

 en urimelig forskelsbehandling.
 Under sagens  

 behandling i Told- og Skattestyrelsen, har repræsentanten fremkommet med et  

 yderligere  

 eksempel, hvorved det gøres gældende, at nægtelse af fradrag for tabet også  

 vil  

 medføre en urimelig forskelsbehandling.
 Repræsentanten  

 anfører, at udlejer og lejer ved en ombygning som den i nærværende sag  

 omhandlede  

 kan vælge at lade udlejer afholde udgifterne mod en dertil svarende  

 huslejeforhøjelse.  

 I så fald er tillige den som følge af ombygningen forøgede husleje en  

 fradragsberettiget driftsomkostning for lejeren.
Udlejeren har på  

 sin side har fradragsret for den del af udgifterne, der ikke har bragt  

 ejendommen  

 i en bedre stand, end den var på erhvervelsestidspunktet henholdsvis det  

 senere  

 tidspunkt, hvor ejendommen sidst måtte være blevet forbedret, da denne del af  

 udgifterne anses for en i medfør af statsskattelovens § 6, litra e,  

 fradragsberettiget vedligeholdelsesudgift.
Den resterende del af udgifterne  

 kan  

 udlejer tillægge ejendommens anskaffelsessum, således at beløbet vil fragå  

 ved  

 avanceopgørelsen ved et senere salg af ejendommen.
 Ifølge  

 repræsentanten beror det i princippet på en tilfældighed, om udgiften til en  

 ombygning m.v. som den i nærværende sag omhandlede afholdes af udlejer eller  

 lejer, og eksemplet skulle ligesom de to førnævnte eksempler understrege, at  

 udgangspunktet for besvarelsen af det til Ligningsrådet stillede spørgsmål må  

 være, at A ikke kan nægtes fradrag, medmindre fradragsretten er afskåret ved  

 en  

 klar og utvetydig lovhjemmel.
Repræsentanten har  

 afslutningsvist, herunder telefonisk for styrelsen gjort gældende, at der  

 intet  

 sagligt grundlag er for at fratage en lejer fradragsretten under henvisning  

 til, at der på grund af et interessesammenfald med udlejer ikke er en reel  

 risiko for, at lejeren vil blive sagt op.
Det er ifølge repræsentanten et  

 udtryk for en alvorlig misforståelse af lejelovgivningens bestemmelser, at  

 det  

 skulle give lejeren en særlig beskyttelse, hvis lejer og ejer er  

 interesseforbundene  

 parter, idet det i realiteten ikke er muligt at opsige en lejer.
 Repræsentanten  

 sammenfatter sine synspunkter således:
 A har fradragsret  

 for tab på de afholdte udgifter til ombygning af de lejede lokaler i  

 forbindelse med lejeaftalens ophør i medfør af afskrivningslovens § 39, stk.  

 6.
 I medfør af  

 bestemmelsens stk. 2 afskæres A alene fra at foretage løbende afskrivninger,  

 mens der i stk. 6 er klar hjemmel til at foretage tabsfradrag ved  

 fraflytning.
 Såfremt fradraget  

 efter Ligningsrådets opfattelse ikke kan antages at have fornøden hjemmel i  

 afskrivningslovens  

 § 39, stk. 6, har fradraget utvivlsomt hjemmel i statsskattelovens § 6, litra  

 a.
 Hvis A blev nægtet  

 fradrag for den omhandlede udgift ved en fraflytning, ville det indebære, at  

 A  

 blev nægtet fradrag for et ubestrideligt tab, der i øvrigt opfylder enhver  

 betingelse for at være fradragsberettiget, alene som følge af den i relation  

 til det omhandlede tab helt tilfældige omstændighed, at A er  

 interesseforbundet  

 med udlejer.
Styrelsens indstilling og begrundelse Det skal  

 indledningsvist bemærkes, at der ved besvarelsen ikke er taget stilling til,  

 hvorvidt værdien af ombygningen ved fraflytning er 0 kr., idet dette dog  

 lægges  

 til grund.
 Det lægges  

 endvidere til grund, at A er omfattet af den kreds, der efter  

 afskrivningslovens  

 § 39, stk. 2, ikke har adgang til at foretage løbende skattemæssige  

 afskrivninger på ombygning af lejede lokaler.
Fradrag med  

 hjemmel i afskrivningsloven § 39, stk. 6 § 39 i  

 afskrivningsloven, jf. lov nr. 433 af 26. juni 1998 om skattemæssige  

 afskrivninger  

 (senest offentliggjort som lovbekendtgørelse nr. 973 af 22. november 2002),  

 har  

 følgende ordlyd:
"Udgifter til  

 ombygning, forbedring eller indretning af lejede lokaler, der anvendes  

 erhvervsmæssigt til andet formål end beboelse, afskrives med indtil 20 pct.  

 årligt.
Hvis lejemålet er indgået for et bestemt tidsrum, kan den årlige  

 afskrivning dog ikke overstige et beløb svarende til, at afskrivning sker med  

 lige store årlige beløb over lejeperioden.
Stk. 2. Ved  

 lejemål, hvor der som følge af, at den ene part har en bestemmende  

 indflydelse  

 på den anden parts handlemåde, eller ved lejemål mellem nærtstående, ikke er  

 en  

 reel risiko for opsigelse, kan der ikke afskrives.
Som nærtstående anses den  

 skattepligtiges ægtefælle, forældre og bedsteforældre samt børn og børnebørn  

 og  

 disses ægtefæller eller dødsboer efter de nævnte personer.
Stedbarns- og  

 adoptivforhold sidestilles med ægte slægtskabsforhold.
Der kan ligeledes ikke  

 afskrives, hvis lejeren er tillagt en køberet til de lejede lokaler ved  

 lejeperiodens udløb på vilkår, der afviger fra markedsvilkår.
Er lokalerne  

 efter deres anvendelse omfattet af § 14, kan lejeren dog afskrive med de i §  

 17  

 nævnte satser.
 Stk. 3. Der kan  

 ikke afskrives i det indkomstår, hvori lejemålet er ophørt.
Stk. 4. I tilfælde  

 af nedrivning, inden udgifterne er afskrevet fuldt ud, kan restbeløbet  

 fradrages  

 i nedrivningsåret.
Dette gælder dog ikke for lejemål omfattet af stk. 2.
 Stk. 5. Hvis lejer  

 erhverver den bygning, hvori de lejede lokaler befinder sig, kan et  

 uafskrevet  

 restbeløb på udgifter til ombygning af lejede lokaler, der ikke indgår i  

 købesummen for bygningen, tillægges anskaffelsessummen for bygningen og  

 afskrives sammen med denne med de i § 17 nævnte satser.
Stk. 6. Ved  

 afståelse af lejede lokaler medregnes fortjeneste eller tab på ombygnings- og  

 forbedringsudgifter, indretninger m.v. ved opgørelsen af den skattepligtige  

 indkomst.
Fortjenesten eller tabet opgøres som forskellen mellem på den ene  

 side afståelsessummen og på den anden side de afskrivningsberettigede  

 udgifter  

 til anskaffelse, forbedring m.v. med fradrag af samtlige foretagne  

 afskrivninger." Af bemærkningerne  

 til bestemmelsen (L 102-2 1997/98) fremgår bl.a. følgende:
"Udgifter til ombygning, forbedring og indretning  

 af lejede lokaler kan ikke afskrives ved lejemål, hvis der som følge af, at  

 den  

 ene part har en bestemmende indflydelse på den anden parts handlemåde, ikke  

 er  

 en reel risiko for opsigelse, hvilket fremgår af det foreslåede stk. 2.  

 Bestemmelsen er særligt tænkt anvendt i tilfælde, hvor der på grund af nær  

 økonomisk forbindelse mellem ejer og lejer ikke er reel risiko for opsigelse  

 af  

 lejemålet, f.eks. hvor en hovedaktionær udlejer lokaler til et selskab, som  

 hovedaktionæren dominerer.
Desuden tænkes bestemmelsen anvendt ved lejemål  

 mellem  

 nære familiemedlemmer eller lignende.
 ...
 Efter hidtidig praksis har lejer i tilfælde af  

 fraflytning eller nedrivning inden udgifterne er afskrevet fuldt ud, kunnet  

 fratrække restbeløbet i nedrivnings- eller fraflytningsåret.
 Denne praksis er for så vidt angår fraflytningssituationen  

 ikke videreført med lovforslaget som følge af den gældende bestemmelse i  

 ligningslovens § 14 J om tabsfradrag på ombygningsudgifter, der lovfæstes i  

 afskrivningsloven som § 39, stk. 6. Lejer får således fradraget i form af et  

 tabsfradrag efter reglerne i stk. 6. Den situation, hvor lejer fraflytter det  

 lejede uden at få en salgssum for lokaleindretning, sidestilles med salg,  

 hvor  

 salgssummen er 0 kr.
 ...
Bestemmelsen i stk. 6 indebærer, at fortjeneste eller  

 tab på ombygningsudgifter m.v. ved afståelse af lejede lokaler medregnes ved  

 opgørelsen af den skattepligtige indkomst.
Bestemmelsen svarer til  

 ligningslovens § 14 J." I bemærkningerne  

 (L 288 1992-93) til det oprindeligt fremsatte lovforslag vedrørende § 14 J i  

 ligningsloven,  

 fremgår:
"Der er efter reglerne i statsskattelovens § 6 a  

 adgang til at foretage skattemæssige afskrivninger på ombygningsudgifter i  

 lejede bygninger.
Lejeren har ofte mulighed for at sælge og derved  

 kapitalisere  

 værdien af ombygningen.
Efter de gældende regler modsvares retten til at  

 afskrive ikke af regler om beskatning af eventuelle genvunde afskrivninger og  

 en eventuel avance derudover opnået ved et sådant salg.
 ...
Lovforslaget medfører, at genvundne afskrivninger på  

 ombygninger af lejede lokaler og en avance derudover beskattes." Af den oprindeligt  

 foreslåede § 14 J fremgik, at et eventuelt tab ved afståelsen af lejede  

 lokaler  

 ikke kunne fradrages ved opgørelsen af den skattepligtige særlige indkomst  

 eller ved opgørelsen af den skattepligtige almindelige indkomst.
 Under behandlingen  

 af lovforslaget blev der fremsat ændringsforslag, således at ligningslovens §  

 14 J fik følgende ordlyd:
"§ 14  

 J.  Ved opgørelsen af den skattepligtige indkomst medregnes den ved  

 afståelse af lejede lokaler indvundne fortjeneste eller det herved  

 konstaterede  

 tab på ombygnings- og forbedringsudgifter, særindretninger m.v.
Fortjenesten  

 eller tabet opgøres som forskellen mellem på den ene side afståelsessummen og  

 på den anden side de afskrivningsberettigede udgifter til anskaffelse,  

 forbedring  

 m.v. med fradrag af samtlige foretagne afskrivninger.
Overdragelsessummen  

 omregnes til kontantværdi efter regler, der fastsættes af skatteministeren. §  

 16 E, stk. 2-5, finder tilsvarende anvendelse." I bemærkningerne  

 til ændringsforslaget (betænkning til L 288 1992-93) fremgår følgende:
 "Efter det fremsatte lovforslag skal den ved  

 afståelse af lejede lokaler indvundne fortjeneste på ombygnings- og  

 forbedringsudgifter, særindretninger m.v. medregnes til den skattepligtige  

 indkomst.
 Som modstykke hertil tilsigter ændringsforslaget, at  

 der fortsat skal være adgang til fradrag for det i samme forbindelse  

 konstaterede tab".
 For så vidt angår  

 den tidligere praksis før vedtagelsen af Ligningslovens § 14 J, fremgik  

 følgende  

 af Ligningsvejledningen (LV 1992, E.C.6):
 "Udgifter til egentlige ombygninger og  

 særindretninger af lejede lokaler kan ikke fratrækkes som løbende  

 driftsudgifter, men kan afskrives.
 ...
 Er lejemålet indgået på ubestemt tid, således at  

 lejeren kan opsiges med relativt kort varsel, kan der i overensstemmelse med  

 praksis normalt foretages afskrivning med 20 pct. årligt.
 ...
 Hvor der på grund af nær økonomisk forbindelse mellem  

 ejer og lejer ikke er reel risiko for opsigelse af lejemålet, f.eks. hvor en  

 hovedaktionær udlejer lokaler til det af ham dominerede selskab, eller hvor  

 der  

 er tale om et lejemål mellem nære familiemedlemmer, kan afskrivning ikke ske  

 efter de her omtalte særlige regler, jf. lsr. 1982.98 og Skat 1990.5.381 samt  

 modsætningsvis lsr. 1983.86.
 ...
Dersom fraflytning sker inden fuld afskrivning er  

 nået, kan den resterende del af udgiften fradrages i fraflytningsåret.
Sker  

 der  

 en nedrivning af indretningen før udgiften er helt afskrevet, kan restbeløbet  

 fratrækkes i nedrivningsåret.
Opstår der ved afståelse af en virksomhed fortjeneste  

 ved, at der ydes en godtgørelse for afholdte ombygningsudgifter der  

 overstiger  

 det nedskrevne beløb, kan fortjenesten ikke beskattes, hverken som særlig  

 eller  

 almindelig indkomst, lsr. 1976.27." Told- og  

 Skattestyrelsen bemærker indledningsvist, at afskrivningsloven § 39, stk. 2  

 særligt er tænkt anvendt i tilfælde, hvor der på grund af nær økonomisk  

 forbindelse mellem en ejer og lejer ikke er reel risiko for opsigelse af  

 lejemålet.
Kan en lejer selv vælge at flytte eller blive i lejemålet er der  

 ikke en reel risiko for opsigelse.
Der er således ikke risiko for, at udlejer  

 påfører lejer en disposition, der medfører, at de investerede  

 ombygningsudgifter går tabt.
Repræsentanten  

 anfører, at dette ræsonnement alene har gyldighed i relation til adgangen til  

 løbende at foretage skattemæssige afskrivninger, men at det ikke tager sigte  

 på  

 en situation som den foreliggende, hvor lejeaftalen rent faktisk bringes til  

 ophør.
Ifølge repræsentanten er lejerens udgift således ikke sikret.  

 Tværtimod  

 er udgiften tabt, uanset om lejeren er interesseforbundet med udlejeren eller  

 ej.
 Der er ikke  

 offentliggjort afgørelser vedrørende den i nærværende sag omhandlede  

 fortolkning af afskrivningsloven § 39, stk. 6. Der ses heller ikke  

 offentliggjort afgørelser om spørgsmålet efter den tidligere praksis med  

 hjemmel i statsskatteloven § 6, stk. 1, litra a.
Vestre Landsret  

 har dog i dom af 26. april 1994 (offentliggjort ved TfS 1994, 444) taget  

 stilling til en interesseforbundet lejers ret til afskrivning på  

 ombygningsudgifter i en situation, hvor lejer efterfølgende fraflyttede  

 lejemålet.
Som sagen er refereret, må det antages, at de afholdte  

 ombygningsudgifter  

 herved gik tabt.
Dommen vedrører den tidligere praksis efter statsskatteloven  

 §  

 6, stk. 1, litra a.
 Sagen angik  

 lejerens ret til løbende afskrivninger og dommen tager således ikke direkte  

 stilling til, hvorvidt en interesseforbundet lejer kan foretage fradrag for  

 tab  

 på ombygningsudgifter ved fraflytningen som forespurgt i nærværende sag.
I dommen havde et  

 selskab, der drev edb-virksomhed, lejet lokaler i kælderetagen i  

 hovedaktionærens  

 ejendom.
I forbindelse med indflytningen afholdt selskabet en række udgifter  

 til ombygning af lokalerne.
 Det fremgår af sagsfremstillingen, at  

 lejemålet var midlertidigt og rent faktisk blev afsluttet i det følgende år  

 efter ombygningen, hvor det pågældende selskab flyttede til permanente  

 lokaler.
 Selskabet anførte, at det på forhånd lå  

 klart, at lejemålet ville blive af kort varighed, og selvom udlejer var  

 hovedaktionær i selskabet, indebar hans tilkendegivelser over for selskabet,  

 at  

 der forelå et reelt risikobetonet lejemål, således at betingelserne for  

 afskrivning på ombygningsudgifterne var opfyldt.
Skatteministeriet  

 anførte herimod, at selskabets mulighed for som lejer at afskrive på  

 udgifterne  

 i medfør af statsskatteloven § 6, stk. 1, litra, var knyttet til  

 lejeperiodens  

 længde, og ikke til selve den omstændighed, at den investerede kapital gik  

 tabt.
Det var derfor afgørende, om selskabet havde haft en reel risiko for at  

 blive opsagt i løbet af kort tid, og denne betingelse var ikke opfyldt i det  

 foreliggende tilfælde, hvor det reelt var selskabet selv, der kunne vælge  

 mellem at flytte eller blive i lejemålet.
Der var ingen risiko for, at  

 sagsøgeren som udlejer ville påtvinge selskabet en disposition, der medførte,  

 at de investerede ombygningsudgifter gik tabt.
 På dette grundlag  

 tiltrådte landsretten Skatteministeriets påstand, og nægtede herved selskabet  

 ret til afskrivning på ombygningsudgifterne.
 Det afgørende i  

 dommen synes således at have været den manglende opsigelsesrisiko mellem  

 interesseforbundne  

 parter og ikke at selskabet, som det må lægges til grund, kunne konstatere et  

 faktisk tab på den investerede kapital ved fraflytningen.
 Repræsentanten  

 anfører herudover, at lovgiver ikke udtrykkeligt i afskrivningsloven § 39,  

 stk.  

 6 har undtaget situationer omfattet af stk. 2, således som dette er tilfældet  

 i  

 afskrivningsloven § 39, stk. 4, hvorefter der kan foretages fradrag for et  

 eventuelt uafskrevet beløb i forbindelse med nedrivning af den bygning, hvori  

 lejemålet befinder sig.
 Når dette ikke  

 udtrykkeligt er anført i stk. 6, er det ifølge repræsentanten et udtryk for,  

 at  

 lovgiver ikke har ønsket, at interesseforbundne parter på samme måde skal  

 være  

 afskåret for at foretage fradrag for et eventuel uafskrevet beløb i  

 forbindelse  

 med fraflytning af lejemålet.
Hertil skal  

 styrelsen bemærke, at henvisningen i afskrivningsloven § 39, stk. 4 til § 39,  

 stk. 2 er medtaget af hensyn til tilfælde, hvor lokalerne efter deres  

 anvendelse er omfattet af lovens § 14, hvorefter lejeren har mulighed for at  

 afskrive med de i § 17 nævnte satser, jf. § 39, stk. 2, sidste punktum.
Dette  

 fremgår af bemærkningerne til bestemmelsen (L 102-2 1997/98), hvori der bl.a.  

 anføres:
"Bestemmelsen i stk. 4 indebærer, at lejeren i  

 tilfælde af nedrivning kan fratrække eventuelt ikke afskrevne restbeløb fuldt  

 ud i nedrivningsåret.
Bestemmelsen gælder dog ikke, når lejeren har afskrevet  

 med de i § 17 nævnte satser, jf. henvisningen til bestemmelsen i stk.  

 2".
 Repræsentantens  

 anbringende på dette punkt kan således ikke tages til indtægt for, at  

 interesseforbundne parter efter afskrivningsloven § 39, stk. 6 kan foretage  

 fradrag for et uafskrevet beløb i forbindelse med fraflytning af lejemålet.
Det er styrelsens  

 opfattelse, at reglen i afskrivningsloven § 39, stk. 2, vil savne mening,  

 hvis  

 en interesseforbundet lejer alene er afskåret fra de løbende afskrivninger  

 efter stk. 1, men til gengæld vil kunne få fuldt fradrag efter stk. 6 for de  

 afholdte ombygningsudgifter i en situation som den foreliggende.
Det kan  

 efter  

 styrelsens opfattelse ikke antages at have været formålet i afskrivningsloven  

 §  

 39.
 Endvidere fremgår  

 det af afskrivningsloven § 39, stk. 6, 2. pkt., at fortjenesten eller tabet  

 ved  

 afståelse af lejemålet ".....opgøres som forskellen mellem på den ene  

 side  

 afståelsessummen og på den anden side de  

  

 afskrivningsberettigede  

  

 udgifter til anskaffelse, forbedring m.v. med fradrag af samtlige foretagne  

 afskrivninger".
 Når det således  

 klart fremgår af bestemmelsen, at udgifterne skal have været  

 afskrivningsberettigede, finder styrelsen ikke, at lejemål mellem  

 interesseforbundne parter er omfattet af bestemmelsens stk. 6, idet  

 udgifterne  

 i så fald aldrig har været afskrivningsberettigede.
Styrelsen finder  

 herefter, at afskrivningsloven § 39, stk. 6 forudsætter en forudgående  

 afskrivningsret efter bestemmelsens stk.  

 1.           &nbsp  

 ; Det forudsættes,  

 at A er omfattet af den kreds, der efter bestemmelsens stk. 2 er udelukket  

 fra  

 at afskrive på udgifter til ombygning af de lejede lokaler.
Som følge af det  

 ovenfor anførte finder bestemmelsen i stk. 6 derfor ikke anvendelse.
Fradrag med  

 hjemmel i statsskatteloven § 6, stk. 1, litra a Af de almindelige  

 bemærkninger til afskrivningsloven (L 102-2 1997/89) fremgår bl.a.:
 "Desuden overflyttes en række regler for  

 afskrivninger, der findes andre steder i skattelovgivningen, til  

 afskrivningsloven, således at afskrivningsreglerne som udgangspunkt samles i  

 een lov.
 ...
 Forslagets kapitel 5 om andre afskrivninger samler en  

 række bestemmelser, der hidtil har haft hjemmel i praksis eller regler uden  

 for  

 afskrivningsloven.
 Det drejer sig om følgende:
 - ...
- Afskrivning på udgifter til ombygning, forbedring  

 eller indretning af lejede lokaler, der efter gældende ret har hjemmel i  

 statsskattelovens § 6, litra a" Af bemærkningerne  

 til afskrivningslovens kapitel 5 fremgår endvidere:
"I kapitel 5 om andre afskrivninger er samlet en  

 række bestemmelser, der hidtil har haft hjemmel i praksis eller regler uden  

 for  

 afskrivningsloven... Bestemmelsen i § 39 vedrører afskrivning på udgifter til  

 ombygning, forbedring eller indretning af lejede lokaler, der efter gældende  

 ret har hjemmel i statsskattelovens § 6, litra a." Videre hedder det  

 i bemærkningerne til afskrivningsloven § 39 blandt andet:
"..., og er til dels en lovfæstelse af den  

 praksis, der er opstået med hjemmel i statsskattelovens § 6, litra a.  

 Forslaget  

 indeholder bl.a. den materielle ændring i forhold til gældende ret, at  

 afskrivningen ikke er bunden." Det er Told- og  

 Skattestyrelsens opfattelse, at fradrag for udgifter afholdt til ombygning,  

 forbedring  

 eller indretning af lejede lokaler hermed udtømmende er reguleret i  

 afskrivningsloven § 39.
Styrelsen kan i  

 den forbindelse henvise til  

  

 SKM2002.420.LSR  

  

 (TfS 2002,  

 811) vedrørende et lejemål mellem nærtstående og spørgsmålet om afskrivning  

 på  

 udgifter til indretning af lejede lokaler.
Landsskatteretten synes i  

 afgørelsen  

 utvivlsomt at lægge til grund, at reglerne om afskrivning på udgifter til  

 indretning m.v. af lejede lokaler efter vedtagelsen af den nye  

 afskrivningslov  

 udtømmende er reguleret i lovens § 39.
 På denne baggrund  

 skal spørgsmålet alene behandles efter afskrivningsloven § 39.
 Idet det  

 forudsættes, at A er omfattet af personkredsen i afskrivningsloven § 39, stk.  

 2, finder afskrivningsloven § 39, stk. 6 som ovenfor begrundet ikke  

 anvendelse.
 Told- og  

 Skattestyrelsen indstiller derfor, at det stillede spørgsmål besvares med et  

 nej.
 Ligningsrådet  

  

 tiltrådte indstillingen.
