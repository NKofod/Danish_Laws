Bekendtgørelse om undersøgelse af prionproteingenotype hos  

 får  

1) I medfør af § 5, § 9, stk. 1, § 13, § 15, § 16, § 35, stk.  

 1 og 2, § 42 og § 43, stk. 2, i lov nr. 351 af 2. juni 1999 om sygdomme og  

 infektioner hos dyr, som ændret ved lov nr. 966 af 4. december 2002, og efter  

 bemyndigelse fra ministeren for fødevarer, landbrug og fiskeri, fastsættes:
 § 1.  

  

 Den  

 ansvarlige for en fårebesætning skal på Fødevaredirektoratets anmodning, lade  

 udtage blodprøver eller andet materiale fra får i besætningen til  

 undersøgelse  

 for prionproteingenotype.
 Stk. 2.  

  

 Udtagningen og  

 indsendelsen af prøverne forestås af fødevareregionen.
 Stk. 3.  

  

 Fødevaredirektoratet kan lade blodprøver eller andet materiale, udtaget i  

 anden  

 anledning undersøge for prionproteingenotype.
 § 2.  

  

 Resultaterne af undersøgelserne vil blive indberettet til fåreregistreringen  

 i  

 Dansk Kvægs kvægdatabase og besætningsresultatet vil blive indberettet til  

 det  

 Centrale HusdyrbrugsRegister (CHR).
 Stk. 2.  

  

 Resultaterne fra  

 undersøgelserne vil blive benyttet til, at kortlægge udbredelsen af  

 prionproteingenotyper hos får og i forbindelse med udarbejdelsen af et  

 avlsprogram, som skal sikre en fårebestand med øget modstandsdygtighed mod  

 fåresygdommen scrapie.
 Stk. 3.  

  

 De i stk. 1 og 3  

 nævnte blodprøver og andet materiale fra får vil indgå i forskningsprojekter  

 vedrørende prionproteiner og Transmissibel Spongiform Encephalopati (TSE).
 § 3.  

  

 Fødevaredirektoratet afholder udgifterne til:
 1)  

 	  

    

 Udtagelse,  

 indsendelse og undersøgelse af de i § 1, stk. 1, nævnte prøver.
 2)  

 	  

    

 Undersøgelse af de i  

 § 1, stk. 3 nævnte prøver.
 Stk. 2.  

  

 Alle andre  

 udgifter end de i stk. 1 nævnte er Fødevaredirektoratet uvedkommende.
 § 4.  

  

 Overtrædelse af § 1, stk. 1 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 5.  

  

 Bekendtgørelsen træder i kraft den 5. april 2003.
Fødevaredirektoratet, den 26. marts  

 2003 P.D.V.Christian Halgaard /Tina Lund Jensen 1)  

 Bekendtgørelsen gennemfører visse dele af Kommissionens beslutning  

 2002/1003/EF  

 af 18. december 2002 om minimumskrav til en undersøgelse af  

 prionproteingenotyper hos fåreracer (EF-Tidende 2002 L 349, s. 105).
