Patentankenævnet omgjorde Patentdirektoratets afgørelse og afslog  

 registrering af et figurmærke indeholdende ordene ECOTERM A/S, idet der  

 fandtes at være vareartslighed med registreringen ECOTERM År 1992, den 23. juli afsagde Patentankenævnet (Grønning-Nielsen, Hans  

 Chr.
Thomsen, Warnich-Hansen) følgende Den 16. juni 1988 ansøgte Ecoterm A/S, Rødovre, ved Internationalt  

 Patent-Bureau om registrering af et figurmærke indeholdende bl.a. betegnelsen  

 ECOTERM A/S i klasse 37. Ansøgningen blev bekendtgjort i Dansk  

 Varemærketidende den 8. marts 1989.
 Den 5. maj 1989 nedlagte Flækt AB, nu ABB Flækt AB, Stockholm, ved Dansk  

 Patent Kontor indsigelse mod registreringen under henvisning til det for  

 indsigelsen under VR 3715 1975 for klasse 11 registrerede varemærke ECOTERM.
 Det fremgår af sagen, at indsigeren den 16. november 1973 anmeldte sit  

 varemærke til de svenske patentmyndigheder.
 Ansøgeren anmeldte sit firmanavn til det danske Aktieselskabsregister den  

 5. februar 1974, og dette blev modholdt for indsigerens senere anmeldelse af  

 sit varemærke til Patentdirektoratet, som imidlertid godkendte varemærket  

 under hensyn til den svenske prioritet fra anmeldelsen i Sverige.
 Indsigeren anførte til støtte for sin indsigelse »at der - i hvert  

 tilfælde i relation til en række af de af klasse 37 omfattede tjenesteydelser  

 - foreligger fare for kollision eller i hvert tilfælde krydskollision i  

 forhold til de varer, der er dækket af vor klients nævnte registrering«,  

 og anførte senere i skrivelse af 5. juli 1989.
 »Under hensyntagen til at det ansøgte mærke dækker »alle  

 tjenesteydelser« i klasse 37, foreligger der - som påpeget i vor  

 indsigelsesskrivelse - fare for kollision eller i hvert tilfælde  

 krydskollision i forhold til de varer, der er dækket af vor klients  

 varemærkeregistrering nr. 3715/75, der jo netop dækker varer beregnet til  

 anvendelse i bygninger og til bygge-, installations-, vedligeholdelses- og  

 reparationsvirksomhed, dvs. netop det område, der er af interesse for  

 ansøgerfirmaet.
 Det fremgår af den vedlagte korrespondance, at Aktieselskabet  

 »Ecoterm A/S« blev registreret i Aktieselskabsregisteret den 5.  

 februar 1974, medens vor klients varemærkeret har prioritet tilbage fra 16.  

 november 1973.
 Vor klient kunne således i sin tid have hindret registrering af  

 ansøgerfirmaet som aktieselskab, men af forskellige grunde blev skridt i så  

 henseende fra vor klients side ikke taget i rette tid.
Selv om det ikke lykkedes i tide at få standset registreringen af  

 firmanavnet »Ecoterm A/S« som aktieselskab, er det af afgørende  

 betydning for vor klient at få understreget, at man ikke billiger  

 sameksistensen af varemærkerne »ECOTERM« og ECOTERM A/S', og man  

 ønsker derfor at hindre en eventuel varemærkeregistrering af figurmærke  

 indeholdende betegnelsen »ECOTERM A/S«.' Ansøgeren anførte i skrivelse af 11. september 1989 hertil:
 »Det, direktoratet i første række skal tage stilling til, er, om  

 indsigerne i kraft af mærkeregistreringen eller ansøgerne i kraft af  

 navneregistreringen har den bedste ret til betegnelsen ECOTERM med  

 tilføjelsen A/S for de af klasse 37 omfattede tjenesteydelser.
Der kan efter vort standpunkt ikke være ringeste tvivl om, at det er  

 ansøgerne, der sidder inde med den bedste ret.
På et tidspunkt, hvor intet  

 var til hinder derfor, fik de registreret deres selskabsnavn Ecoterm A/S  

 »rent«, dvs. uden nogen saglig begrænsning i form af en  

 branchetilføjelse: efter sit indhold hjemler denne registrering ansøgerne ret  

 til for en hvilken som helst vare eller tjenesteydelse at bruge dette, deres  

 forretningskendetegn og naturlige varemærke og hindre andre i at bruge samme  

 og i et vist omfang dermed forvekslelige kendetegn.
Selskabsnavnet giver  

 derfor klart adkomst til betegnelsen »ECOTERM A/S« i det ansøgte  

 mærke for de af klasse 37 omfattede tjenesteydelser.
Den ret, indsigermærket hjemler, angår ordet ECOTERM for visse varer i  

 klasse 11, men aldeles ikke betegnelsen »ECOTERM A/S« for de af  

 klasse 37 omfattede tjenesteydelser.
Indsigerne kan altså ikke påvise nogen  

 som helst ret til det ansøgte mærke.
 Indsigermærket er efter vor opfattelse næppe heller forveksleligt med det  

 ansøgte: thi mærkerne angår langt fra samme gebet og adskiller sig som  

 sådanne tydeligt nok fra hinanden: der erindres om, at det ansøgte ikke er  

 »ECOTERM«, men den ansøgerne tilkommende og tilhørende betegnelse  

 »ECOTERM A/S« som led i et figurmærke.
I denne forbindelse må det også spille ind, at indsigerne må siges at have  

 akkviesceret ved ansøgernes selskabsnavn.
De kunne ikke have hindret dets  

 registrering, sådan som de er inde på, thi deres varemærkeansøgning blev  

 først indgivet mere end tre måneder derefter, og når indsigermærket blev  

 registreret, skyldes det formentlig alene påberåbt konventionsprioritet.
Den  

 omstændighed, at indsigerne i sin tid undlod under henvisning til  

 konventionsprioriteten at angribe selskabsnavnet (hvilket dog ikke havde  

 kunnet føre til udslettelse, men højst en i forhold til  

 prioritetsvarefortegnelsen adskillende angivelse) og nu ærgrer sig derover må  

 være deres egen risiko, og i hvert fald ikke ansøgernes.
Selskabsnavnet har  

 bestået i over 15 år, og enhver mulighed for at angribe det er for længst  

 forpasset.
Under hensyntagen til indsigernes accept gennem halvandet  

 decennium må deres mærke, der i og for sig formelt kolliderer med  

 selskabsnavnet, fortolkes sådan, at det ikke omfatter andet og mere end de af  

 varefortegnelsen udtrykkeligt dækkede varer.' I skrivelse af 29. januar 1990 anførte indsigeren:
 »Vi skal i denne forbindelse henvise til det i vort indlæg af 5. juli  

 1989 anførte angående den korrekte prioritetsrækkefølge mellem registreringen  

 som varemærke af vor klients mærke og registreringen som aktieselskab af  

 ansøgerfirmaet.
 Når det samtidig erindres, at der for en række af de af klasse 37  

 omfattede tjenesteydelsers vedkommende i høj grad kan siges at være tale om  

 krydskollision i forhold til de af vor klient's registrering omfattede  

 varearter i klasse 11, er det af vital interesse for vor klient at hindre en  

 registrering som varemærke af ansøgerfirmaet.
Som anført i varemærkelovens § 3 må enhver i sin erhvervsvirksomhed  

 anvende sit firmanavn som varemærke, for så vidt det ikke sker på en måde,  

 der er egnet til at fremkalde forveksling med andres varemærke.
Når henses  

 til den »Historiske« udvikling i den foreliggende sag mellem  

 selskabsnavnet »ECOTERM A/S« og varemærket »ECOTERM« vil  

 det således ikke være muligt for vor klient at hindre selskabet Ecoterm A/S i  

 at anvende deres selskabsnavn i forbindelse med markedsføringen af deres  

 produkter.
Derimod åbner Varemærkelovens regler ikke mulighed for opnåelse af  

 registrering som varemærke af det omhandlede selskabsnavn, jf. her  

 »Håndbog i varemærkeret« ved Hude-Olsen, side 133, linie 9 ff.
Det  

 anføres her: »Efter afsigelse af denne dom (UfR 1931.206  

 »FIDUCIA-dommen«) er det stedse antaget i Registreringspraksis, at  

 navnet på et firma må være udelukket fra registrering som varemærke ifølge  

 par. 4, nr. 4, uanset om firmaindehaverens og varemærkeindehaverens brancher  

 er vidt forskellige'.
Den beskyttelse, som ansøgerne opnår ved anvendelse af deres selskabsnavn  

 i forbindelse med deres varer og tjenesteydelser er af en begrænset form,  

 medens en registrering som varemærke af selskabsnavnet vil give en bredere  

 beskyttelse af betegnelsen, hvilket må formodes at være årsagen til  

 varemærkeansøgningen.' Ansøgeren kommenterede dette i skrivelse af 30. maj 1990:
»Indsigerne erkender nu udtrykkeligt ansøgernes ret til at bruge  

 deres selskabsnavn (naturlige varemærke) ECOTERM A/S som varemærke, herunder  

 i den ansøgte udformning, og at de ikke har nogen mulighed for at hindre  

 denne brug.
Når en sådan erkendelse lægges for dagen, er det uforståeligt, at  

 indsigelsen mod samme mærkes registrering opretholdes.
Det virker også uforståeligt, at indsigerne til støtte for dette  

 standpunkt vil påberåbe sig FIDUCIA-dommen.
Ifølge den var det i strid med  

 det ældre Aktieselskabet Fabriken Fiducia's navn, at et andet (engelsk)  

 selskab havde opnået en yngre registrering af ordet FIDUCIA som varemærke.  

 Den angår altså ikke forholdet mellem to varemærker, som her foreligger, men  

 nok en konflikt i lighed med den, der i sin tid forelå ved indsigermærkets  

 registrering, og som forlængst er løst: i første omgang ved den af indsigerne  

 påberåbte konventionsprioritet og dernæst ved deres massive passivitet, som  

 tidligere omtalt.
Derimod kan naturligvis ikke udledes af dommen, sådan som  

 indsigerne forsøger, at ansøgerne ikke må gøre deres eget velerhvervede  

 selskabsnavn til genstand for varemærkeregistrering, tværtimod.
Det totalt uangribelige selskabsnavn giver klart adkomst dertil, herunder  

 i den loyale form »ECOTERM A/S« i det ansøgte figurmærke for de af  

 klasse 37 omfattede tjenesteydelser.
Indsigerne kan ikke påvise nogen som  

 helst ret dertil, thi deres mærke, ordet ECOTERM uden strukturangivelsen A/S,  

 adskiller sig tydeligt derfra og angår derhos væsensforskellige produkter.  

 Indsigerne taler ganske vist om krydskollision, men den er vanskelig for os  

 at få øje på: på den ene side drejer det sig om de i varefortegnelsen til  

 indsigermærket angivne, bestemte færdige industrielle varer i klasse 11 og på  

 den anden side de af klasse 37 omfattede tjenesteydelser, der er noget helt  

 andet, nemlig den service det er at udøve håndværk på stedet, f.eks. tømrer-,  

 snedker- eller murerarbejder.' Direktoratet afviste ved sin afgørelse af 21. december 1990 indsigelsen  

 med følgende begrundelse:
 »I medfør af bestemmelsen i § 3 i varemærkeloven må enhver i sin  

 erhvervsvirksomhed anvende sit firmanavn som varemærke, for så vidt det ikke  

 sker på en måde, der er egnet til at fremkalde forveksling med andres  

 varemærker, og i medfør af bestemmelsen i § 14, stk. 1, nr. 6, må et mærke  

 ikke registreres, når det er forveksleligt med et her i landet efter en  

 tidligere anmeldelse registreret varemærke.
 Det afgørende for udfaldet af afgørelse i denne sag er, om mærkerne er  

 forvekslelige.
For at to varemærker skal anses for forvekslelige, skal der være såvel  

 mærkelighed som varekollision eller ligeartethed.
Det registrerede varemærke  

 består af selve ordet ECOTERM, og der må siges at være mærkelighed mellem  

 dette mærke og det ansøgte mærke, der indeholder ECOTERM stående på en  

 dominerende plads efterfulgt af et lille as.
Under hensyn til det ansøgte  

 mærke er et udpræget figurmærke, og at mærket rent faktisk indeholder  

 ansøgers registrerede selskabsnavn, er mærkerne dog hverken identiske eller  

 næsten identiske.
 Det skal dernæst oplyses, at der ikke er tale om direkte kollision mellem  

 varer i klasse 11 og tjenesteydelser i klasse 37, men at der muligvis  

 foreligger en vis ligeartethed mellem de nævnte varer og tjenesteydelser.
Ved en samlet vurdering af mærkelighed og ligeartethed mellem varer og  

 tjenesteydelser er det dog direktoratets opfattelse, at mærkerne ikke er  

 forvekslelige, og indsigelsen kan derfor ikke tages til følge.« Indsigeren påklagede afgørelsen den 19. februar 1991 og anførte i sin  

 klagebegrundelse.
»Da de af klasse 37 omfattede tjenesteydelser er nært beslægtede med  

 de varer, der er omfattede af klasse 11, foreligger der kollisionsfare mellem  

 de to mærker.
Som det fremgår af vedlagte kopi fra Kompas-vejviseren, er  

 virksomhedsområdet for ansøgerfirmaet: Tømrer, snedkerarbejde,  

 isoleringsarbejder, bygningsforbedring.
Netop indenfor dette område vil der i vid udstrækning være anvendelse for  

 de varer, som er omfattet af vor klients registrerede varemærke.
Der  

 foreligger således ikke blot en »vis ligeartethed« mellem de  

 respektive varer og tjenesteydelser, men klar kollision.
 Samtidig er det ansøgte mærke så lig vor klients ældre varemærke, at fare  

 for forveksling er uundgåelig.
Ved bedømmelsen af forvekslelighedsspørgsmålet bør det tillægges vægt, at  

 firmadominanten »ECOTERM« er det bærende element i det ansøgte  

 mærke.
Figurbestanddelen i det ansøgte mærke »slører« umiddelbart i  

 registreringsøjemed betydningen af den nævnte firmadominant.
Der kan ikke være tvivl om ansøgerfirmaets ret til at benytte sit  

 selskabsnavn, men benyttelse af selskabsnavnet som varemærke, må kun finde  

 sted, hvis det sker på en måde, der ikke er egnet til at fremkalde  

 forveksling med andres varemærke, jf. varemærkelovens § 3. Heraf følger, at  

 den firmamæssige benyttelse af betegnelsen »ECOTERM A/S« ikke kan  

 hindres på baggrund af vor klients varemærkeregistrering, men den ved  

 registrering som varemærke tilsigtede udvidede beskyttelse af  

 firmabetegnelsen bør kunne hindres på basis af vor klients ældre rettigheder,  

 jf.
U 1963, 719.
Ganske vist er figurbestanddelen af det ansøgte mærke fremtrædende, men  

 dette rokker ikke ved det faktum, at der ved forvekslelighedsvurderingen  

 ifølge sædvanlig dansk varemærkepraksis lægges afgørende vægt på  

 ordbestanddelen af figurmærker.
At der foreligger identitet eller næsten  

 identitet mellem vor klients varemærkeregistrering »ECOTERM« og  

 ordbestanddelen af det ansøgte mærke »ECOTERM A/S« kan ikke  

 betvivles.' Ansøgeren kommenterede dette i skrivelse af 17. maj 1991.
 »Som sådanne adskiller mærkerne sig tydeligt fra hinanden, det ene er  

 et figurmærke, og det andet er et rent ordmærke, og de angår derhos vidt  

 forskellige gebeter, henholdsvis varer og tjenesteydelser.
Selve det ansøgte mærke er domineret af rent figurlige elementer, der  

 selvsagt intet har med ordmærket at gøre, og den eneste lighed beror på, at  

 det for neden indeholder angivelsen »ECOTERM A/S«, der kommer i en  

 vis nærhed af det ældre mærke.
Dette er imidlertid ansøgernes selskabsnavn,  

 der derved anvendes som deres naturlige varemærke på loyal vis med  

 strukturangivelsen A/S.
Som sådanne er de to mærker dog efter vor opfattelse  

 hverken identiske eller kvasiidentiske, hvorved iøvrigt bemærkes, at TERM må  

 anses som et svagt mærkeelement.
Og en til identitet grænsende lighed er  

 efter praksis påkrævet for, at et mærke, der angår varer, anses for  

 forveksleligt med et, der angår tjenesteydelser (om de ellers har noget med  

 hinanden at gøre).
Hvad produktligheden angår, er der efter vor opfattelse vid forskel på de  

 af varefortegnelsen til klagernes mærke omfattede bestemte, færdige  

 industrielle varer i klasse 11, der iøvrigt forekommer ret specielle, og de  

 af klasse 37 dækkende tjenesteydelser, der består i at udøve håndværk på  

 stedet, f.eks. tømrer-, snedker-, murer- og isoleringsarbejder og  

 bygningsforbedringer på huse.' Der henvistes til direktoratets godkendelse af DANCOTHERM i klasse 17 over  

 for DANTHERM i klasse 37, og ansøgeren fortsatte:
»Hertil kommer, at ansøgernes naturlige varemærke, ECOTERM A/S, er  

 registreret rent som selskabsnavn, dvs. uden branchebetegnelse eller anden  

 begrænsning.
Efter sit indhold hjemler det for enhver vareart eller  

 tjenesteydelse eneret dertil og beskyttelse mod dermed forvekslelige  

 betegnelser.
Klagerne erkender da også klart denne ret til brug deraf, men  

 ønsker trods dette at modsætte sig, at samme som led i det ansøgte figurmærke  

 varemærkeregistreres, idet det hævdes, at beskyttelsen vil blive udvidet.  

 Deri kan vi ikke være enige, thi den eneste lakune i selskabsnavnets  

 brugsområde udgøres af de specielle varearter i klasse 11, som klagernes  

 mærke dækker, medens den reelle eneret og brugsret er ubegrænset på alle  

 andre områder, herunder klasse 37, som ansøgningen angår.
Og det har da også  

 i mere end 15 år været brugt på netop dette område og vil ikke kunne  

 standses.
For god ordens skyld skal vi gøre opmærksom på, at klagerne naturligvis  

 ikke kunne have hindret registrering af ansøgerfirmaet som aktieselskab, thi  

 det blev registreret tre måneder inden klagernes varemærkeansøgning blev  

 indleveret.
Denne kom igennem i kraft af svensk konventionsprioritet, og på  

 samme grundlag kunne de nok have krævet ansøgernes selskabsnavn ændret,  

 f.eks. således at der blev optaget en branchebetegnelse.
Imidlertid har de  

 gennem mere end 15 års passivitet forpasset enhver mulighed for at angribe  

 det.
Det står urokkeligt fast i sin rene form og har, som nævnt, siden dets  

 registrering været anvendt netop for tjenesteydelser, som klasse 37  

 angår.« Ankenævnet har behandlet sagen i sit møde den 4. juni 1992.
 Ansøgeren mødte ikke.
For klageren mødte cand.jur.
Inge Lise Persson, som havde lejlighed til at  

 udtale sig.
 Ankenævnet skal udtale:
 Selv om indsigeren i mange år har tolereret ansøgerens brug af ECOTERM som  

 selskabsnavn, findes isolationsarbejde på bygninger så nært beslægtet med  

 varmebesparende installationer til bygninger, at ansøgeren ikke mod  

 indsigerens protest bør kunne opnå varemærkeregistrering i hele klasse 37 af  

 en figur, hvori ECOTERM udgør en dominerende del.
Herefter bestemmes:
 Varemærkeansøgning nr. 4103/88 afslås.
