Fremsat den 6. november 2003 af  

 finansministeren (Thor Pedersen) Forslag til Lov om ændring af forskellige bestemmelser  

  

 om medarbejdervalgte bestyrelsesmedlemmer (Afskedsbeskyttelse) § 1 I lov nr. 401 af 26. juni 1998 om Domstolsstyrelsen,  

 som ændret ved § 29 i lov nr. 388 af 30. maj 2000, foretages følgende  

 ændring:
 1.  

  

 I  

  

 § 4  

  

 indsættes efter stk. 7 som nyt  

 stykke:
»Stk. 8.  

  

 Repræsentanten for det øvrige juridiske personale og de to repræsentanter for  

 det administrative personale samt deres suppleanter er beskyttet mod  

 afskedigelse og anden forringelse af forholdene på samme måde som  

 tillidsrepræsentanter inden for vedkommende eller tilsvarende område.« Stk. 8 og 9 bliver herefter stk. 9 og 10.
§ 2 I lov nr. 411 af 6. juni 2002 om etablering af Dansk  

 Center for Internationale Studier og Menneskerettigheder foretages følgende  

 ændring:
 1.  

  

 I  

  

 § 8, stk. 2,  

  

 indsættes som  

  

 2. pkt.:
»Medarbejderrepræsentanter er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende område.« § 3 I teaterloven, jf. lovbekendtgørelse nr. 91 af 7.  

 februar 2000, som ændret ved lov nr. 444 af 31. maj 2000, § 29 i lov nr.  

 145 af 25. marts 2002 og § 17 i lov nr. 230 af 2. april 2003, foretages  

 følgende ændring:
 1.  

  

 I  

  

 § 3, stk. 3,  

  

 indsættes som  

  

 2. pkt.:
»Medarbejderrepræsentanter er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende område.« § 4 I lov nr. 186 af 12. marts 1997 om film, som ændret ved  

 § 11, stk. 3, i lov nr. 423 af 10. juni 1997, foretages følgende  

 ændring:
 1.  

  

 I  

  

 § 3, stk. 4,  

  

 indsættes som  

  

 2. pkt.:
»Dette bestyrelsesmedlem er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende område.« § 5 I lov om Danmarks Journalisthøjskole, jf.  

 lovbekendtgørelse nr. 231 af 30. marts 2001, foretages følgende ændring:
 1.  

  

 I  

  

 § 2  

  

 indsættes som  

  

 stk. 5:
»Stk. 5.  

  

 Repræsentanten for højskolens medarbejdere er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende område.« § 6 I lov om uddannelse af lærere til folkeskolen, jf.  

 lovbekendtgørelse nr. 981 af 1. november 2000, som ændret ved § 6 i lov  

 nr. 274 af 8. maj 2002, foretages følgende ændring:
 1.  

  

 I  

  

 § 9, stk. 1,  

  

 indsættes som  

  

 3. pkt.:
»Repræsentanter for medarbejderne er beskyttet mod  

 afskedigelse og anden forringelse af forholdene på samme måde som  

 tillidsrepræsentanter inden for vedkommende eller tilsvarende område.« § 7 I lov nr. 418 af 6. juni 2002 om institutioner for  

 erhvervsrettet uddannelse, som ændret ved § 1 i lov nr. 1080 af 17.  

 december 2002, § 8 i lov nr. 1083 af 17. december 2002 og § 5 i lov  

 nr.  

 418 af 10. juni 2003, foretages følgende ændring:
 1.  

  

 I  

  

 § 5, stk. 6,  

  

 indsættes som  

  

 3. pkt.:
»Repræsentanter for lærere og det teknisk-administrative  

 personale er beskyttet mod afskedigelse og anden forringelse af forholdene på  

 samme måde som tillidsrepræsentanter inden for vedkommende eller tilsvarende  

 område.« § 8 I lov nr. 403 af 28. maj 2003 om universiteter  

 (universitetsloven) foretages følgende ændring:
 1.  

  

 I  

  

 § 12, stk. 4,  

  

 indsættes som  

  

 3. pkt.:
»Repræsentanter for universitetets videnskabelige personale,  

 herunder ansatte ph.d.-studerende, og det teknisk-administrative personale er  

 beskyttet mod afskedigelse og anden forringelse af forholdene på samme måde  

 som  

 tillidsrepræsentanter inden for vedkommende eller tilsvarende område.« § 9 Loven træder i kraft dagen efter bekendtgørelsen i  

 Lovtidende og finder anvendelse i forbindelse med afskedigelser, hvor  

 afgørelse  

 om afskedigelse træffes efter lovens ikrafttræden, og i forbindelse med anden  

 ændring af forholdene, der sker efter lovens ikrafttræden.
Bemærkninger til lovforslaget Almindelige bemærkninger 1. Aftale- og overenskomstforhandlingerne i 2002 Lovforslaget er en opfølgning på aftale- og  

 overenskomstforhandlingerne mellem finansministeren og  

 Centralorganisationernes  

 Fællesudvalg (CFU) i 2002.
 Til disse forhandlinger fremsatte CFU krav om, at  

 medarbejdervalgte medlemmer af bestyrelser for forskellige institutioner og  

 suppleanter for disse, der ikke i forvejen var valgt som  

 tillidsrepræsentanter,  

 skulle omfattes af aftalen om tillidsrepræsentanter i staten m.v. med henblik  

 på at give de pågældende samme beskyttelse mod afskedigelse som  

 tillidsrepræsentanter.
Finansministeriet kunne tiltræde, at der tillægges  

 medarbejdervalgte medlemmer af bestyrelser for institutioner på det statslige  

 forhandlingsområde og eventuelle suppleanter beskyttelse mod afskedigelse på  

 samme måde som tillidsrepræsentanter.
Finansministeriet fandt imidlertid, at  

 dette burde ske i tilknytning til de bestemmelser, der regulerer valget af  

 medarbejderrepræsentant(er) på den pågældende institution, og ikke ved  

 indgåelse af en kollektiv aftale.
 På den baggrund tilkendegav Finansministeriet følgende over  

 for CFU:
 »Finansministeriet har tilkendegivet, at regeringen er  

 indstillet på at søge gennemført ændringer i lovgivning, for så vidt denne  

 giver adgang for medarbejdere til at vælge bestyrelsesmedlemmer og  

 suppleanter  

 for disse, således at disse bestyrelsesmedlemmer og deres suppleanter får  

 samme  

 afskedsbeskyttelse som tillidsrepræsentanter på det pågældende eller  

 tilsvarende område.
Finansministeriet har endvidere tilkendegivet, at de  

 relevante ministerier er indstillet på at tiltræde, at der i selvejende  

 institutioners vedtægter m.v., for så vidt de giver adgang for medarbejdere  

 til  

 at vælge bestyrelsesmedlemmer og suppleanter for disse, indsættes  

 bestemmelser,  

 således at disse bestyrelsesmedlemmer og deres suppleanter får samme  

 afskedsbeskyttelse som tillidsrepræsentanter på det pågældende eller  

 tilsvarende område.« Lovforslaget vedrører gennemførelsen af første led i denne  

 tilkendegivelse.
Om gennemførelsen af andet led henvises til pkt. 4 nedenfor.
 Lovforslaget giver ikke i sig selv mulighed for, at der  

 gives afskedsbeskyttelse og beskyttelse mod anden forringelse af forholdene  

 til  

 medarbejdervalgte medlemmer og suppleanter i bestyrelser m.v. i andre  

 tilfælde  

 end nævnt i forslaget, ej heller ved kollektiv aftale.
2. Afgrænsningen af de omfattede bestyrelser Finansministeriets tilkendegivelse over for CFU omfatter  

 medarbejdervalgte medlemmer af bestyrelser for institutioner på det statslige  

 forhandlingsområde, herunder tilskudsinstitutioner.
 På grundlag af drøftelser med ministerierne og CFU foreslås  

 det, at der gennemføres ændringer i lovgivningen vedrørende bestyrelsen for  

 Domstolsstyrelsen, bestyrelsen for Dansk Center for Internationale Studier og  

 Menneskerettigheder og bestyrelserne for centerets institutter, bestyrelsen  

 for  

 Det Kongelige Teater, bestyrelsen for Det Danske Filminstitut, bestyrelsen  

 for  

 Danmarks Journalisthøjskole, bestyrelser for lærerseminarier, bestyrelser for  

 institutioner for erhvervsrettet uddannelse og bestyrelser for universiteter.
 Om lovgivningen på de enkelte områder henvises til  

 bemærkningerne til lovforslagets enkelte bestemmelser.
3. Beskyttelsens indhold Lovforslaget giver medarbejdervalgte medlemmer af de nævnte  

 bestyrelser beskyttelse mod afskedigelse og anden forringelse af forholdene  

 på  

 samme måde som tillidsrepræsentanter inden for vedkommende eller tilsvarende  

 område.
På institutioner, hvor medarbejderne vælger suppleanter for  

 bestyrelsesmedlemmerne, omfatter beskyttelsen tillige suppleanterne.
Derimod bliver bestyrelsesmedlemmerne og suppleanterne ikke  

 omfattet af bestemmelser svarende til de øvrige bestemmelser, der gælder for  

 tillidsrepræsentanter, medmindre dette følger af andre regler.
De pågældende  

 bliver f.eks. ikke omfattet af eventuelle regler om forflyttelse, tidsforbrug  

 eller lønvilkår.
 Efter den gældende aftale om tillidsrepræsentanter i staten  

 m.v. omfatter den særlige afskedsbeskyttelse såvel bestemmelser om  

 afskedigelsesårsag som procedure- og varselsbestemmelser.
 Afskedsbeskyttelsen af tillidsrepræsentanter efter denne  

 aftale indebærer, at afskedigelsen skal begrundes i tvingende årsager, og  

 ansættelsesmyndigheden har bevisbyrden for, at der foreligger sådanne  

 tvingende  

 årsager.
Der stilles dernæst særlige krav til proceduren.
En påtænkt  

 afsked skal forhandles med vedkommende organisation, og tillidsrepræsentanten  

 kan først opsiges, når de påkrævede forhandlinger har fundet sted.
 Afskedigelse af tillidsrepræsentanter skal efter aftalen  

 ske med et varsel på mindst 5 måneder, bortset fra afskedigelser på grund af  

 arbejdsmangel.
 Beskyttelsen mod anden forringelse af forholdene omfatter  

 ikke beskyttelse mod omflytning af bestyrelsesmedlemmer eller suppleanter  

 inden  

 for den pågældende institutions område.
 Det er en forudsætning for at opnå beskyttelse efter de  

 foreslåede bestemmelser, at de pågældende bestyrelsesmedlemmer eller  

 suppleanter er valgt af og blandt medarbejderne ved den pågældende  

 institution.
Uoverensstemmelser om beskyttelsen efter de foreslåede  

 bestemmelser, herunder spørgsmålet om, hvilke regler der finder anvendelse,  

 og  

 om fortolkning af reglerne afgøres ad fagretlig vej.
Domstolenes kompetence  

 på  

 det arbejdsretlige område ændres ikke ved lovforslaget.
4. Bestyrelser for visse selvejende institutioner Som nævnt ovenfor i pkt. 1 tilkendegav Finansministeriet i  

 forbindelse med overenskomstforhandlingerne, at de relevante ministerier er  

 indstillet på at tiltræde, at der indsættes bestemmelser om  

 afskedsbeskyttelse  

 af bestyrelsesmedlemmer og eventuelle suppleanter i vedtægter m.v. for  

 selvejende institutioner på Finansministeriets forhandlingsområde, herunder  

 tilskudsinstitutioner.
Tilkendegivelsen har navnlig betydning for en række  

 undervisningsinstitutioner omfattet af love, ifølge hvilke det er frivilligt  

 for institutionerne at beslutte, om der skal vælges medarbejderrepræsentanter  

 til bestyrelsen.
 Lovforslaget indeholder i overensstemmelse hermed ikke  

 bestemmelser om afskedsbeskyttelse og beskyttelse mod anden forringelse af  

 forholdene for eventuelle medarbejdervalgte bestyrelsesmedlemmer og  

 suppleanter  

 på disse institutioner.
 Det er således op til de enkelte institutioner at tage  

 initiativ til at ændre vedtægter m.v. efter de herom gældende regler, hvis de  

 ønsker at tillægge eventuelle medarbejdervalgte bestyrelsesmedlemmer eller  

 suppleanter beskyttelse mod afskedigelse og anden forringelse af forholdene.  

 De  

 pågældende ministerier er indstillet på at tiltræde sådanne ændringer, hvis  

 institutionen anmoder om det.
 Lovforslaget giver ikke i sig selv medarbejderne på disse  

 institutioner ret til at vælge repræsentanter eller suppleanter til  

 bestyrelserne.
5. De økonomiske og administrative konsekvenser for  

 det offentlige Indførelse af afskedsbeskyttelse og beskyttelse mod anden  

 forringelse af forholdene indebærer, at de særlige regler om  

 afskedsbetingelser, -procedurer og -varsler m.v., der gælder for  

 tillidsrepræsentanter, kommer til at gælde for medarbejdervalgte  

 bestyrelsesmedlemmer og eventuelle suppleanter.
I forhold til de almindelige  

 afskedigelsesregler  

 betyder dette bl.a., at afskedsproceduren indeholder yderligere  

 forhandlingsled, og at afskedsvarslet kan være længere.
 Såvel de økonomiske som administrative konsekvenser af  

 ændringerne skønnes at være beskedne.
 6. De økonomiske og administrative konsekvenser for  

 erhvervslivet m.v.
 Forslaget har ingen erhvervsøkonomiske konsekvenser og  

 ingen administrative konsekvenser for erhvervslivet.
7. De miljømæssige konsekvenser Forslaget har ingen miljømæssige konsekvenser.
8. Forholdet til EU-retten Forslaget indeholder ikke EU-retlige aspekter.
9. Høring Forslagene i §§ 1-8 er udarbejdet efter drøftelse med  

 henholdsvis Domstolsstyrelsen, Udenrigsministeriet, Kulturministeriet,  

 Undervisningsministeriet og Ministeriet for Videnskab, Teknologi og  

 Udvikling.
 Lovforslaget har været i høring hos  

 Centralorganisationernes Fællesudvalg, Statsansattes Kartel, Stats- og  

 Kommunalt Ansattes Forhandlingsfællesskab, Akademikernes Centralorganisation,  

 Statsministeriet, Økonomi- og Erhvervsministeriet, Udenrigsministeriet,  

 Beskæftigelsesministeriet, Justitsministeriet, Domstolsstyrelsen,  

 Kulturministeriet, Ministeriet for Flygtninge, Indvandrere og Integration,  

 Skatteministeriet, Trafikministeriet, Ministeriet for Videnskab, Teknologi og  

 Udvikling, Ministeriet for Fødevarer, Landbrug og Fiskeri,  

 Forsvarsministeriet,  

 Miljøministeriet, Indenrigs- og Sundhedsministeriet, Kirkeministeriet,  

 Undervisningsministeriet og Socialministeriet.
Vurdering  

 af konsekvenser af lovforslaget Positive konsekvenser/  

  

 mindreudgifter Negative konsekvenser/  

  

 merudgifter Økonomiske og administrative konsekvenser for staten Ingen Konsekvenserne vil være beskedne Økonomiske og administrative konsekvenser for kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Økonomiske konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets enkelte bestemmelser Til § 1 Bestyrelsen for Domstolsstyrelsen Ifølge § 4 i lov om Domstolsstyrelsen består  

 bestyrelsen for Domstolsstyrelsen af en højesteretsdommer, to landsdommere,  

 to  

 byretsdommere, en repræsentant for det øvrige juridiske personale ved  

 domstolene, to repræsentanter for det administrative personale ved  

 domstolene,  

 en advokat og to medlemmer med særlig ledelsesmæssig og samfundsmæssig  

 indsigt.  

 Justitsministeren beskikker samtlige medlemmer af bestyrelsen.
Af  

 bestemmelsens  

 stk. 7 fremgår, at der beskikkes en suppleant for hvert af bestyrelsens  

 medlemmer.
Det fremgår af bemærkningerne til lov om Domstolsstyrelsen, at det  

 er forudsat, at bestyrelsesmedlemmerne vælges ved direkte valg i de relevante  

 personalegrupper.
Det foreslås, at afskedsbeskyttelsen og beskyttelsen mod  

 anden forringelse af forholdene tillægges de medlemmer af Domstolsstyrelsens  

 bestyrelse, der henholdsvis er repræsentant for det øvrige juridiske  

 personale  

 ved domstolene og repræsentanter for det administrative personale ved  

 domstolene, samt de for disse medlemmer beskikkede suppleanter.
Det bemærkes,  

 at retsassessorer og dommerfuldmægtige, der er beskikket som medlemmer af  

 Domstolsstyrelsens bestyrelse, ud over den foreslåede beskyttelse er omfattet  

 af bestemmelsen i retsplejelovens § 54.
 De medlemmer af bestyrelsen, der er dommere, er efter  

 drøftelse med Domstolsstyrelsen ikke foreslået omfattet af forslaget, idet  

 dommere er omfattet af beskyttelsesreglen i grundlovens § 64.
Til § 2 Bestyrelsen for Dansk Center for Internationale Studier og  

 Menneskerettigheder og bestyrelserne for centerets institutter Det fremgår af lov om etablering af Dansk Center for  

 Internationale Studier og Menneskerettigheder §§ 5-7, at centeret ledes  

 af  

 en centerbestyrelse og institutterne af hver sin institutbestyrelse, dvs. i  

 alt  

 3 bestyrelser, der alle har medlemmer valgt af medarbejderne.
Ifølge lovens § 8, stk. 2, finder valg af  

 medarbejderrepræsentanter sted i henhold til bestemmelserne herom i lov om  

 aktieselskaber.
Det foreslås, at reglen om afskedsbeskyttelse og beskyttelse  

 mod anden forringelse af forholdene indsættes i tilknytning til denne regel.
Til § 3 Bestyrelsen for Det Kongelige Teater Teaterloven indeholder i § 3 en adgang for  

 medarbejderne på Det Kongelige Teater til at udpege to repræsentanter til  

 bestyrelsen.
Det foreslås, at disse medarbejderrepræsentanter tillægges samme  

 afskedsbeskyttelse og beskyttelse mod anden forringelse af forholdene som  

 tillidsrepræsentanter inden for vedkommende eller tilsvarende område.
Til § 4 Bestyrelsen for Det Danske Filminstitut Ifølge filmlovens § 3, stk. 4, har medarbejderne  

 ved Det Danske Filminstitut adgang til at vælge et medlem til bestyrelsen.
Af  

 lovens § 10 fremgår bl.a., at der i instituttets vedtægt fastsættes  

 nærmere regler om udpegning af en medarbejderrepræsentant til bestyrelsen.
I  

 den i medfør af lovens § 10 udstedte bekendtgørelse nr. 260 af 7. april  

 1997 om vedtægt for Det Danske Filminstitut, bilag 1, pkt. 15, er det  

 fastsat,  

 at medarbejderrepræsentanten i bestyrelsen er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende faglige område.
Afskedsbeskyttelsen og beskyttelsen mod anden forringelse  

 af forholdene af medarbejderrepræsentanten bør som på de øvrige af  

 lovforslaget  

 omfattede områder fastlægges ved lov.
Det foreslås derfor, at filmloven  

 ændres,  

 således at det kommer til at fremgå af loven, at det pågældende  

 bestyrelsesmedlem er beskyttet mod afskedigelse og anden forringelse af  

 forholdene på samme måde som tillidsrepræsentanter inden for vedkommende  

 eller  

 tilsvarende område.
Til § 5 Bestyrelsen for Danmarks Journalisthøjskole Ifølge § 2 i lov om Danmarks Journalisthøjskole ledes  

 højskolen af en bestyrelse, der sammensættes bl.a. af 1 repræsentant for  

 højskolens medarbejdere.
Det foreslås, at denne repræsentant beskyttes mod  

 afskedigelse og anden forringelse af forholdene på samme måde som  

 tillidsrepræsentanter inden for vedkommende eller tilsvarende område.
Til § 6 Bestyrelser for lærerseminarier Lærerseminarier ledes ifølge § 8 i lov om uddannelse  

 af lærere til folkeskolen af en rektor under ansvar over for en bestyrelse.  

 Efter lovens § 9, stk. 1, skal medarbejderne være repræsenteret i  

 bestyrelsen.
Det foreslås, at loven ændres, således at  

 medarbejderrepræsentanter i bestyrelsen beskyttes mod afskedigelse og anden  

 forringelse af forholdene på samme måde som tillidsrepræsentanter inden for  

 vedkommende eller tilsvarende område.
Beskyttelsen vil omfatte  

 medarbejderrepræsentanter på såvel statsseminarier som på selvejende  

 seminarier.
Der eksisterer dog i øjeblikket alene selvejende seminarier.
Til § 7 Bestyrelser for institutioner for erhvervsrettet uddannelse Institutioner for erhvervsrettet uddannelse ledes ifølge  

 § 5 i lov om institutioner for erhvervsrettet uddannelse af en  

 bestyrelse.  

 Institutionens lærere og teknisk-administrative personale repræsenteres i  

 bestyrelsen uden stemmeret med hver 1 repræsentant.
 Det foreslås, at loven ændres, således at  

 medarbejderrepræsentanter i bestyrelsen beskyttes mod afskedigelse og anden  

 forringelse af forholdene på samme måde som tillidsrepræsentanter inden for  

 vedkommende eller tilsvarende område.
Til § 8 Bestyrelser for universiteter Ifølge § 10 i lov om universiteter (universitetsloven)  

 er bestyrelsen øverste myndighed for universitetet.
Efter lovens § 12,  

 stk. 1, skal der i bestyrelsen være medlemmer, der repræsenterer  

 universitetets videnskabelige personale, herunder ansatte ph.d.-studerende,  

 og  

 det teknisk-administrative personale.
 Det foreslås, at loven ændres, således at  

 medarbejderrepræsentanter i bestyrelsen beskyttes mod afskedigelse og anden  

 forringelse af forholdene på samme måde som tillidsrepræsentanter inden for  

 vedkommende eller tilsvarende område.
Til § 9 Det foreslås, at loven træder i kraft dagen efter  

 bekendtgørelsen i Lovtidende og finder anvendelse i forbindelse med  

 afskedigelser, hvor afgørelse om afskedigelse træffes efter lovens  

 ikrafttræden, og i forbindelse med anden ændring af forholdene, der sker  

 efter  

 lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 401 af 26. juni 1998 om Domstolsstyrelsen,  

 som ændret ved § 29 i lov nr. 388 af 30. maj 2000, foretages følgende  

 ændring:
 § 4.  

  

 Bestyrelsen består af en højesteretsdommer, to landsdommere, to  

 byretsdommere, en repræsentant for det øvrige juridiske personale ved  

 domstolene, to repræsentanter for det administrative personale ved  

 domstolene, en advokat og to medlemmer med særlig ledelsesmæssig og  

 samfundsmæssig indsigt.
Stk. 2-6  

  

 . - - - 1.  

  

 I  

 § 4  

 indsættes efter stk. 7 som nyt  

 stykke:
»Stk. 8.  

  

 Repræsentanten for det øvrige juridiske personale og de to repræsentanter for  

 det administrative personale samt deres suppleanter er beskyttet mod  

 afskedigelse og anden forringelse af forholdene på samme måde som  

 tillidsrepræsentanter inden for vedkommende eller tilsvarende område.« Stk. 7.  

  

 Der  

 beskikkes en suppleant for hvert af bestyrelsens medlemmer.
Stk. 2-6  

 finder tilsvarende anvendelse.
 Stk. 8 og 9 bliver herefter stk. 9 og 10.
 Stk. 8.  

  

 Bestyrelsen vælger selv sin formand.
 Stk. 9.  

  

 Domstolsstyrelsens direktør deltager i bestyrelsens møder, medmindre  

 bestyrelsen undtagelsesvis træffer anden bestemmelse.
§ 2 I lov nr. 411 af 6. juni 2002 om etablering af Dansk  

 Center for Internationale Studier og Menneskerettigheder foretages følgende  

 ændring:
§ 8.  

  

 -  

 - - 1.  

  

 I  

 § 8, stk. 2,  

 indsættes som  

 2. pkt.:
 Stk. 2.  

  

 Valg af  

 medarbejderrepræsentanter finder sted i henhold til bestemmelserne herom i  

 lov om aktieselskaber.
Stk. 3-5.  

  

 - - - »Medarbejderrepræsentanter er beskyttet mod afskedigelse  

 og anden forringelse af forholdene på samme måde som tillidsrepræsentanter  

 inden for vedkommende eller tilsvarende område.« § 3 I teaterloven, jf. lovbekendtgørelse nr. 91 af 7.  

 februar 2000, som ændret ved lov nr. 444 af 31. maj 2000, § 29 i lov nr.  

 145 af 25. marts 2002 og § 17 i lov nr. 230 af 2. april 2003, foretages  

 følgende ændring:
§ 3.  

  

 -  

 - - 1.  

  

 I  

 § 3, stk. 3,  

 indsættes som  

 2. pkt.:
 Stk. 3.  

  

 Medarbejderne  

 på Det Kongelige Teater kan udpege to repræsentanter til bestyrelsen.
Stk. 4-8.  

  

 - - - »Medarbejderrepræsentanter er beskyttet mod afskedigelse  

 og anden forringelse af forholdene på samme måde som tillidsrepræsentanter  

 inden for vedkommende eller tilsvarende område.« § 4 I lov nr. 186 af 12. marts 1997 om film, som ændret  

 ved § 11, stk. 3, i lov nr. 423 af 10. juni 1997, foretages  

 følgende ændring:
§ 3.  

  

 -  

 - - 1.  

  

 I  

 § 3, stk. 4,  

 indsættes som  

 2. pkt.:
 Stk. 4.  

  

 Medarbejderne ved instituttet kan vælge et medlem til bestyrelsen.
Stk. 5-9.  

  

 - - - »Dette bestyrelsesmedlem er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende område.« § 5 I lov om Danmarks Journalisthøjskole, jf.  

 lovbekendtgørelse nr. 231 af 30. marts 2001, foretages følgende ændring:
 § 2.  

  

 Danmarks Journalisthøjskole ledes af en bestyrelse, som sammensættes således:
 1)  

 	  

    

 1 udefra kommende  

 formand udpeget af undervisningsministeren.
 2)  

 	  

    

 2 medlemmer udpeget  

 af Danske Dagblades Forening.
 3)  

 	  

    

 1 medlem udpeget af  

 fagpressens og magasinpressens udgiverforeninger i fællesskab.
 1.  

  

 I  

 § 2  

 indsættes som  

 stk. 5:
»Stk. 5.  

  

 Repræsentanten for højskolens medarbejdere er beskyttet mod afskedigelse og  

 anden forringelse af forholdene på samme måde som tillidsrepræsentanter inden  

 for vedkommende eller tilsvarende område.« 4)  

 	  

    

 1 medlem udpeget af  

 Danmarks Radio og TV 2 i fællesskab.
 5)  

 	  

    

 2 medlemmer udpeget  

 af Dansk Journalistforbund.
 6)  

 	  

    

 1 repræsentant for  

 højskolens medarbejdere.
 7)  

 	  

    

 1 repræsentant for  

 højskolens studerende.
 Stk. 2.  

  

 Rektor og  

 lederen af Center for Journalistisk Efteruddannelse deltager i bestyrelsens  

 møder uden stemmeret.
 Stk. 3.  

  

 Statsministeriet  

 kan udpege en tilforordnet, som deltager i bestyrelsens møder uden stemmeret.
 Stk. 4.  

  

 I  

 tilfælde af stemmelighed er formandens stemme udslaggivende.
§ 6 I lov om uddannelse af lærere til folkeskolen, jf.  

 lovbekendtgørelse nr. 981 af 1. november 2000, som ændret ved § 6 i lov  

 nr.  

 274 af 8. maj 2002, foretages følgende ændring:
 1.  

  

 I  

 § 9, stk. 1,  

 indsættes som  

 3. pkt.:
§ 9.  

  

 Bestyrelsen  

 sammensættes således, at flertallet af medlemmer kommer fra de uddannede  

 læreres arbejdsområder og fra lokalsamfundet.
Endvidere skal medarbejderne og  

 de studerende være repræsenteret hver med et eller to medlemmer.
Stk. 2-3.  

  

 - - - »Repræsentanter for medarbejderne er beskyttet mod  

 afskedigelse og anden forringelse af forholdene på samme måde som  

 tillidsrepræsentanter inden for vedkommende eller tilsvarende område.« § 7 I lov nr. 418 af 6. juni 2002 om institutioner for  

 erhvervsrettet uddannelse, som ændret ved § 1 i lov nr. 1080 af 17.  

 december 2002, § 8 i lov nr. 1083 af 17. december 2002 og § 5 i lov  

 nr. 418 af 10. juni 2003, foretages følgende ændring:
§ 5.  

  

 -  

 - - 1.  

  

 I  

 § 5, stk. 6,  

 indsættes som  

 3. pkt.:
Stk. 6.  

  

 Institutionens  

 lærere og teknisk-administrative personale repræsenteres i bestyrelsen uden  

 stemmeret med hver 1 repræsentant.
Deltagerne i uddannelse af over 6 måneders  

 varighed repræsenteres i bestyrelsen uden stemmeret med 2 repræsentanter.
Stk. 7-8.  

  

 - - - »Repræsentanter for lærere og det teknisk-administrative  

 personale er beskyttet mod afskedigelse og anden forringelse af forholdene på  

 samme måde som tillidsrepræsentanter inden for vedkommende eller tilsvarende  

 område.« § 8 I lov nr. 403 af 28. maj 2003 om universiteter  

 (universitetsloven) foretages følgende ændring:
 1.  

  

 I  

 § 12, stk. 4,  

 indsættes som  

 3. pkt.:
§ 12.  

  

 Bestyrelsen sammensættes af udefrakommende medlemmer og af medlemmer, der  

 repræsenterer universitetets videnskabelige personale, herunder ansatte  

 ph.d.-studerende, det teknisk-administrative personale og de studerende.  

 Bestyrelsen sammensættes således, at flertallet af medlemmerne er  

 udefrakommende.
Bestyrelsen vælger en formand blandt de medlemmer, der er  

 udefrakommende.
»Repræsentanter for universitetets videnskabelige  

 personale, herunder ansatte ph.d.-studerende, og det teknisk-administrative  

 personale er beskyttet mod afskedigelse og anden forringelse af forholdene på  

 samme måde som tillidsrepræsentanter inden for vedkommende eller tilsvarende  

 område.« Stk. 2-3.  

  

 - - - Stk. 4.  

  

 De øvrige  

 medlemmer skal vælges af og blandt henholdsvis det videnskabelige personale,  

 herunder ansatte ph.d.-studerende, det teknisk-administrative personale og de  

 studerende.
Mindst to af medlemmerne skal være repræsentanter for de  

 studerende.
Stk. 5.  

  

 - - - § 9 Loven træder i kraft dagen efter bekendtgørelsen i  

 Lovtidende og finder anvendelse i forbindelse med afskedigelser, hvor  

 afgørelse om afskedigelse træffes efter lovens ikrafttræden, og i forbindelse  

 med anden ændring af forholdene, der sker efter lovens ikrafttræden.
