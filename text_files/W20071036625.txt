Ikke ret til refusion, a-kassen påtog sig et medansvar for fejludbetalingen af dagpenge Ankenævnet har behandlet a-kassens klage på møde den 10.maj 2007.
Nævnet traf denne A F G Ø R E L S E A-kassen har ikke ret til refusion for det fejludbetalte beløb.
 Ankenævnet tiltræder således Arbejdsdirektoratets afgørelse af den 9. marts 2006.
B E G R U N D E L S E Ankenævnet har lagt til grund, at  nævnet på møde den 10. maj 2007 har vurderet, at xx har handlet uagtsomt og at hun skal tilbagebetale de med urette modtagne dagpenge i perioden 1. august 2002 til den 21. januar 2003. Der henvises til nævnet afgørelse af d.d. i j.nr., og  A-kassen i brev af 8. maj 2006 til Arbejdsmarkedets Ankenævn har meddelt, at a-kassen selv påtager sig ansvaret for fejludbetalingen vedrørende perioden 21. januar 2003 til 26. juni 2003.
 Hvis en a-kasse med urette har udbetalt ydelser efter lov om arbejdsløshedsforsikring m.v. har a-kassen ikke krav på refusion for fejludbetalingen, medmindre denne skyldes medlemmets svigagtige forhold, jf. lovens § 86, stk. 4 samt § 1, stk. 1, i bekendtgørelsen nr. 980 af 14. december 1993 om arbejdsløshedskassernes ret til refusion fra statskassen for fejludbetalte ydelser.
 I §§ 2-5 i bekendtgørelsen findes bestemmelser om undtagelser herfra.
 I henhold til bekendtgørelsen § 5, kan der i særlige situationer gives tilladelse til, at a-kassen får ret til refusion for fejludbetalte beløb, hvor dette ikke følger af §§ 2-4.
Ankenævnet finder ikke at der er tale om en ganske særlig situation, jf. § 5 i refusionsbekendtgørelsen, som kan begrunde en fravigelse af udgangspunktet om, at arbejdsløshedskasserne ikke har ret til refusion for fejludbetalte ydelser jf. § 86, stk. 4 i arbejdsløshedsforsikringsloven.
Ankenævnet finder, at forholdet er direkte omfattet af refusionsbekendtgørelsens § 1, stk. 1.
R E G L E R Ankenævnet henviser til  § 86, stk. 4 og 6 i lov om arbejdsløshedsforsikring mv., jf. lovbekendtgørelse nr. 603 af 25. juni 2001,  § 86, stk. 4 og 6 i lov om arbejdsløshedsforsikring, jf. lovbekendtgørelse nr. 799 af 24. september 2002, og  § 1, § 2, § 3 og § 5 i Direktoratet for Arbejdsløshedsforsikringens bekendtgørelse nr. 980 af 14. december 1993 om arbejdsløshedskassernes ret til refusion for udbetalte ydelser.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xxx De kan læse om afgørelsens retlige grundlag på de følgende sider.
 Kopi til:
xxx Regler Lov om arbejdsløshedsforsikring, jf. lovbekendtgørelse nr. 603 af 25. juni 2001 § 86 Stk. 4. Hvis dagpenge eller andre ydelser, jf. stk. 1 og 15, er udbetalt med urette, har kassen ikke krav på refusion fra statskassen og skal betale udbetalte refusionsbeløb tilbage, medmindre den fejlagtige udbetaling skyldes medlemmets svigagtige forhold.
 Stk. 6. Direktøren for Arbejdsdirektoratet kan efter forhandling med Landsarbejdsrådet fastsætte regler om administrationen af stk. 4 og 5 og kan herunder bestemme, at kassen skal have ret til refusion i ganske særlige situationer, selv om fejludbetalingen ikke skyldes medlemmets svigagtige forhold.
 ..
Lov om arbejdsløshedsforsikringslov, jf. lovbekendtgørelse nr. 799 af 24. september 2002 § 86 .
 Stk. 4. Hvis dagpenge eller andre ydelser, jf. stk. 1 og 15, er udbetalt med urette, har kassen ikke krav på refusion fra statskassen og skal betale udbetalte refusionsbeløb tilbage, medmindre den fejlagtige udbetaling skyldes medlemmets svigagtige forhold.
 Stk. 6. Direktøren for Arbejdsdirektoratet kan efter forhandling med Landsarbejdsrådet fastsætte regler om administrationen af stk. 4 og 5 og kan herunder bestemme, at kassen skal have ret til refusion i ganske særlige situationer, selv om fejludbetalingen ikke skyldes medlemmets svigagtige forhold.
Direktoratet for Arbejdsløshedsforsikringens bekendtgørelse nr. 980 af 14. december 1993 om arbejdsløshedskassernes ret til refusion fra statskassen for fejludbetalte ydelser § 1. Hvis en kasse med urette har udbetalt 1) ydelser efter lov om arbejdsløshedsforsikring m.v., 2) etableringsydelse eller uddannelsesgodtgørelse efter lov om en aktiv arbejdsmarkedspolitik, eller 3) ydelser efter lov om orlov, har kassen ikke ret til refusion fra statskassen og udbetalte refusionsbeløb skal tilbagebetales.
 Stk. 2. Kassen har dog ret til refusion i de i §§ 2-5 anførte tilfælde.
§ 2. Skyldes fejludbetalingen medlemmets svigagtige forhold, jf. § 87, stk. 1, i lov om arbejdsløshedsforsikring m.v., har kassen ret til refusion.
Retten bortfalder dog i det omfang, udbetalingen kan tilskrives fejl i kassen.
 § 3. Hvis fejludbetalingen skyldes en skønsmæssig afgørelse, har kassen ret til refusion, såfremt kassen har sikret sig et tilstrækkeligt grundlag for det udøvede skøn, og skønnet kan anses for forsvarligt.
 Stk. 2. Kassen har endvidere ret til refusion, hvis fejludbetalingen skyldes urigtige oplysninger fra arbejdsgivere, offentlige myndigheder eller en anden arbejdsløshedskasse, medmindre kassen vidste eller burde vide, at oplysningerne var urigtige.
 Stk. 3. Stk. 1 og stk. 2, finder dog ikke anvendelse i tilfælde, hvor medlemmet i forbindelse med fejludbetalingen har udvist uagtsomt forhold, således at der er grundlag for at pålægge medlemmet ansvar for tilbagebetaling efter § 86, stk. 1, i lov om arbejdsløshedsforsikring m.v., jf. dog § 5.
 § 5. Direktøren for Arbejdsløshedsforsikringen kan i ganske særlige situationer give tilladelse til, at kassen får ret til refusion for fejludbetalte beløb, hvor dette ikke følger af §§ 2-4.
