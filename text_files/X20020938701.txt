 Ligningsrådet bekræftede i svaret på andet  

 spørgsmål, at også udenlandske børsnoterede aktier  

 kan udlånes efter standardvilkårene og ISLA/OSLA-aftalerne uden  

 at aktierne anses for afståede.
 På det tredje spørgsmål svarede Ligningsrådet, at  

 avancen for låntageren i aktielånet er skattepligtig efter  

 statsskattelovens § 4.
Beskatning af låntagers avance ved  

 aktielån samt andre spørgsmål vedrørende  

 aktielån Afgørelsen er stærkt forkortet.
I forbindelse med det første spørgsmål blev  

 Ligningsrådet forelagt to internationale rammeaftaler til brug for  

 udlån af værdipapirer.
Disse aftaler er benævnt "Morgan  

 Stanley & Co.
International Limited - Overseas Securities Lender's  

 Agreement, Version: December 1995" (herefter OSLA) og "International  

 Securities Lenders Association - Global Master Securities Lending Agreement  

 Version May 2000" (herefter ISLA). Forespørgeren havde begrænset  

 forespørgslen til at vedrøre udlån af børsnoterede  

 aktier og låneaftaler med en tidsbegrænset låneperiode.
Ligningsrådet fandt efter en sammenligning af de to aftaler med de  

 danske standardvilkår, at der på trods af visse forskelle i begge  

 tilfælde ville være tale om "lån til eje" af aktier.  

 Ligningsrådets tidligere afgørelser mht. aktielån efter  

 standardvilkårene, vil være gældende også for aftaler  

 indgået på vilkår efter henholdsvis OSLA og ISLA aftalerne.  

 Dermed vil aktierne ikke anses for at være afståede af  

 långiver i forbindelse med aktielånet.
Det er dog  

 afgørende for ligestilling med de danske vilkår, at  

 løbetiden af udlån efter OSLA og ISLA begrænses.
Ligningsrådet bekræftede i andet  

 spørgsmål, at det i TfS1999.408 tillagdes afgørende  

 vægt, at de omfattede aktier var børsnoterede, sådan at  

 der var "sikret en vis mængde og handelsaktivitet med de  

 pågældende aktier." Det var dermed ikke i afgørelsen  

 bestemmende, om aktierne var noterede på dansk eller udenlandsk  

 børs.
Aktier noterede på en børs inden for EU eller  

 EØS området såvel som aktier noterede på en  

 børs, der er medlem eller associeret medlem af Federation  

 Internationales des Bourses de Valeur (FIBV), vil derfor kunne indgå i  

 aktielån på lige fod med aktier noteret på  

 Københavns Fondsbørs, jf. princippet i  

 aktieavancebeskatningslovens § 4, stk. 2.
 Besvarelsen af spørgsmål 3 vedrørende  

 opgørelse af gevinst eller tab hos låntager bekræftede  

 ikke forespørgerens opfattelse af forholdet.
 Forespørgeren var af den opfattelse, at avancen for personer og  

 selskaber, der ikke ernærer sig med handel med aktier skulle  

 opgøres som genkøbspris minus salgspris og omkostninger og  

 beskattes efter aktieavancebeskatningslovens § 2. Der henvistes til  

 Ligningsrådet afgørelser i SKM2001.76.LR og TfS1989.471 samt  

 Meddelelser fra Landsskatteretten 1966, nr. 13.
Såfremt låntager er lagerbeskattet, skal salgssummen ved  

 videresalg af aktierne medregnes i afståelsesåret og  

 anskaffelsessummen fratrækkes i genanskaffelsesåret.
Hvis  

 låntager er realisationsbeskattet vil beskatning - såfremt salg  

 og genkøb sker inden for samme indkomstår - skulle ske i dette  

 indkomstår.
Dette vil ofte være tilfældet ved disse  

 kortløbende forretninger.
Sker genkøbet i året efter  

 salget, kan det diskuteres, om beskatningen skal ske i  

 genkøbsåret eller i salgsåret.
Da det er salget, der er  

 det afgørende element i baissespekulationen, er forespørgeren  

 dog af den opfattelse, at året hvor salget finder sted, er det mest  

 korrekte.
I de fleste tilfælde vil avancen kunne opgøres i dette  

 år inden selvangivelsen indleveres, da forretningen strækker sig  

 over højst 6 måneder.
Forespørgeren var af den opfattelse, at avancen skal opgøres  

 som følger: Afståelsessummen opgøres som kurs gange antal  

 solgte aktier.
Anskaffelsessummen opgøres ligeledes som kurs gange  

 antal aktier - dog anvendes de almindelige bestemmelser i  

 aktieavancebeskatningsloven.
De almindelige bestemmelser har samlet set ingen  

 betydning for avancen, dog vil anskaffelsessummen periodiseres anderledes,  

 hvis låntager i forvejen har aktier i samme selskab og  

 anskaffelsessummen dermed skal udregnes efter gennemsnitsmetoden.
 Hvis eksempelvis låntager er et selskab, der i forvejen ejer aktier  

 i samme selskab, indgår genkøbsprisen i den gennemsnitlige  

 anskaffelsessum efter aktieavancebeskatningslovens § 6. Det vil endvidere  

 være de først erhvervede aktier i samme fondskode, der anses som  

 solgt, jf. § 5, stk. 2. Dette vil herved være afgørende for, om  

 avancen skal beskattes efter reglerne for aktiesalg ved ejerskab under eller  

 over 3 år, når låntager ikke er næringsbeskattet af  

 aktier.
Hos personlige låntagere, der i forvejen ejer aktier i samme  

 selskab, skal anskaffelsessummen for de ældste aktier i samme fondskode  

 forlods fragå i avancen ved salg af de lånte aktier, når de  

 ældste aktier har været ejet under 3 år (aktie-for-aktie  

 metoden). Har de ældste aktier været ejet i mindst 3 år,  

 beregnes denne anskaffelsessum gennemsnitligt for alle aktier ejet i mindst 3  

 år.
I begge tilfælde overføres den ikke fratrukne del af  

 genkøbsprisen som skattemæssig anskaffelsessum for et  

 tilsvarende antal aktier i restbeholdningen.
Opgørelsesmetoden hviler på et synspunkt om, at  

 aktielånet ikke anses som anskaffelse og tilbageleveringen ikke anses  

 som afståelse.
Aktielånet som sådant strækker sig fra  

 aktierne udlånes fra långiver til låntager og indtil  

 låntager tilbageleverer aktierne til långiver.
Imellem disse to  

 yderpunkter kan foreligge salg af aktierne og efterfølgende  

 genkøb.
Det afgørende tidspunkt for låntager er  

 salget/afståelsen af aktierne.
Det er på dette tidspunkt hans  

 kursrisiko opstår, det vil sige risikoen for gevinst eller tab.  

 Størrelsen af gevinsten og tabet kendes på  

 genkøbstidspunktet.
Men aktielånet bør anskues som  

 én samlet transaktion uanset de fire nævnte dispositioner  

 (lån, salg, genkøb, tilbagelevering).
Det var forespørgerens opfattelse, at der er hjemmel til at  

 beskatte låntagers avance ved aktielån efter  

 aktieavancebeskatningsloven.
Det vil sige, at næringsbeskattede  

 låntagere beskattes efter aktieavancebeskatningslovens § 3, hvorimod  

 ikke-næringsbeskattede låntagere beskattes med hjemmel i  

 aktieavancebeskatningslovens § 2.
Told- og Skattestyrelsen indstillede, at forespørgerens synspunkt  

 ikke bekræftedes og indstillede, at den gevinst eller det tab, der  

 opstår, når lånte aktier sælges og  

 tilbagekøbes, beskattes efter reglerne i statsskattelovens § 4. Dette  

 medfører, at skattepligtige, der har det som hel eller delvis led i  

 deres næringsvej at låne aktier med baisseforretninger  

 (spekulation i faldende kurser) for øje, beskattes af gevinst og har  

 fradrag for tab efter statsskatteloven § 4, stk. 1, litra a.
For  

 øvrige skattepligtige gælder, at de er skattepligtige af  

 gevinster efter statsskattelovens § 4, stk. 1, litra f (jf.
TfS  

 1998.625H).
Selvom en skatteyder måtte være lagerbeskattet mht. visse  

  aktier omfattede af aktieavancebeskatningsloven, skal en opgørelse af  

 gevinst og tab efter statsskatteloven først ske, når  

 forretningen er afsluttet.
Dvs. når det kan afgøres, om aftalen  

 er gennemført efter sit indhold eller misligholdt.
 Styrelsen var dermed enig med forespørgeren i, at størrelsen  

 af gevinst eller tab på en baisseforretning kan opgøres som  

 forskellen mellem det beløb som de lånte aktier afstås  

 til, og det beløb de genkøbes til.
Styrelsen var dog, som det fremgår, ikke enig med  

 forespørgeren i, at avancen skulle beskattes efter  

 aktieavancebeskatningsloven.
Valget af statsskatteloven frem for  

 aktieavancebeskatningsloven blev begrundet som følger:
Som udgangspunkt er formueændringer, der skyldes  

 værdistigninger eller fald på skatteyderens ejendele,  

 indkomstopgørelsen uvedkommende, jf. statsskattelovens § 5, stk. 1,  

 litra a.
Al lovgivning, der gør avance eller tab på aktiver i  

 skatteyderens besiddelse skattepligtig eller fradragsberettiget er derfor  

 undtagelser til denne hovedregel.
Dette principielle udgangspunkt er dog -  

 som skatteretten har udviklet sig - mere teoretisk end praktisk.
Avancebeskatningen er således beskatning af værdistigninger  

 på ejendele, der opstår i den tid skatteyderen har disse i sin  

 besiddelse.
Dette modsvares som udgangspunkt af fradrag for tab i forbindelse  

 med værdifald på de samme aktiver.
Når avancebeskatningen  

 har dette indhold, kan man derfor ikke tale om gevinst eller tab ved  

ikke at eje et aktiv.
Der er i så fald ikke tale om en  

 værdiændring af skatteyderens formue, men derimod om  

 værdiændring på andre personers ejendele.
Også aktieavancebeskatningsloven er baseret på beskatning af  

 værdistigninger og fald på aktier i besiddelsestiden.
Dette  

 fremgår af såvel ordvalg og systematik  i den pt. gældende  

 lov som af forarbejderne til både den første vedtagne  

 aktieavancebeskatningslov som også de forudgående bestemmelser i  

 lov om særlig indkomstskat af 11. juni 1960.
 I motiverne til Lov om særlig indkomstskat m.v. af 11. juni 1960  

 skrives, at "det synes naturligt at beskatte en aktionær af den  

 værdistigning, som hans aktier har været genstand for i hans  

 besiddelsestid, fremfor at beskatte alle selskabets reserver på  

 én gang hos de personer (eller selskaber), der ejer aktierne på  

 likvidationstidspunktet." (FTA 1959/60, sp.1083).
Den nuværende aktieavancebeskatningslovs opdeling af gevinster  

 på aktier som ejeren har haft i besiddelse i henholdsvis under 3  

 år og 3 år eller længere tydeliggør  

 avancebeskatningens mål.
Der er således heller ikke beskrevet  

 skattepligt af gevinst/tab på "manglende ejerskab" af aktier i  

 forskellige tidsrum.
I forarbejderne til aktieavancebeskatningslovens § 2, som kan føres  

 tilbage til den første aktieavancebeskatningslov, skrives: "ved  

 afgørelsen af ejertidens længde lægges der som hidtil  

 vægt på erhvervelses- og afståelsesdatoerne.
Efter de  

 gældende regler beskattes fortjenesten som almindelig indkomst, hvis  

 salget sker indenfor 2 år efter erhvervelsen." Lovforslag 140, FTA  

 1980/81, sp. 3332. Det lægges dermed til grund, at avancen skal  

 være tjent ved en erhvervelse tidsmæssigt efterfulgt af et salg.  

 Ligesådan fremgår det af forarbejderne til § 4, at der med  

 bestemmelsens værnsregler tilsigtes "at gennemføre en beskatning  

 af fortjenester ved salg af aktier, der har været i ejerens besiddelse  

 i mindst 3 år, i de tilfælde, hvor aktieoverdragelsen i  

 realiteten er udtryk for en afhændelse af virksomheden eller en  

 væsentlig del af denne." (FTA 1980/81, sp. 3334). Igen er det den tid  

 skatteyderen har besiddet aktivet, der er afgørende.
Det fremgår derfor, at aktieavancebeskatningsloven ikke  

 nødvendigvis anvendes, når blot der er tale om en gevinst eller  

 et tab, der følger af 2 modsatrettede aktiehandler.
Der skal  

 være tale om en avance eller et tab, der fremkommer ved at aktierne i  

 ejerens besiddelsestid mellem en erhvervelse og en afståelse har  

 været udsat for kursstigning eller kursfald.
Styrelsen er enig med forespørger i, at der ikke i forbindelse med  

 udarbejdelse af reglerne om beskatning af aktieavancer er tænkt  

 på en situation som den foreliggende.
Loven er udarbejdet med  

 traditionelle haussegevinster for øje.
Ikke desto mindre er det  

 styrelsens opfattelse, at lovens ordlyd og systematik er bygget op på  

 en sådan måde, at loven ikke hjemler, at gevinst fra salg til  

 genkøb kan beskattes direkte.
Derfor er der efter styrelsen opfattelse  

 ikke hjemmel til den af forespørgeren anførte metode.
 Styrelsen er af den opfattelse, at låntager ikke ejer aktierne i den  

 periode, hvor gevinsten eller tabet på baisseforretningen opstår,  

 og at aktieavancebeskatningsloven derfor ikke finder anvendelse.
Statsskatteloven har tidligere været i brug sideløbende med  

 aktieavancebeskatningsloven.
Før indførelsen af  

 regelsættet om finansielle instrumenter i kursgevinstloven anvendtes  

 statsskattelovens regler på købe- og salgsretter samt  

 terminsaftaler bl.a. vedrørende aktier, når aftalen afvikledes  

 ved differenceafregning - dvs. når en finansiel kontrakt ikke faktisk  

 medførte en overdragelse af ejendomsretten over det underliggende  

 aktiv.
Som eksempel kan nævnes en differenceafregnet terminskontrakt  

 på aktier.
Var kontrakten afviklet ved levering af aktierne var den  

 faldet ind under reglerne i aktieavancebeskatningsloven.
Når en  

 differenceafregnet kontrakt - på trods af at det underliggende aktiv er  

 en aktie - ikke kunne behandles efter aktieavancebeskatningsloven skyldtes  

 det netop, at der ikke var tale om gevinst eller tab på en aktie i den  

 skattepligtiges besiddelse.
Med det nye regelsæt i kursgevinstloven  

 anvendes statsskatteloven ikke længere til finansielle kontrakter.
 I lighed med denne tidligere praksis for beskatning af finansielle  

 instrumenter indstiller Styrelsen derfor, at den gevinst eller det tab, der  

 opstår, når lånte aktier sælges og  

 tilbagekøbes, beskattes efter reglerne i statsskatteloven.
Styrelsen og forespørgeren drøftede under sagsbehandlingen  

 de forskellige opfattelser af, efter hvilket regelsæt avancen skal  

 beskattes.
Forespørgeren anførte i denne forbindelse  

 følgende argumenter imod styrelsens indstilling:
Forespørgeren har henvist til afgørelsen offentliggjort som  

 SKM2001.76.LR og anført, at det fremgår af  denne  

 afgørelse, at det hidtil har været Ligningsrådets og Told-  

 og Skattestyrelsens opfattelse, at aktielåntagers avance skulle  

 beskattes efter aktieavancebeskatningsloven.
De principper, som Told- og  

 Skattestyrelsen nu henviser til, går så langt tilbage som  

 motiverne til lov om særlig indkomstskat fra 1960, og må  

 således antages at være indgået i overvejelserne ved de  

 ovenfor nævnte afgørelser og udtalelser.
Aktielåntageren sælger og køber aktier ved reelle  

 overdragelser, og pengestrømmene følger disse køb og  

 salg.
Låntager sælger således sine aktier til tredjemand,  

 som ikke har kendskab til, at der er tale om lånte aktier.
Ved  

 genkøbet erhverver låntager aktierne ved køb i markedet.  

 Når det antages, at der ikke er tale om en avance eller et tab, som er  

 fremkommet ved, at aktierne i ejerens besiddelsestid mellem en erhvervelse og  

 en afståelse har været udsat for kursstigning eller kursfald, ses  

 der bort fra den omstændighed, at genkøbet sker til opfyldelse  

 af låntagers tilbageleveringsforpligtelse.
Herved isoleres den periode,  

 hvor låntager ganske rigtigt ikke har ejet nogen aktiepost, fra den  

 samlede transaktion, og dette er efter forespørgerens opfattelse  

 uberettiget.
Ved valget imellem aktieavancebeskatningsloven og statsskatteloven er det  

 efter forespørgerens opfattelse åbenbart, at der er tale om  

 køb og salg af aktier, der i alle andre relationer behandles efter  

 aktieavancebeskatningsloven.
Fortjeneste og tab på aktier er ved  

 aktieavancebeskatningsloven taget ud af statsskattelovens system.
Det er  

 unødvendigt og også uhensigtsmæssigt at fortolke  

 aktieavancebeskatningsloven indskrænkende og så snævert, at  

 aktiehandler, der måske ikke direkte falder ind under  

 aktieavancebeskatningslovens ord eller forudsætninger, så skal  

 behandles efter regler i statsskatteloven, der slet ikke er egnet til at  

 finde anvendelse.
At statsskattelovens § 4 har været nævnt som  

 beskatningshjemmel for valuta- og obligationsterminsforretninger med  

 differenceafregning før den særlige lovgivning herom i  

 kursgevinstloven fra 1991, gør det efter forespørgers  

 opfattelse ikke berettiget at tage bestemmelsen frem og anvende den på  

 aktielån.
Terminsforretninger forudsætter ikke konkrete handler  

 med værdipapirer, og beregningen af differencebeløbet ved  

 kontraktens afslutning sker på basis af kursudviklingen i underliggende  

 aktiver.
 At en gevinst eller et tab tidsmæssigt fremkommer i "den omvendte  

 rækkefølge" ved et salg efterfulgt af et køb ændrer  

 ikke, at der er tale om gevinst og tab, som fremkommer ved afståelse  

 af aktier.
Forespørgeren anførte afsluttende, at såfremt  

 Ligningsrådet skulle nå til det resultat, at der ikke er hjemmel  

 til at anvende aktieavancebeskatningsloven, og at statsskatteloven derfor  

 finder anvendelse, bør forholdet omfattes af statsskattelovens § 5,  

 litra a.
Det vil sige, at den skattepligtige ikke-næringsdrivende skal  

 beskattes af indtægter, der hidrører fra salg af den  

 skattepligtiges ejendele, når salget er foretaget i  

 spekulationsøjemed, ligesom tab kan fradrages.
Styrelsen fastholdt sin indstilling og anførte til det sidst  

 anførte, at § 5 ligesom aktieavancebeskatningsloven forudsætter  

 en avance i den periode, hvor det pågældende aktiv er ejet af den  

 skattepligtige.
Pga. aktieavancebeskatningslovens udtømmende karakter  

 - for så vidt angår aktier - ville behandlingen af låntager  

 skulle behandles efter aktieavancebeskatningsloven og ikke statsskatteloven §  

 5, hvis aktierne faktisk var låntagers ejendom under optjening af  

 forretningens gevinst.
Som det er fremgået, mener Styrelsen dog ikke,  

 at aktierne er ejet i denne periode og beskatningen kan derfor hverken ske  

 efter statsskattelovens § 5 eller aktieavancebeskatningsloven.
 Ligningsrådet vedtog på baggrund af de anførte  

 argumenter Styrelsens indstilling til besvarelse af spørgsmål 3.  

 Låntagers avance ved aktielån skal derfor beskattes efter  

 statsskattelovens § 4. Ligningsrådets tidligere afgørelse  

 offentliggjort ved SKM2001.76.LR er dermed på dette punkt ikke  

 længere udtryk for Ligningsrådets holdning.
Mht. muligheden for fradrag for udbytte og vederlag i  

spørgsmål 4, bekræftede Ligningsrådet  

  forespørgerens påstand om, at såfremt en låntager  

 ernærer sig ved handel med aktier, vil et vederlag og en  

 udbyttekompensation til långiver være en udgift knyttet så  

 tæt til driften af denne virksomhed, at der må være en  

 formodning for, at udgiften er en fradragsberettiget driftsomkostning.
Det  

 understregedes dog, at der ikke er en direkte sammenhæng mellem  

 næringsreglen i aktieavancebeskatningslovens § 3 og muligheden for  

 fradrag for vederlag og udbytterefusioner som driftsomkostninger.
Formodningen for, at der kan foretages fradrag for vederlag og  

 kompensation for udbytte, gør sig gældende, hvad enten aktierne  

 er solgt eller ikke.
I SKM2001.76.LR fastlagdes, at vederlag og kompensation  

 for udbytte kvalificeres ens for långiver uafhængigt af, om  

 aktierne er solgt videre af låntager eller ej.
Tilsvarende  

 betragtninger gør sig gældende på låntagersiden.  

 Aktiernes eventuelle videresalg er derfor irrelevant for låntagers  

 mulighed for at kunne fradrage de overførte beløb i den  

 skattepligtige indkomst.
Forespørgerens påstand vedrørende  

spørgsmål 5 bekræftedes ikke.
Forespørgeren  

 havde anført, at vederlag og kompenseret udbytte kan tillægges  

 anskaffelsessummen som en transaktionsomkostning og dermed fragå i en  

 eventuel skattepligtig avance eller fratrækkes i et eventuelt  

 skattepligtigt udbytte afhængigt af, om aktierne er solgt videre og om  

 der udbetales udbytte i udlånsperioden.
Dette afvistes af  

 Ligningsrådet.
Ligningsrådet anførte, at det var afgørende for  

 muligheden for at tillægge omkostninger til anskaffelsessummen på  

 en aktiepost, om der er tale om en omkostning, der relaterer sig til  

 gennemførelsen af handelen.
Vederlag og kompensation for udbytte  

 må anses som en integreret del af låneaftalen og ikke en  

 omkostning i forbindelse med erhvervelse af aktierne.
Der kan eksempelvis  

 indtræde misligholdelsesbeføjelser for låneaftalen som  

 sådan, såfremt beløbene ikke betales.
Omkostningerne er  

 derfor ikke en omkostning i forbindelse med salg og genkøb af  

 aktieposten eller en del af denne på et senere tidspunkt.
Dette kommer  

 bl.a. til udtryk ved at disse udgifter afholdes uafhængigt af om hele  

 den lånte aktiepost sælges og genanskaffes, om ingen af de  

 lånte aktier videresælges eller som en tredje mulighed, at kun en  

 del af posten afstås og genanskaffes.
Denne type omkostninger dermed er  

 uafhængige af om aktierne sælges og genkøbes.
Vederlag og udbyttekompensation er derfor omkostninger, der er  

 avanceopgørelsen uvedkommende.
Såfremt udbyttekompensation og  

 vederlag ikke er en driftsomkostning, er der dermed ikke mulighed for fradrag  

 af disse.
