Ved kgl. resolution af 20. marts 1975 har Danmark tiltrådt den i Bruxelles  

 den 18. december 1971 udfærdigede internationale konvention om oprettelse af  

 en international fond for erstatning af skader ved olieforurening.
Danmarks  

 tiltrædelsesinstrument blev den 2. april 1975 deponeret hos IMCO's  

 generalsekretær.
 (Konventionens ordlyd er offentliggjort i Lovtidende A som bilag til  

 bekendtgørelse nr. 450 af 29. august 1978 om den internationale fond for  

 erstatning af skader ved olieforurening).
 Konventionen trådte i medfør af artikel 40, stk. 1, i kraft den 16.  

 oktober 1978 mellem følgende lande:
 Algeriet, Bahama-øerne, Danmark, Frankrig, Ghana, Japan, Jugoslavien,  

 Liberia, Norge, Det forenede Kongerige Storbritannien og Nordirland, Sverige,  

 Syrien, Tunesien og Forbundsrepublikken Tyskland.
 Det forenede Kongerige Storbritannien og Nordirlands regering har meddelt,  

 at dens ratifikation også omfatter Guernsey, Jersey og Man samt en række  

 områder, for hvis internationale forbindelser Storbritannien er ansvarlig.
Udenrigsministeriet, den 27. oktober  

 1978 HENNING CHRISTOPHERSEN.
 Bilag.
 International konvention om oprettelse af en international fond for  

 erstatning af skader ved olieforurening.
(Tillæg til den internationale konvention om det privatretlige ansvar for  

 skader ved olieforurening) De stater, som er deltagere i denne konvention, og som ligeledes er  

 deltager i den internationale konvention om det privatretlige ansvar for  

 skader ved olieforurening, som vedtoges i Bryssel den 29. november 1969, er i erkendelse af  de farer for forurening, som den  

 verdensomspændende transport til søs af olie i bulk medfører, i forvisning om  nødvendigheden af at sikre, at passende  

 erstatning kan ydes til personer, der lider skade ved forurening hidrørende  

 fra olie, der udflyder eller udtømmes fra skibe, under hensyn til  at den internationale konvention af 29. november  

 1969 om det privatretlige ansvar for skader ved olieforurening udgør et  

 betydeligt fremskridt mod opnåelsen af dette mål ved at skabe et system for  

 erstatning for skader ved olieforurening i de kontraherende stater og for  

 udgifter ved forholdsregler til at forhindre eller formindske sådan skade,  

 uanset hvor sådanne forholdsregler er taget, i betragtning af  at dette system imidlertid ikke i alle tilfælde  

 sikrer fuld erstatning til den, der lider skade ved olieforurening, hvorimod  

 den påfører skibsrederne en yderligere økonomisk byrde, udfra den formening  at de økonomiske følger af skade ved  

 forurening hidrørende fra udflydning eller udtømning af olie, der  

 transporteres til søs i bulk, ikke udelukkende bør bæres af  

 skibsfartserhvervet, men at de delvis bør bæres af olieladningsinteresserne, i den overbevisning  at det er nødvendigt at indføre et  

 erstatningssystem som tillæg til den internationale konvention om det  

 privatretlige ansvar for skader ved olieforurening med det formål at sikre,  

 at fuld erstatning vil være til rådighed for skadelidte i tilfælde af  

 olieforurening, og at skibsrederne samtidigt aflastes med hensyn til de øgede  

 økonomiske byrder, som er pålagt dem ved den nævnte konvention, under iagttagelse af  den resolution om oprettelse af en  

 international erstatningsfond for olieforureningsskader, der vedtoges den 29.  

 november 1969 af den internationale juridiske konference vedrørende skader  

 ved forurening af havet, blevet enige om følgende:
Almindelige bestemmelser Artikel 1 I denne konvention betyder:
 1. Ansvarskonventionen': den internationale konvention  

 om det privatretlige ansvar for skader ved olieforurening, som vedtoges i  

 Bryssel den 29. november 1969.
 2. Skib', »person«, »ejer«,  

 »olie«, »forureningsskade«, »forebyggende  

 forholdsregler«, »hændelse« og »organisationen« det  

 samme som i artikel 1 i ansvarskonventionen, idet dog »olie« skal  

 være begrænset til bestandige mineralolier, der indeholder kulhydrat.
 3. Afgiftspligtig olie' råolie og brændselsolie  

 således som defineret under a) og b) neden for:
 4. Franc«: den enhed, som omhandles i  

 ansvarskonventionens artikel V. stk. 9.
 5. Skibets drægtighed': det samme som angivet i  

 ansvarskonventionens artikel V. stk. 10.
 6. Ton' når det anvendes i forbindelse med olie, en  

 metrisk ton.
 7. Garant': enhver person, som yder forsikring eller  

 stiller inden økonomisk sikkerhed til dækning af ejerens ansvar i henhold til  

 ansvarskonventionens artikel VII. stk. 1.
 8. Terminal' ethvert anlæg for oplagring af olie i  

 bulk, som kan modtage olie, der er transporteret ad søvejen, herunder enhver  

 ikke- landbaseret installation, der er forbundet med et sådant anlæg.
 9. Hvor en hændelse består af en række af  

 begivenheder, skal den anses for at være indtruffet på tidspunktet for den  

 første af disse begivenheder.
Artikel 2 1. Hermed oprettes en international fond for  

 erstatning for forureningskade, kaldet »Den internationale fond for  

 erstatning for skade ved olieforurening« og i det følgende betegnet som  

 »fonden«.
Den skal have følgende formål:
 2. Fonden skal i hver af de kontraherende stater  

 anerkendes som en juridisk person, der i henhold til statens love kan  

 erhverve rettigheder og påtage sig forpligtelser samt optræde som part i  

 retssager for statens domstole.
 Enhver kontraherende stat skal anerkende fondens direktør (i det følgende  

 kaldet »direktøren« som fondens lovlige repræsentant.
Artikel 3 Denne konvention finder anvendelse 1. for så vidt angår erstatning i henhold til artikel  

 4 udelukkende på forureningsskade, som er indtruffet på en kontraherende  

 stats territorium, herunder søterritoriet, og på forebyggende forholdsregler,  

 som er taget for at forhindre eller formindske sådan skade, 2. for så vidt angår godtgørelse til skibsredere og  

 deres garanter i henhold til artikel 5 udelukkende på forureningsskade, som  

 er indtruffet på territoriet, herunder søterritoriet, i en stat, som har  

 tiltrådt ansvarskonventionen, og som hidrører fra et skib, der er registreret  

 i en kontraherende stat, eller som fører en sådan stats flag, samt på  

 forebyggende forholdsregler, som er taget for at forhindre eller formindske  

 sådan skade.
Erstatning og godtgørelse Artikel 4 1. Til opfyldelse af det i artikel 2, stk. 1, a)  

 angivne formål skal fonden betale erstatning til enhver person, der har lidt  

 forureningsskade, såfremt denne ikke har kunnet opnå fuld erstatning for  

 skaden i henhold til ansvarskonventionen Fonden er uden ansvar i henhold til det foregående stykke, såfremt 3. Såfremt fonden beviser, at forureningsskaden helt  

 eller delvis hidrører fra en handling eller undladelse, hvorved skade har  

 været tilsigtet og som kan henføres til den person, som har lidt skaden,  

 eller fra en af denne person udvist uagtsomhed, kan fonden fritages helt  

 eller delvis fra sin erstatningsforpligtelse over for denne person.
Sådan  

 fritagelse skal dog ikke gives med hensyn til sådanne forebyggende  

 forholdsregler som erstattes ifølge 1. stk.
Fonden er under alle  

 omstændigheder fritaget for ansvar i samme omfang som skibsrederen måtte være  

 fritaget ifølge ansvarskonventionens artikel III, stk. 3.
 4. a) Med mindre andet følger af bestemmelserne  

 nedenfor. under b), er det samlede erstatningsbeløb, som skal betales af  

 fonden ifølge denne artikel, for hver enkelt hændelse begrænset således, at  

 summen af dette beløb og det erstatningsbeløb, som faktisk er betalt i  

 henhold til ansvarskonventionen for forureningsskade forvoldt på den  

 kontraherende stats område, heri indbefattet ethvert beløb, som fonden skal  

 godtgøre ejeren ifølge denne konventions artikel 5, stk. 1, ikke kan  

 overstige 450 millioner francs.
 5. Såfremt summen af de anerkendte krav mod fonden  

 overstiger det samlede erstatningsbeløb, som skal betales ifølge stk. 4, skal  

 det til rådighed værende beløb fordeles på en sådan måde, at forholdet mellem  

 hvert anerkendt krav og det erstatningsbeløb, som fordringshaveren faktisk  

 modtager i henhold til ansvarskonventionen og denne konvention, skal være det  

 samme for alle fordringshavere.
6. Fondens forsamling (i det følgende benævnt  

 »forsamlingen«) kan under hensyn til de erfaringer, som indvindes  

 ved indtrufne hændelser i særdeleshed hvad angår størrelsen af de skader, der  

 forårsages herved, og til ændringer i pengeværdierne beslutte, at det i stk.  

 4, a) og b) omhandlede beløb på 450 millioner francs ændres.
Dette beløb skal  

 dog ikke i noget tilfælde kunne overstige 900 millioner francs eller være  

 mindre end 450 millioner francs.
Det ændrede beløb skal være gældende for  

 hændelser, som indtræffer efter den dag, da beslutning om ændringen er  

 truffet.
 7. På begæring af en kontraherende stat skal fonden  

 yde bistand i det omfang, det er nødvendigt for at hjælpe denne stat til  

 hurtigt at råde over sådant personale, materiel og tjenesteydelser, som  

 staten har brug for for at kunne træffe forholdsregler til at forhindre eller  

 begrænse forureningsskade som følge af en hændelse, for hvilken fonden kan  

 blive erstatningspligtig efter denne konvention.
 8. På betingelser som foreskrives i fondens interne  

 reglement kan fonden tilvejebringe kreditmuligheder med henblik på, at der  

 kan træffes forebyggende forholdsregler mod forureningsskade fra en bestemt  

 hændelse, for hvilken fonden kan blive erstatningspligtig efter denne  

 konvention.
Artikel 5 1. For at opfylde sin opgave i henhold til artikel 2,  

 stk. 1, b) skal fonden godtgøre rederen og dennes garant den del af det  

 samlede ansvarsbeløb efter ansvarskonventionen, som dog at fonden ikke skal være ansvarlig efter bestemmelserne i dette  

 stykke, såfremt skaden er forårsaget af rederens forsætlige fejl.
2. På betingelser, som foreskrives i fondens interne  

 reglement, kan forsamlingen beslutte, at fonden for de i artikel 3, stk. 2,  

 omhandlede skibe skal påtage sig forpligtelser som garant med hensyn til den  

 del af ansvaret, der omhandles i denne artikels 1. stk.
Fonden skal  

 imidlertid kun påtage sig sådanne forpligtelser, såfremt det begæres af  

 rederen og kun, såfremt denne opretholder fyldestgørende forsikring eller  

 anden økonomisk sikkerhed, som dækker hans ansvar ifølge ansvarskonventionen  

 indtil et beløb svarende til 1.500 francs pr. ton af skibets drægtighed eller  

 et beløb på 125 millioner francs, hvis dette er lavere.
Når fonden har  

 påtaget sig sådanne forpligtelser, skal rederen i enhver kontraherende stat  

 anses at have opfyldt bestemmelserne i ansvarskonventionens artikel VII med  

 hensyn til den del af hans ansvar, der er nævnt foran.
 3. Fonden kan helt eller delvis fritages for sine  

 forpligtelser over for rederen og dennes garant ifølge stk. 1, såfremt fonden  

 beviser, at på grund af rederens egen fejl eller forsømmelse:
 Bestemmelserne i dette stykke finder anvendelse, uden hensyn til om den  

 kontraherende stat, hvori skibet var registreret eller hvis flag det førte,  

 er tilsluttet den pågældende konvention.
4. Når en ny konvention, der er bestemt til helt eller  

 delvis at erstatte nogen af de i stk. 3 opregnede konventioner, træder i  

 kraft, kan forsamlingen mindst seks måneder forud fastsætte en dato, på  

 hvilken den nye konvention skal erstatte den tidligere konvention eller en  

 del af denne ved anvendelsen af bestemmelserne i stk. 3. Dog kan før denne  

 dato enhver stat, der har tiltrådt nærværende konvention, over for fondens  

 direktør erklære, at den ikke godkender sådan ændring.
I dette tilfælde er  

 forsamlingens beslutning uden virkning for skibe, der på hændelsens tidspunkt  

 var registreret i denne stat eller førte dens flag.
En sådan erklæring kan  

 senere når som helst tilbagekaldes og vil i alle tilfælde ophøre at have  

 virkning, når den pågældende stat tilslutter sig den nye konvention.
 5. Et skib, der opfylder forskrifterne i en ændring  

 til en af de i stk. 3 nævnte konventioner eller forskrifter i en ny  

 konvention, skal, når ændringen eller den nye konvention tilsigte helt eller  

 delvis at erstatte en af de nævnte konventioner, ved anvendelsen af  

 bestemmelserne i stk. 3 anses for at opfylde forskrifterne i den nævnte  

 konvention.
 6. Såfremt fonden i egenskab af garant i medfør af  

 stk. 2 har udbetalt erstatning for forureningsskade i overensstemmelse med  

 ansvarskonventionen, har den regres mod rederen i tilfælde af og i det  

 omfang, fonden i medfør af stk. 3 ville være blevet fritaget for at yde  

 godtgørelse til rederen ifølge stk. 1.
 7. Udgifter og tab, som rederen frivilligt har  

 pådraget sig for at forhindre eller begrænse forureningsskade, anses i det  

 omfang, de har været rimelige, som omfattet af rederens ansvar ved  

 anvendelsen af bestemmelserne i denne artikel.
Artikel 6 1. Krav på erstatning ifølge artikel 4 eller  

 godtgørelse ifølge artikel 5 forældes, såfremt sag ikke er anlagt eller  

 underretning i overensstemmelse med bestemmelserne i artikel 7, stk. 6, er  

 givet inden tre år fra den dag, skaden indtraf.
Dog kan sag i intet tilfælde  

 anlægges, efter at seks år er forløbet efter datoen for den hændelse, som  

 forvoldte skaden.
 2. Uanset bestemmelserne i stk. 1 forældes rederens  

 eller hans garants krav på godtgørelse fra fonden i henhold til artikel 5,  

 stk. 1, ikke før udløbet af en frist på seks måneder fra den dag, på hvilken  

 rederen eller hans garant fik kundskab om, at der var anlagt sag mod ham i  

 henhold til ansvarskonventionen.
Artikel 7 1. Medmindre andet følger af bestemmelserne i denne  

 artikel, kan sag mod fonden om erstatning ifølge artikel 4 eller godtgørelse  

 ifølge artikel 5 i denne konvention alene rejses ved en domstol, og som  

 ifølge ansvarskonventionens artikel IX er kompetent til at behandle sagsanlæg  

 mod den reder, som er eller som i mangel af denne konventions artikel III  

 stk. 2, ville have været ansvarlig for den af den pågældende hændelse  

 forvoldte forureningsskade.
 2. Enhver kontraherende stat skal sørge for, at dens  

 domstole har den fornødne kompetence til at behandle sådanne sager mod  

 fonden, som omhandlet i stk. 1.
3. Når krav om erstatning for forureningsskade er  

 rejst mod en skibsreder eller hans garant ved en ifølge ansvarskonventionens  

 artikel IX kompetent domstol, er alene denne domstol kompetent til at  

 behandle noget krav mod fonden om erstatning eller godtgørelse i henhold til  

 artikel 4 eller 5 i denne konvention i anledning af samme skade.
Er  

 imidlertid et erstatningskrav for forureningsskade i henhold til  

 ansvarskonventionen blevet indbragt for en domstol i en stat, der har  

 tiltrådt ansvarskonventionen, men ikke denne konvention, kan krav mod fonden  

 i henhold til artikel 4 eller artikel 3, stk. 1, i denne konvention efter  

 sagsøgerens valg rejses enten ved en domstol i den stat, hvori fonden har sit  

 hovedsæde, eller ved en hvilken som helst af de kontraherende staters  

 domstole, som er kompetent ifølge ansvarskonventionens artikel IX.
 4. Enhver kontraherende stat skal sørge for, at fonden  

 har ret til at indtræde som part i en retssag, som i henhold til  

 ansvarskonventionens artikel IX føres mod skibsrederen eller hans garant ved  

 en kompetent domstol i vedkommende stat.
 5. Bortset fra hvad der herom er bestemt i stk. 6, er  

 fonden ikke bundet af nogen dom eller afgørelse i retssager, hvori den ikke  

 har været part eller af noget forlig, hvori den ikke har deltaget.
6. Er der i henhold til ansvarskonventionen rejst sag  

 om erstatning for forureningsskade mod en reder eller hans garant ved en  

 kompetent domstol i en kontraherende stat, er hver af sagens parter  

 berettiget til i overensstemmelse med denne stats nationale lovgivning at  

 underrette fonden om retssagen, uden at dette berører, hvad der i stk. 4 er  

 bestemt.
Når sådan underretning er sket i de former, som kræves af  

 lovgivningen på stedet og til sådan tid og på sådan måde, at fonden har haft  

 reel mulighed for at indtræde som part i sagen, skal den af retten i en sådan  

 sag afsagt dom, når den er endelig og eksigibel i den stat, hvori dommen er  

 afsagt, være bindende for fonden i den forstand, at de ved dommen antagne  

 forudsætninger ikke kan bestrides af fonden, selv om denne faktisk ikke har  

 indtrådt i retssagen.
Artikel 8 Med forbehold af beslutninger angående fordelingen som omhandlet i artikel  

 4, stk. 5, skal enhver dom, der afsiges mod fonden af en domstol med  

 kompetence i henhold til artikel 7, stk. 1 og 3, når den er blevet eksigibel  

 i den stat, hvori den er afsagt, og i denne stat ikke længere kan anfægtes  

 ved de ordinære retsmidler, anerkendes og være eksigibel i enhver  

 kontraherende stat på samme betingelser som foreskrevet i  

 ansvarskonventionens artikel X.
Artikel 9 1. Under iagttagelse af bestemmelserne i artikel 5  

 indtræder fonden med hensyn til ethvert erstatningsbeløb for  

 forureningsskade, som fonden har betalt i henhold til denne konventions  

 artikel 4, stk. 1, i de rettigheder som den person, der således har modtaget  

 erstatning, måtte have mod rederen eller dennes garant ifølge  

 ansvarskonventionen.
2. Bestemmelserne i denne konvention indskrænker ikke  

 den ret til regres eller indtræden i rettigheder, som fonden måtte have mod  

 andre end de i det foregående stykke omhandlede personer.
Under alle  

 omstændigheder skal fondens ret til indtræden i rettigheder over for sådanne  

 personer ikke være mindre gunstig end den ret, som tilkommer en assurandør  

 for den person, som har modtaget erstatning eller godtgørelse.
 3. Uden at dette skal medføre indskrænkning i anden  

 eksisterende ret til indtræden eller regres mod fonden, indtræder en  

 kontraherende stat, som har betalt erstatning for forureningsskade i henhold  

 til bestemmelser i egen national lovgivning, i de rettigheder som den person,  

 der således har modtaget erstatning, ville have haft i henhold til denne  

 konvention.
Afgifter Artikel 10 1. Afgifter til fonden skal for så vidt angår hver  

 kontraherende stat betales af enhver person, som i det kalenderår, der  

 omhandles i artikel 11, stk. 1, med hensyn til begyndelsesafgifter og i  

 artikel 12, stk. 2a) eller b) med hensyn til de årlie afgifter, i mængder,  

 der tilsammen overstiger 150.000 tons. har modtaget:
og 2. a) Ved anvendelse af bestemmelserne i stk. 1 skal  

 en person, såfremt mængden af afgiftspligtig olie, han i et kalenderår har  

 modtaget på en kontraherende stats område, sammenlagt med den mængde  

 afgiftspligtig olie, der i dette år er modtaget i samme kontraherende stat af  

 en eller flere personer, med hvilke han har interessefællesskab, overstiger  

 150.000 tons, betale afgift af den mængde, han faktisk har modtaget, uanset  

 om denne mængde ikke har oversteget 150.000 tons.
Artikel 11 1. For så vidt angår hver kontraherende stat skal der  

 betales en begyndelsesafgift, som for hver af de i artikel 10 omhandlede  

 personer beregnes på grundlag af et bestemt beløb pr. ton afgiftspligtig  

 olie, der er modtaget af ham i løbet af det kalenderår, der ligger nærmest  

 forud for det, i hvilket denne konvention er trådt i kraft for denne stat.
 2. Det i stk. 1 omhandlede beløb fastsættes af  

 forsamlingen senest 2 måneder efter, at denne konvention er trådt i kraft.  

 Forsamlingen skal herved, så vidt det er mulig, fastsætte beløbet på en sådan  

 måde, at de samlede begyndelsesafgifter ville udgøre 75 millioner franc,  

 såfremt afgift skulle betales for 90 procent af den mængde afgiftspligtig  

 olie, der transporteres til søs i verden.
 3. For så vidt angår hver kontraherende stat, skal  

 begyndelsesafgifterne betales inden tre måneder efter den dag, da  

 konventionen trådte i kraft for vedkommende stat.
Artikel 12 1. Med henblik på for hver af de i artikel 10  

 omhandlede personer at fastsætte den årsafgift, der skal betales, såfremt  

 sådanne skal opkræves samt under hensyntagen til nødvendigheden af at  

 opretholde tilstrækkelige likvide midler, skal forsamlingen for hvert  

 kalenderår gøre et overslag i form af et budget over:
 2. For hver af de i artikel 10 omhandlede personer  

 fastsættes størrelsen af den årlige afgift af forsamlingen, og beregnes for  

 så vidt angår hver kontraherende stat:
 3. De i stk. 2 omhandlede beløb fremkommer ved at  

 dividere det samlede afgiftsbeløb, som kræves, med den samlede mængde af  

 afgiftspligtig olie, der er modtaget i alle de kontraherende stater i det  

 pågældende år.
4. Forsamlingen beslutter, hvilken del af den årlige  

 afgift, der straks skal betales kontant, og fastsætter betalingsdatoen.
Den  

 resterende del af hver årlig afgift skal betales ved påkrav fra direktøren.
 5. I sådanne tilfælde og i overensstemmelse med  

 sådanne betingelser, som fastsættes i fondens interne reglement, kan  

 direktøren forlange, at en afgiftspligtig person stiller økonomisk sikkerhed  

 for beløb, som han er pligtig at betale.
 6. Ethvert krav om betaling i henhold til stk. 4 skal  

 for hver enkelt af de afgiftspligtige udgøre samme andel af afgiften.
Artikel 13 1. Afgiftsbeløb, som skyldes i henhold til artikel 12  

 og som er i restance, skal forrentes med en rentesats, der fastsættes af  

 forsamlingen for hvert kalenderår, idet forskellige rentesatser kan  

 fastsættes for forskellige forhold.
2. Enhver kontraherende stat sørger for, at pligten  

 til at betale afgift til fonden i henhold til denne konvention med hensyn til  

 olie, som modtages på statens område, bliver opfyldt og i sin lovgivning  

 indfører passende regler, herunder om sådanne tvangsmidler, som den finder  

 nødvendige for en effektiv opfyldelse af sådanne forpligtelser.
Sådanne  

 forholdsregler skal dog kun rettes mod personer, der er pligtige at betale  

 afgift til fonden.
3. Når en person, som i henhold til artiklerne 10 og  

 11 skal betale afgift til fonden, ikke opfylder sine forpligtelser med hensyn  

 til sådan afgift eller nogen del deraf, og betalingen er mere end 3 måneder  

 forsinket, skal direktøren på fondens vegne tage ethvert fornødent skridt mod  

 en sådan person for at inddrive det forfaldne beløb.
Hvis imidlertid den  

 afgiftspligtige, som ikke har betalt, er åbenbart insolvent, eller  

 omstændighederne iøvrigt taler derfor, kan forsamlingen efter forslag af  

 direktøren beslutte, at forholdsregler ikke skal tages eller fortsættes mod  

 den afgiftspligtige.
Artikel 14 1. Enhver kontraherende stat kan, når den deponerer  

 sit ratifikations- eller tiltrædelsesinstrument eller når som helst derefter,  

 erklære, at den påtager sig de forpligtelser, som i henhold til denne  

 konvention påhviler enhver person, der ifølge artikel 10, stk. 1, er  

 afgiftspligtig til fonden af olie, der er modtaget inden for denne stats  

 område.
Sådan erklæring skal afgives skriftligt og skal angive, hvilke  

 forpligtelser staten påtager sig.
 2. Såfremt en erklæring som omhandlet i stk. 1  

 afgives, før denne konvention i henhold til artikel 40 træder i kraft,  

 deponeres erklæringen hos organisationens generalsekretær, der, når  

 konventionen er trådt i kraft, videregiver erklæringen til direktøren.
 3. En erklæring som omhandlet i stk. 1, der afgives,  

 efter at denne konvention er trådt i kraft, deponeres hos direktøren.
4. En erklæring, der afgives i henhold til denne  

 artikel, kan tilbagekaldes af den pågældende stat ved skriftlig meddelelse  

 til direktøren.
Sådan meddelelse får virkning tre måneder efter, at den er  

 modtaget af direktøren.
 5. Enhver stat, der er bundet ved en i henhold til  

 denne artikel afgivet erklæring, skal under enhver sag, som rejses imod den  

 ved en kompetent domstol med hensyn til nogen af de i deklarationen angivne  

 forpligtelser, frafalde enhver immunitet, som den ellers ville kunne påberåbe  

 sig.
Artikel 15 1. Enhver kontraherende stat skal sørge for, at enhver  

 person, der modtager afgiftspligtig olie inden for dens område i sådanne  

 mængder, at han er afgiftspligtig til fonden, bliver optaget på en liste, der  

 oprettes og holdes a jour af fondens direktør i overensstemmelse med de  

 efterfølgende bestemmelser i denne artikel.
 2. Til det i stk. 1 angivne formål meddeler hver  

 kontraherende stat på det tidspunkt og på den måde, der foreskrives i fondens  

 interne reglement, til direktøren navn og adresse på enhver person, som i  

 denne stat er afgiftspligtig til fonden i henhold til artikel 10 såvel som  

 oplysninger om de mængder af afgiftspligtig olie, der i det forudgående  

 kalenderår er modtaget af hver sådan person.
 3. Ved afgørelsen af, hvilke personer der på et givet  

 tidspunkt er afgiftspligtige til fonden i henhold til artikel 10, stk. 1, og,  

 i påkommende tilfælde, ved fastsættelsen af de mængder olie, der skal  

 medtages i beregningen for hver sådan person ved beregningen af afgiftens  

 størrelse, skal de på listen optagne oplysninger anses som rigtige, indtil  

 andet bevises.
Organisation og administration Artikel 16 Fonden skal have en forsamling, et sekretariat forestået af en direktør og  

 i henhold til bestemmelserne i artikel 21 en eksekutivkomite.
Forsamlingen Artikel 17 Forsamlingen består af alle de kontraherende stater.
Artikel 18 Bortset fra, hvad der følger af bestemmelserne i artikel 26, skal  

 forsamlingens opgaver være:
1. at ved hvert ordinært møde vælge en formand og to  

 viceformænd, som skal fungere indtil det næste ordinære møde, 2. at fastsætte sin egen forretningsorden bortset fra  

 sådanne regler, der er fastlagt i konventionen, 3. at vedtage det interne reglement, som kræves, for  

 at fonden på behørig måde kan udføre sine funktioner, 4. at udnævne direktøren og udfærdige forskrifter om  

 ansættelse af andet nødvendigt personale samt fastsætte ansættelsesvilkår for  

 direktøren og andet personale, 5. at vedtage det årlige budget og fastsætte de årlige  

 afgifter, 6. at udpege revisorer og godkende fondens regnskaber, 7. at godkende opgørelser af krav mod fonden, at  

 træffe beslutninger om fordelingen mellem fordringshavere i henhold til  

 artikel 4, stk. 5, af det erstatningsbeløb, som er til rådighed, og at  

 fastsætte de vilkår under hvilke forskudsvise udbetalinger skal finde sted  

 med henblik på at sikre, at de der har lidt forureningsskade modtager  

 erstatning så hurtigt som muligt, 8. at vælge de af forsamlingens medlemmer, der ifølge  

 artiklerne 21, 22 og 23 skal være repræsenteret i eksekutivkomiteen, 9. at oprette de midlertidige eller permanente  

 underorganer, som den anser for nødvendige 10. at bestemme hvilke ikke-kontraherende stater og  

 hvilke mellemstatlige og internationale ikke-statslige organisationer, der  

 skal have adgang til, uden stemmeret, at deltage i forsamlingens,  

 eksekutivkomiteens og underorganernes møder.
11. at give instruktioner angående fondens  

 administration til direktøren, eksekutivkomiteen og underorganerne, 12. at overveje og godkende eksekutivkomiteens  

 rapporter og virksomhed, 13. at overvåge den rette gennemførelse af  

 konventionens bestemmelser og forsamlingens egne beslutninger, 14. at varetage de andre opgaver, som påhviler den  

 ifølge konventionen eller som iøvrigt er nødvendige for, at fonden kan  

 fungere på rette måde.
Artikel 19 1. Forsamlingen afholder ordinære samlinger een gang i  

 hvert kalenderår efter indkaldelse af direktøren.
Har imidlertid forsamlingen  

 overladt de i artikel 18, stk. 5, omhandlede funktioner til  

 eksekutivkomiteen, afholder forsamlingen kun ordinære samlinger hvert andet  

 år.
2. På begæring af eksekutivkomiteen eller af mindst en  

 trediedel af forsamlingens medlemmer indkalder direktøren forsamlingen til  

 ekstraordinære samlinger.
Sådanne samlinger kan også indkaldes på direktørens  

 eget initiativ efter samråd med forsamlingens formand.
Direktøren skal give  

 medlemmerne mindst 30 dages varsel om sådanne møder.
Artikel 20 Forsamlingen er beslutningsdygtig, når et flertal af dens medlemmer er til  

 stede.
Eksekutivkomiteen Artikel 21 Eksekutivkomiten skal oprettes på forsamlingens første ordinære samling  

 efter den dag, da antallet af kontraherende stater har nået femten.
Artikel 22 1. Eksekutivkomiteen består af en tredjedel af  

 forsamlingens medlemmer, dog ikke af mindre end syv eller mere end femten  

 medlemmer.
Hvis antallet af forsamlingens medlemmer ikke er deleligt med tre,  

 beregnes den nævnte trediedel af det nærmest højere tal, der er deleligt med  

 tre.
 2. Ved valg af medlemmer til eksekutivkomiteen skal  

 forsamlingen:
 3. Medlemmer af forsamlingen, som var valgbare, men  

 som ikke bliver valgt ifølge bestemmelserne under b), er ikke valgbare til  

 nogen anden plads i eksekutivkomiteen.
Artikel 23 1. Medlemmerne af eksekutivkomiteen fungerer indtil  

 afslutningen af forsamlingens næste ordinære samling.
 2. Undtagen i den udstrækning, som det måtte være  

 nødvendigt for overholdelsen af bestemmelserne i artikel 22, kan ingen stat,  

 som er medlem af forsamlingen, være medlem af eksekutivkomiteen i mere end to  

 på hinanden følgende valgperioder.
Artikel 24 Eksekutivkomiteen afholder møde mindst een gang i hvert kalenderår og  

 sammenkaldes med tredive dages varsel af direktøren, enten på dennes eget  

 initiativ eller på forlangende af dens formand eller af mindst en trediedel  

 af dens medlemmer.
Den afholder sine møder, hvor det måtte findes  

 hensigtsmæssigt.
Artikel 25 Eksekutivkomiteen er beslutningsdygtig, når mindst to trediedele af dens  

 medlemmer er til stede.
Artikel 26 1. Eksekutivkomiteen har følgende opgaver:
 2. Eksekutivkomiteen skal hvert år udarbejde og  

 offentliggøre en rapport om fondens virksomhed i det forudgående kalenderår.
Artikel 27 De medlemmer af forsamlingen, der ikke er medlemmer af eksekutivkomiteen,  

 har ret til at deltage i komiteens møder som observatører.
Sekretariatet Artikel 28 1. Sekretariatet består af direktøren og det for  

 fondens administration nødvendige personale.
 2. Direktøren er fondens lovlige repræsentant.
Artikel 29 1. Direktøren er fondens øverste administrative  

 embedsmand og skal under iagttagelse af de ham af forsamlingen og  

 eksekutivkomiteen givne instruktioner udføre de opgaver, der er tillagt ham i  

 denne konvention, i fondens interne reglement eller af forsamlingen eller  

 eksekutivkomiteen.
 2. Direktøren skal særlig:
Artikel 30 Ved udforelsen af deres pligter skal direktøren, det af ham ansatte  

 personale og de antagne sagkyndige ikke søge eller modtage instruktioner fra  

 nogen regering eller fra nogen myndighed uden for fonden.
De skal afholde sig  

 fra enhver handling, der kan anfægte deres stilling som internationale  

 tjenestemænd.
Hver kontraherende stat påtager sig for sit vedkommende at  

 respektere den udelukkende internationale karakter af det ansvar som påhviler  

 direktøren, hans personale og sagkyndige og ikke at søge at påvirke dem i  

 opfyldelsen af deres pligter.
Økonomi Artikel 31 1. Hver af de kontraherende stater afholder vederlag,  

 rejseudgifter og andre udgifter for dens egen delegation til forsamlingen  

 samt til dens repræsentanter i eksekutivkomiteen og i underorganerne.
 2. Alle andre udgifter, som fondens virksomhed  

 medfører afholdes af fonden.
Afstemning Artikel 32 Følgende bestemmelser gælder for afstemning i forsamlingen og  

 eksekutivkomiteen.
Artikel 33 1. Følgende beslutninger i forsamlingen kræver tre  

 fjerdedeles flertal:
 2. følgende beslutninger i forsamlingen kræver to  

 trediedeles flertal:
Artikel 34 1. Fonden, dens beholdninger, indkomster, herunder  

 afgifter, og anden ejendom skal i alle de kontraherende stater være fritaget  

 for enhver direkte beskatning.
 2. Foretager fonden større indkøb af løsøre eller fast  

 ejendom, får den større arbejder udført, som er nødvendige for udøvelsen af  

 sin officielle virksomhed, og der i omkostningerne herved indgår indirekte  

 skatter eller omsætningsskatter, skal medlemsstaternes regeringer tage mulige  

 og egnede forholdsregler med henblik på eftergivelse eller tilbagebetaling af  

 sådanne afgifter og skatter.
 3. Fritagelsen skal ikke tilstås for afgifter, skatter  

 eller gebyrer, der alene udgør betaling for offentlige tjenester.
4. Fonden skal være fritaget for told, skatter og  

 lignende afgifter på varer, som indføres eller udføres til tjenestebrug af  

 fonden eller på dennes vegne.
Varer, som således er indført, må ikke  

 overdrages hverken mod betaling eller gratis i indførselslandet undtagen på  

 betingelser, som er godkendt af dette lands regering.
 5. Personer, der betaler afgift til fonden samt  

 skadelidte og skibsredere, der modtager erstatning fra fonden, er undergivet  

 skattelovgivningen i den stat, hvori de er skattepligtige, og nyder ingen  

 særlig fritagelse eller anden fordel i denne henseende.
 6. Oplysninger angående afgiftspligtige personer, der  

 er meddelt i henhold til denne konvention, må ikke videregives uden for  

 fonden undtagen i den udstrækning, det måtte være absolut nødvendigt for at  

 sætte fonden i stand til at gennemføre sin virksomhed, herunder som sagsøger  

 eller sagsøgt i retssager.
 7. De kontraherende stater vil uafhængigt af  

 eksisterende eller fremtidige bestemmelser om valutakontrol og overførsel af  

 kapital tillade uindskrænket overførsel og betaling af afgiftsbeløb til  

 fonden og af erstatning, som fonden betaler.
Overgangsbestemmelser Artikel 35 1. Fonden er ikke i nogen henseende ansvarlig ifølge  

 artiklerne 4 eller 5 for så vidt angår hændelser, der indtræffer inden for en  

 frist af et hundrede og tyve dage efter denne konventions ikrafttræden.
 2. Erstatningskrav i henhold til artikel 4 og krav på  

 godtgørelse i henhold til artikel 5, der vedrører hændelser, som indtræffer  

 senere end et hundrede og tyve dage, men ikke senere end to hundrede og fyrre  

 dage efter denne konventions ikrafttræden, kan ikke rejses mod fonden, før to  

 hundrede og fyrre dage er forløbet efter denne konventions ikrafttræden.
Artikel 36 Organisationens generalsekretær indkalder til forsamlingens første  

 samling.
Denne samling skal finde sted snarest mulig efter denne konventions  

 ikrafttræden og i hvert fald ikke senere end tredive dage efter  

 ikrafttrædelsen.
Slutningsbestemmelser Artikel 37 1. Denne konvention er åben for undertegnelse af de  

 stater, der har undertegnet eller som tilslutter sig ansvarskonventionen og  

 af enhver stat, som var repræsenteret ved konferencen om oprettelse af en  

 international erstatningsfond for skader ved olieforurening, 1971.  

 Konventionen er åben for undertegnelse indtil den 31. december 1972.
 2. Under iagttagelse af bestemmelserne i stk. 4 skal  

 denne konvention ratificeres, antages eller godkendes af de stater, som har  

 undertegnet den.
 3. Under iagttagelse af bestemmelserne i stk. 4 er  

 denne konvention åben for tiltrædelse af stater, som ikke har undertegnet  

 den.
 4. Denne konvention kan kun ratificeres, antages,  

 godkendes eller tiltrædes af de stater, der har ratificeret, antaget,  

 godkendt eller tiltrådt ansvarskonventionen.
Artikel 38 1. Ratifikation, antagelse, godkendelse eller  

 tiltrædelse sker ved deponering hos organisationens generalsekretær af et  

 formelt instrument herom.
 2. Ethvert ratifikations-, antagelses-, godkendelses-  

 eller tiltrædelsesinstrument, som deponeres efter, at en ændring til denne  

 konvention er trådt i kraft i forhold til samtlige kontraherende stater,  

 eller efter at samtlige af ændringen nødvendiggjorte forholdsregler for de  

 berørte stater er afsluttet, vil blive anset for at gælde den således ændrede  

 konvention.
Artikel 39 Inden denne konvention træder i kraft. skal en stat, når den deponerer et  

 sådant instrument, som omhandles i artikel 38, stk. 1, og derefter årlig på  

 det tidspunkt, som fastsættes af organisationens generalsekretær, underrette  

 om navn og adresse på enhver person, som i denne stat ville være  

 afgiftspligtig til fonden i henhold til artikel 10, såvel som oplysninger om  

 de mængder af afgiftspligtig olie, som på denne stats område er modtaget af  

 enhver person i løbet af det forudgående kalenderår.
Artikel 40 1. Denne konvention træder kraft på den  

 halvfemsindstyvende dag efter den dag, på hvilken følgende betingelser er  

 opfyldt:
 2. Denne konvention træder dog ikke i kraft forinden  

 ansvarskonventionen er trådt i kraft.
 3. For hver stat, som senere ratificerer, antager,  

 godkender eller tiltræder konventionen, træder den i kraft på den  

 halvfemsindstyvende dag efter denne stats deponering af det pågældende  

 instrument.
Artikel 41 1. Denne konvention kan opsiges af enhver af de  

 kontraherende stater på et hvilket som helst tidspunkt efter den dato, på  

 hvilken konventionen træder i kraft for denne stat.
 2. Opsigelse sker ved deponering af et  

 opsigelsesinstrument hos organisationens generalsekretær.
3. En opsigelse træder i kraft et år - eller et sådant  

 længere tidsrum, som måtte være angivet i opsigelsesinstrumentet - efter at  

 den er deponeret hos organisationens generalsekretær 4. Opsigelse af ansvarskonventionen skal anses som  

 opsigelse af denne konvention.
En sådan opsigelse træder i kraft samme dag,  

 som opsigelsen af ansvarskonventionen træder i kraft i henhold til  

 sidstnævnte konventions artikel XVI, stk. 3.
 5. Uanset en kontraherende stats opsigelse i henhold  

 til denne artikel skal bestemmelserne i denne konvention angående  

 afgiftspligt ifølge artikel 10, for så vidt angår en sådan hændelse som  

 omhandlet i artikel 12, stk. 2, b), og som indtræffer inden opsigelsen er  

 trådt i kraft, fortsat finde anvendelse.
Artikel 42 1. Inden halvfemsindstyve dage efter deponeringen af  

 et opsigelsesinstrument kan enhver kontraherende stat, som mener, at  

 opsigelsen vil medføre en betydelig forhøjelse af afgifterne for de andre  

 kontraherende stater, anmode direktøren om at indkalde forsamlingen til en  

 ekstraordinær samling.
Direktøren skal indkalde forsamlingen til at mødes  

 inden tresindstyve dage, efter at en sådan anmodning er modtaget.
 2. Direktøren kan på eget initiativ indkalde  

 forsamlingen til en ekstraordinær samling, som afholdes inden tresindstyve  

 dage efter deponering af et opsigelsesdokument, såfremt han mener, at sådan  

 opsigelse vil medføre en betydelig forhøjelse af afgifterne for de øvrige  

 kontraherende stater.
 3. Dersom forsamlingen på en ekstraordinær samling,  

 indkaldt i henhold til stk. 1 eller 2, beslutter, at opsigelsen vil medføre  

 en betydelig forhøjelse af afgifterne for de øvrige kontraherende stater, kan  

 enhver sådan stat inden et hundrede og tyve dage før den dag, da opsigelsen  

 træder i kraft, opsige denne konvention med virkning fra samme dag.
Artikel 43 1. Denne konvention ophører at gælde fra den dag,  

 antallet af kontraherende stater er mindre end tre.
 2. De kontraherende stater, der er bundet af denne  

 konvention dagen før den dag, den ophører at gælde, skal træffe fornødne  

 forholdsregler for at sikre, at fonden kan udøve de i artikel 44 omhandlede  

 funktioner, og forbliver alene med dette formål bundet af denne konvention.
Artikel 44 1. Såfremt denne konvention ophører at gælde, skal  

 fonden dog 2. Forsamlingen skal tage alle nødvendige skridt for  

 at afslutte fondens likvidation, herunder en retfærdig fordeling af de  

 resterende beholdninger mellem de personer, der har betalt afgifter til  

 fonden.
 3. Med henblik på opfyldelsen af sine opgaver ifølge  

 denne artikel beholder fonden sin egenskab af juridisk person.
Artikel 45 1. Organisationen kan indkalde en konference med det  

 formål at revidere eller ændre denne konvention.
 2. Organisationen skal indkalde de kontraherende  

 stater til en konference om revision eller ændring af denne konvention, når  

 begæring herom fremkommer fra mindst en trediedel af de kontraherende stater.
Artikel 46 1. Denne konvention skal deponeres hos organisationens  

 generalsekretær.
2. Organisationens generalsekretær skal Artikel 47 Så snart denne konvention træder i kraft, skal en bekræftet afskrift af  

 konventionen af organisationens generalsekretær overgives til De Forenede  

 Nationers sekretariat til registrering og offentliggørelse i overensstemmelse  

 med artikel 102 i De Forenede Nationers pagt.
Artikel 48 Denne konvention er udfærdiget i et enkelt eksemplar på engelsk og fransk,  

 hvilke to tekster er lige autentiske.
Officielle oversættelser til russisk og  

 spansk udarbejdes af organisationens sekretariat og deponeres sammen med den  

 underskrevne original.
 Til bekræftelse heraf  har undertegnede, behørigt befuldmægtigede  

 hertil, underskrevet denne konvention.
 Udfærdiget  i Bryssel den attende december 1971.
