Ophørspension  passiv virksomhed   

 bortforpagtet landbrug Spørgsmål Kan Skatterådet godkende, at der foretages indbetaling  

 til ophørspension efter pensionsbeskatningslovens §  

 15 A  

 ? Svar Ja.
Beskrivelse af de faktiske forhold A solgte pr. 1. september 2005 sin  

 landbrugsejendom beliggende X-vej.
Ejendommen er på  

 37 ha. og havde tilhørt A siden 1974.
 Driftsbygninger og jordtilliggendet har i alle  

 årene været udlejet til As far, hos hvem A også i alle årene har været ansat.  

 Stuehuset har ligeledes i alle årene været udlejet.
 As far afgik ved døden den 26. februar 2006.
 Ved salget er der opgjort en ejendomsavance på  

 ca. 2,3 mio. kr. samt fortjeneste ved salg af betalingsrettigheder på 300.000  

 kr.
Spørgers opfattelse ifølge anmodning Det er repræsentantens opfattelse, at  

 spørgsmålet kan besvares bekræftende, da betingelserne i §  

 15 A  

 er opfyldt.
SKATs indstilling og begrundelse Pensionsbeskatningsloven §  

 15 A  

 bestemmer, at personer, der opnår en skattepligtig  

 fortjeneste i forbindelse med afståelse af deres erhvervsmæssige virksomhed  

 eller en andel af denne, kan indskyde fortjenesten på en pensionsordning og  

 derved få fradrag for det indskudte beløb.
Bestemmelsen omfatter personer over 55 år, der  

 har drevet selvstændig virksomhed i mindst 10 år.
Det er dog en betingelse,  

 at  

 der ikke har været tale om passiv virksomhed.
 Efter pensionsbeskatningsloven §  

 15 A, stk. 3, 3. pkt. anses bortforpagtning af fast ejendom  

 som nævnt i vurderingslovens § 33, stk. 1 og 7, dvs. landbrug, gartneri mv.  

 ikke som passiv virksomhed.
 SKAT bemærker, at As virksomhed har været  

 bortforpagtning af et landbrug, og at virksomheden dermed ikke har været  

 passiv.
 SKAT indstillede derfor, at spørgsmålet blev  

 besvaret med "Ja".
 Der er ikke herved taget stilling til størrelsen  

 af fortjenesten ved virksomhedsophøret.
Skatterådets afgørelse og begrundelse Skatterådet tiltrådte indstillingen.
 Svaret er bindende for  

 skattemyndighederne i følgende periode:
 5 år fra afgørelsens dato.
