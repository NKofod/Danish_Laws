(Til alle amtsråd, kommunalbestyrelser,  

 skolekommissioner, fælleslærerråd, skolenævn og lærerråd  

 uden for København) Efter § 24, stk. 1, i lov om folkeskolen (lov nr. 313 af 26. juni 1975)  

 skal der for hver kommune udarbejdes en skoleplan, der skal  indeholde  

  bestemmelser om følgende:
1. Skolernes navne og distrikter.
Det kan herunder  

 bestemmes, at der kan foretages mindre distriktsomlægninger i forbindelse med  

 den årlige indskrivning.
 2. Hver enkelt skoles omfang med hensyn til  

 undervisning i grundskolen og 10. klasse samt børnehaveklasser,  

 specialundervisning og undervisning i fritiden.
 3. Henvisning til undervisning i andre skoler ifølge  

 overenskomst.
 4. Undervisning på institutioner i området.
 5. Normeringen af stillinger som tjenestemænd i  

 folkeskolen, timelærere og faste vikarer samt disse stillingers  

 klassificering, for så vidt den ikke følger af almindelige regler.
 Med hensyn til den formelle fremgangsmåde  ved udarbejdelse og  

 vedtagelse af skoleplaner henvises til bestemmelserne i skolestyrelseslovens  

 § 2, stk. 1, § 22, stk. 1, og § 61, stk. 1, nr. 1.
 I medfør af skolestyrelseslovens § 2, stk. 4, jfr. lovbekendtgørelse nr.  

 462 af 3. september 1974, fastsættes herved følgende regler om affattelsen af  

 skoleplaner:
 1. Skolerne og deres distrikter.
For hver skole under kommunens skolevæsen - herunder også specialskoler og  

 skoler, der er henlagt under en anden skoles ledelse - angives skolens navn,  

 registernummer ifølge det af undervisningsministeriet udgivne skoleregister  

 og distriktsområde.
Er en skole henlagt under en anden skoles ledelse, må det  

 angives, hvilke skoler det drejer sig om.
 Hvis en skole har flere forskellige distriktsområder, må det angives,  

 hvilke klassetrin de forskellige distriktsområder skal gælde for.
 Afgrænsningen af skoledistrikterne kan ske ved angivelse af sogne,  

 ejerlav, matrikelnummer eller lignende eller ved henvisning til et kort, der  

 optages som et tillæg til skoleplanen, og på hvilket distrikterne er  

 indtegnet.
 Eventuelle distriktsområder hidrørende fra endnu bestående  

 skoleforbundsoverenskomster eller fra betalingsoverenskomster skal også  

 anføres.
 En eventuel bestemmelse i skoleplanen om, at der kan foretages mindre  

 distriktsomlægninger i forbindelse med den årlige indskrivning, skal angive,  

 hvilken myndighed der kan træffe beslutning om at foretage sådanne  

 distriktsomlægninger.
 En eventuel bestemmelse om, at et skoledistrikt er fælles for flere  

 skoler, kan kun optages i skoleplanen efter forud indhentet godkendelse fra  

 undervisningsministeriet, jfr. folkeskolelovens § 22, stk. 1, 2. pkt.
 Såfremt det besluttes, at undervisningen i de i folkeskolelovens § 22,  

 stk. 2 og 3, nævnte fag og fagområder kan være fælles for elever fra flere  

 skoler eller tilrettelægges i samarbejde med den kommunale ungdomsskole, må  

 det i skoleplanen angives, hvilke skoler der er omfattet af sådanne  

 samarbejdsmuligheder, herunder samarbejde med ungdomsskolen.
 2. De enkelte skolers omfang.
For hver enkelt skole angives, hvilke klassetrin, herunder  

 børnehaveklasser, skolen omfatter.
Er flere klassetrin samlet i een klasse,  

 anføres dette ligeledes.
Derimod skal antallet af klasser (parallelklasser)  

 ikke angives.
Hvis der af skolerne tilbydes eleverne undervisning i deres fritid i musik  

 eller andre fag, jfr. folkeskolelovens § 3, stk. 3, optages der en  

 bestemmelse herom, som angiver undervisningens art og omfang, herunder  

 eventuelt hvilke klassetrin (alderstrin) tilbuddet omfatter.
Derimod skal  

 antallet af hold, timetal m.v. ikke angives.
 Med hensyn til eventuelle bestemmelser i skoleplanen om undervisning af  

 fremmedsprogede elever, jfr. folkeskolelovens § 4, stk. 6, vil der senere  

 blive udsendt nærmere regler.
 Med hensyn til specialundervisning og skolebiblioteksvirksomhed henvises  

 til afsnit 3 og afsnit 7.
 3. Specialundervisning.
 Det skal angives, hvilke specialskoler, hvilke specialklasser  

 (hjælpeklasser, læseklasser, observationsklasser etc.) og hvilke klinikker  

 (observationsklinikker, læseklinikker eller skoleklinikker) der er oprettet,  

 og ved hvilke skoler de findes.
 Bestemmelser om specialundervisningen i øvrigt (holdundervisning,  

 enkeltmandsundervisning, specialundervisning i klassen etc.) er ikke  

 nødvendige i skoleplanen.
 Såfremt kommunen uden særlig overenskomst sender elever til et  

 specialundervisningscenter for svært handicappede eller til en  

 observationsskole, som drives af amtskommunen, anføres dette i skoleplanen.
 Med hensyn til henvisninger af elever i medfør af overenskomst  

 herom  til specialundervisning ved private eller statslige eller andre  

 kommuners skoler henvises der til afsnit 4.
 4. Overenskomster om undervisning.
 Overenskomster om undervisning - herunder specialundervisning - med en  

 anden kommune eller med en privat eller statslig skole angives med oplysning  

 om, til hvilke skoler eleverne henvises og på hvilke klassetrin, jfr.  

 folkeskolelovens § 20.
 5. Undervisning på institutioner i området.
 Det angives, på hvilke af de i kommunen beliggende sygehuse,  

 behandlingshjem og lignende institutioner kommunen har etableret  

 undervisning, jfr. folkeskolelovens § 21, stk. 2.
 6. Ordningen af den skolepsykologiske virksomhed.
 Det bør angives i skoleplanen, om den skolepsykologiske virksomhed er  

 etableret af amtsrådet, eller om kommunen enten har eget skolepsykologisk  

 kontor eller deltager i et mellemkommunalt samarbejde om skolepsykologisk  

 virksomhed.
 I sidstnævnte tilfælde bør tillige angives:
a. overenskomstens art (skoleforbundsoverenskomst, betalingsoverenskomst  

 eller fællesskabsoverenskomst), b. hvilke kommuner samarbejdet omfatter, og c. i hvilken kommune (eller skoleforbund) stillingen som ledende  

 skolepsykolog er normeret.
I skoleplanen for en kommune, der har eget skolepsykologisk kontor, eller  

 i hvilken stillingen som ledende skolepsykolog for et kommunalt fællesskab er  

 normeret, bør navnene anføres på de inden for kontorets område beliggende  

 private og statslige samt amtskommunale skoler, til hvis elever kontoret yder  

 skolepsykologisk bistand.
En tilsvarende bestemmelse bør optages i  

 skoleplanen for skoleforbund om skolepsykologisk virksomhed.
 7. Skolebiblioteker.
 Der skal i skoleplanen optages bestemmelser om de enkelte  

 skolebibliotekers ordning og virkeområde, herunder om samarbejdet med det  

 stedlige folkebibliotek, jfr. § 5 i bekendtgørelse af 21. maj 1965 om  

 skolebiblioteker i folkeskolen, der indtil videre fortsat er gældende.
For hver enkelt skole angives, om skolebiblioteket er et fællesbibliotek,  

 jfr. bekendtgørelsens § 15, stk. 2, eller om skolebiblioteket er  

 selvstændigt.
For skoler, hvor skolebibliotekets virksomhed ikke omfatter  

 udlån af fritidslæsning, jfr. bekendtgørelsens § 8, stk. 3, angives dette  

 særskilt.
 Såfremt der i kommunen er indrettet en kommunal fællessamling, jfr.  

 bekendtgørelsens § 3, stk. 2, må der optages en bestemmelse herom, herunder  

 om samlingens placering.
 Det angives, ved hvilke ikke-selvstændige skoler der er udstationeret  

 depot fra et skolebibliotek, jfr. bekendtgørelsens § 1, stk. 1, og § 3, stk.  

 1.
 Særlige bestemmelser om skolebibliotekets virkeområde er kun påkrævet,  

 hvis et skolebibliotek ud over at være til rådighed for den pågældende skoles  

 elever og lærere yderligere kan betjene andre skoler i kommunen, ved hvilke  

 der ikke eller kun i begrænset omfang er indrettet skolebiblioteksvirksomhed,  

 herunder ikke-selvstændige skoler, ved hvilke der udstationeres depoter fra  

 skolebiblioteket.
 Den fornødne skoleplanbestemmelse om samarbejdet med folkebiblioteket vil  

 i de fleste tilfælde kunne indskrænkes til en angivelse af, hvilket  

 folkebibliotek der varetager det bibliotekstekniske arbejde, men i de  

 tilfælde, hvor også andet samarbejde med folkebiblioteket er etableret, må  

 der optages bemærkninger herom.
 8. Normering af stillinger og klassificering af  

 tjenestemandsstillinger.
 Regler om normering af stillinger som tjenestemand, timelærer og fast  

 vikar og om klassificering af tjenestemandsstillinger fastsættes af  

 undervisningsministeriet i medfør af folkeskolelovens § 24, stk. 2,  

 henholdsvis ved aftale i henhold til § 45 i lov om tjenestemænd i staten,  

 folkeskolen og folkekirken.
 Oplysning om den i henhold til disse regler fastsatte normering samt om  

 fordelingen af stillinger som førstelærer, skoleinspektør og  

 viceskoleinspektør på skolerne skal fremgå af skoleplanen, eventuelt således  

 at oversigter herover optages som tillæg.
Endvidere angives de enkelte stillingers klassificering.
Det er dog ikke  

 nødvendigt at angive klassificeringen af stillinger som børnehaveklasseleder,  

 småbørnslærerinde og lærer/overlærer (bortset fra stillinger ved  

 øvelsesskoler i lønramme 18/26).
 Skoleplanen (oversigten) skal desuden indeholde oplysning om sådanne  

 ændringer i normeringen eller klassificeringen, som eventuelt skal  

 gennemføres ved ledighed i stillingen, f. eks. »Nedlægges ved  

 ledighed« eller »Nedrykkes ved ledighed til lønramme...«.
 Oversigterne ajourføres hvert år pr. 1. august.
 9. Tjenestetiden for lærere m.fl.
Det pligtige undervisningstimetal for folkeskolens tjenestemænd samt  

 ungdomsskoleinspektører og disses pædagogiske medhjælp fastsættes ved aftale  

 i henhold til § 45 i lov om tjenestemænd i staten, folkeskolen og  

 folkekirken.
En henvisning i skoleplanen til disse bestemmelser er  

 tilstrækkelig i alle tilfælde, hvor timereduktionerne kan beregnes på  

 grundlag af bestemmelserne og oplysning om klassetal eller elevtal m.v.
I  

 andre tilfælde bør timereduktionerne anføres særskilt i en oversigt, der kan  

 optages som tillæg til skoleplanen.
 Oversigten ajourføres hvert år pr. 1. august.
 10. Tjenesteboliger.
I henhold til § 38 i lov om tjenestemænd i staten, folkeskolen og  

 folkekirken kan en kommune med undervisningsministerens tilslutning bestemme,  

 at der skal knyttes tjenestebolig til en stilling i tilfælde, hvor dette  

 ville være i overensstemmelse med de inden for statstjenestemandsområdet  

 gældende regler for tildeling af tjenestebolig.
Der kan kun knyttes  

 tjenestebolig til stillingen som skoleleder.
Lærere, der pr. 1. juli 1969  

 havde tjenestebolig, bevarer dog retten hertil, så længe de er ansat i den  

 stilling, hvortil boligen er knyttet.
 I skoleplanen opføres de til skolevæsenet knyttede tjenesteboliger med  

 oplysning om den bidragssats, til hvilken boligen er henført samt om,  

 hvorvidt der betales garagebidrag og ydes befordringsgodtgørelse.
 11. Legater.
 I skoleplanen kan der gives oplysning om eventuelle legater, der er  

 knyttet til de ved skolevæsenet normerede stillinger.
 12. Vederlag m.v. for forskellige hverv.
 I skoleplanen eller i et tillæg til denne bør der optages en oversigt over  

 vederlag, som ydes lærere for særlige hverv i overensstemmelse med reglerne i  

 skrivelse af 8. januar 1974, jfr. skrivelse af 4. juli 1974, fra  

 finansministeriet til samtlige kommunalbestyrelser. .
 13. Skoleplanskemaer.
 Undervisningsministeriet vil ajourføre det vejledende skemasæt  

 (»Standardskoleplan«), som udsendtes med skrivelse af 15. januar  

 1971 og senere skrivelse af 28. juni 1972.
 De reviderede skemaer påregnes udsendt i februar 1976.
 14. Ikrafttræden.
 Cirkulæret har virkning for affattelsen af skoleplanbestemmelser, der skal  

 træde i kraft den 1. august 1976 eller senere.
 Det bør ved affattelsen af ikrafttrædelsesbestemmelser i de enkelte  

 skoleplaner tages i betragtning, at folkeskolelovens bestemmelser om  

 undervisning på 9. og 10. klassetrin først træder i kraft henholdsvis den 1.  

 august 1977 og den 1. august 1978, jfr. lovens § 49, stk. 2.
 Undervisningsministeriet, den 3.  

 december 1975.
 Ritt Bjerregaard.
 / Henrik Helsted.
