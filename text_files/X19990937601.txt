Told- og Skattestyrelsens meddelelse,  

 99/98-301-141, om afregningsbilag og leverancer af varer til andre  

 EU-lande TSS af 17. marts 1999 Om afregningsbilag Efter momslovens § 52, stk. 1, anses faktureringspligten  

 for opfyldt, hvis modtageren udsteder et afregningsbilag.
Udstederen af  

 afregningsbilaget skal sikre sig, at leverandøren er en registreret  

 virksomhed.
Denne undersøgelsespligt er ligesom de  

 øvrige faktureringskrav et forskriftsmæssigt krav, som skal  

 opfyldes som betingelse for, at fakturaen kan tjene som dokumentation for den  

 indgående moms.
Køberen kan derfor ikke opnå momsfradrag,  

 hvis ikke denne betingelse er opfyldt.
Undersøgelsespligten indebærer, at udstederen  

 af afregningsbilag må rette henvendelse til told- og skatteregionen for  

 at få oplyst, om sælgeren er registreret under det  

 momsregistreringsnummer, der skal være anført på  

 afregningsbilaget.
Afregningsbilaget skal være påført  

 sælgers momsregistreringsnummer efter § 40, stk. 1, i  

 momsbekendtgørelsen.
Det fremgår ikke af lovbestemmelsen, hvor ofte  

 udstederen af afregningsbilag skal sikre sig sælgerens  

 momsmæssige status.
Omfanget af undersøgelsespligten må  

 derfor som udgangspunkt bero på en konkret vurdering i hvert enkelt  

 tilfælde.
Det fremgår imidlertid udtrykkeligt af bestemmelsen, at  

 det er udstederens pligt at sikre sig.
Undersøgelsespligten må ikke indebære,  

 at udøvelsen af fradragsretten bliver umulig eller  

 uforholdsmæssig vanskelig.
Styrelsen har fastsat følgende  

 retningslinier for undersøgelsespligten:
- Hvis parterne handler kontinuerligt, skal køberen  

 med passende mellemrum sikre sig sælgerens momsmæssige status.  

 Med kontinuerligt menes 1 eller flere månedlige handler.
I disse  

 tilfælde anses undersøgelsespligten som opfyldt, hvis  

 køberen sikrer sig sælgers momsmæssige status mindst en  

 gang i kvartalet.
 - Hvis køberen ikke kontinuerligt handler med  

 sælgeren, indebærer undersøgelsespligten efter styrelsens  

 opfattelse, at køberen i forbindelse med hver handel må sikre  

 sig sælgers momsmæssige status.
Undersøgelsespligten opfyldes ved at rette  

 henvendelse til den told- og skatteregion, hvor sælgers virksomhed er  

 beliggende.
Henvendelsen kan f.eks. ske telefonisk og vil som udgangspunkt  

 blive besvaret med det samme.
Om afgiftsfri leverancer af varer til andre  

 EU-lande Efter momslovens § 34, stk. 1, nr. 1, er der  

 momsfritagelse for levering af varer, der af virksomheden eller af  

 erhververen eller for disses regning forsendes eller transporteres til et  

 andet EU-land, når erhververen er registreret for merværdiafgift  

 i et andet EU-land.
Fritagelsen gælder ikke for handel med brugte varer  

 m.v. efter de særlige regler i momslovens kap. 17.
Fritagelsen er altså betinget af, Er disse betingelser ikke opfyldt, kan varen ikke leveres  

 uden dansk moms.
Det indebærer bl.a., at hvis det efterfølgende  

 viser sig, at en vare, der er leveret uden moms efter bestemmelsen i § 34,  

 stk. 1, nr. 1, ikke er forsendt eller transporteret til et andet EU-land, er  

 betingelserne for afgiftsfrihed efter denne bestemmelse ikke opfyldt.  

 Sælgeren skal derfor i disse tilfælde betale moms af leverancen.  

 Det er efter styrelsens opfattelse uden betydning, om den manglende  

 overholdelse af betingelserne for afgiftsfritagelsen skyldes, at der er  

 begået svig overfor sælgeren, f.eks. ved at denne har fået  

 forkerte oplysninger om varens transport ud af landet.
 Det indebærer, at sælgeren må foretage  

 en leverance med dansk moms, hvis den pågældende er i tvivl om,  

 at varen vil blive forsendt eller transporteret til et andet EU-land, eller  

 hvis sælger i øvrigt vil sikre sig mod et senere krav om  

 betaling af moms af leverancen i tilfælde af, at det  

 efterfølgende konstateres, at varen ikke er forsendt eller  

 transporteret til et andet EU-land.
