I medfør af §§ 10, 12, § 28, stk. 1, og § 35, stk. 2, i lov om husdyrsygdomme, jf. lovbekendtgørelse nr. 381 af 7. juni 1993, og efter bemyndigelse fra landbrugsministeren fastsættes:
 § 1.  Bekendtgørelsen vedrører serologiske  

 undersøgelser for salmonellabakterier hos fjerkræ af typen Gallus gallus  

 (høns) i avls-, opdrætnings- og formeringsvirksomheder, der er registreret i  

 henhold til Veterinærdirektoratets bekendtgørelse om produktion af høns,  

 kalkuner, gæs og ænder.
 Stk. 2.  Bestemmelserne i Veterinærdirektoratets  

 bekendtgørelse nr. 1022 af 15. december 1993 om undersøgelse for  

 salmonellabakterier samt kontrol og bekæmpelse af Salmonella Enteritidis og  

 Salmonella Typhimurium hos høns berøres ikke af denne bekendtgørelse.
 § 2.  Ved en hønseflok forstås en samling af høns, der  

 udgør en driftsmæssig, aldersmæssig og epidemiologisk enhed.
 § 3.  Den ansvarlige for en af de i § 1 nævnte  

 virksomheder skal sørge for, at der udtages og indsendes blodprøver af hver  

 hønseflok til serologisk undersøgelse for salmonellabakterier på Statens  

 Veterinære Serumlaboratorium efter retningslinierne i bilaget til denne  

 bekendtgørelse.
 § 4.  Når resultatet af de i § 3 nævnte undersøgelser  

 foreligger, skal den ansvarlige for en af de i § 1 nævnte virksomheder  

 indsende aflivede eller slagtede høns til bakteriologisk undersøgelse på  

 Statens Veterinære Serumlaboratorium efter retningslinierne i bilaget til  

 denne bekendtgørelse.
 § 5.  En serologisk positiv hønseflok stilles under  

 kredsdyrlægens tilsyn, indtil mistanken om smitte med Salmonella Enteritidis  

 eller Salmonella Typhimurium afkræftes eller bekræftes.
 § 6.  I en hønseflok, der er sat under kredsdyrlægens  

 tilsyn, udtager kredsdyrlægen materiale til laboratoriemæssig undersøgelse.
 Stk. 2.  Materialet skal af den ansvarlige for flokken  

 indsendes til undersøgelse på Statens Veterinære Serumlaboratorium efter  

 kredsdyrlægens anvisning.
 Stk. 3.  Høns, æg, gødning, redskaber, maskiner og  

 lignende, der anvendes i driften, må ikke fjernes fra ejendommen uden  

 kredsdyrlægens tilladelse.
 § 7.  En hønseflok anses for smittet med Salmonella  

 Enteritidis eller Salmonella Typhimurium, når Statens Veterinære  

 Serumlaboratorium har verificeret diagnosen ved laboratoriemæssig  

 undersøgelse af de i § 6, stk. 1, nævnte prøver.
 § 8.  Den ansvarlige for en smittet hønseflok skal  

 efter kredsdyrlægens anvisning lade alt fjerkræ slagte på et autoriseret  

 fjerkræslagteri eller aflive og destruere.
 Stk. 2.  Æg skal enten destrueres efter kredsdyrlægens  

 anvisning eller sendes til en autoriseret virksomhed til fremstilling af  

 varmebehandlede ægprodukter.
 Stk. 3.  Æg, som er fjernet fra den smittede flok inden  

 for sygdommens formodede inkubationstid, skal behandles som angivet i stk. 2.
 § 9.  Når en smittet hønseflok er aflivet eller  

 slagtet, skal alle rum, hvor hønsene har opholdt sig, samt maskiner og  

 materiel snarest rengøres og desinficeres efter kredsdyrlægens anvisning.
 Stk. 2.  Gødning fra den smittede hønseflok skal  

 deponeres, brændes eller nedgraves efter kredsdyrlægens anvisning.
 § 10.  Den i § 9, stk. 1, nævnte rengøring og  

 desinfektion skal godkendes af kredsdyrlægen på baggrund af svaberprøver  

 indsendt til Statens Veterinære Serumlaboratorium.
 Stk. 2.  Genindsættelse af høns på ejendommen må  

 tidligst ske 14 dage efter denne godkendelse.
 § 11.  Erstatning for de i bilaget under punkt C, nr.  

 1, nævnte høns samt udgifterne ved de i bilaget under punkt C, nr. 1 og 2,  

 nævnte undersøgelser betales af staten.
 § 12.  Erstatning i forbindelse med påbudt slagtning  

 eller aflivning af fjerkræ i henhold til § 8, stk. 1, og påbudt destruktion  

 af æg i henhold til § 8, stk. 2 og 3, betales af Veterinærdirektoratet efter  

 reglerne i Veterinærdirektoratets bekendtgørelse nr. 1022 af 15. december  

 1993 om undersøgelse for salmonellabakterier samt kontrol og bekæmpelse af  

 Salmonella enteritidis og Salmonella typhimurium hos høns.
 § 13.  Alle andre udgifter i medfør af denne  

 bekendtgørelse er staten uvedkommende.
 § 14.  Overtrædelse af §§ 3 og 4, § 6, stk. 2 og 3, og  

 §§ 8-10 straffes med bøde.
Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 15.  Bekendtgørelsen træder i kraft den 1. oktober  

 1994.
 § 16.  Bekendtgørelsen gælder ikke for Grønland.
Veterinærdirektoratet, den 18. oktober  

 1994 Erik Stougaard / Sten Strømgren Bilag A.
Generelle retningslinier for udtagelse af materiale til undersøgelse på  

 Statens Veterinære Serumlaboratorium.
 Der udtages et antal blodprøver eller høns i forhold til flokstørrelse som  

 angivet i flg. tabel:
Blodprøver udtages jævnt fordelt i flokken.
Mængden af blod skal udgøre  

 minimum 1,5 ml. pr. prøve.
B.
Retningslinier for blodprøvning af hønseflokke 1. Blodprøverne indsendes til Statens Veterinære  

 Serumlaboratorium, Bulowsvej 27, 1790 København V.
 2. Hønseflokke, der opdrættes til produktion af  

 rugeæg, blodprøves 2 uger før flytning til produktionsstedet.
 3. Æglæggende hønseflokke blodprøves 8 uger efter  

 indsættelsen i formeringsvirksomheden.
 4. Æglæggende hønseflokke, der afgår til slagtning,  

 blodprøves 2 uger, inden de forlader formeringsvirksomheden efter  

 Veterinærdirektoratets retningslinier.
5. Blodprøver under pkt. 2 og 3 kan udtages som en del  

 af rutinemæssige undersøgelser, der foretages i henhold til  

 Veterinærdirektoratets instruks for tilsynsførende dyrlæger og kredsdyrlæger  

 ved fjerkrævirksomheder, der producerer daggamle kyllinger eller rugeæg af  

 høns, kalkuner, gæs og ænder.
Dyrlægen skal angive på indsendelsesformularen,  

 hvilke undersøgelser, der ønskes foretaget.
C.
Retningslinier for indsendelse af aflivede høns 1. Fra alle serologisk positive flokke med 16  

 og 26 uger gamle høns indsendes efter kredsdyrlægens anvisning 60 aflivede  

 høns til bakteriologisk undersøgelse på Statens Veterinære Serumlaboratorium,  

 Hangøvej 2, 8200 Århus N.
Påvises salmonellabakterier ikke ved første  

 undersøgelse indsendes yderligere 60 høns.
 2. Fra 10 serologisk negative og 10 serologisk  

 tvivlsomme flokke rekvirerer Statens Veterinære Serumlaboratorium fra alle  

 tre aldersgrupper (16, 26 og 60 uger gamle) 60 aflivede høns til  

 bakteriologisk undersøgelse.
