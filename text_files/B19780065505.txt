 I medfør af §§ 7, stk. 3, og 13, stk. 3, i lov nr. 139 af 29. marts 1978  

 om visse forbrugeraftaler (Dørsalg m. v., postordresalg og løbende  

 tjenesteydelser), der er optrykt som bilag 1 til bekendtgørelsen, fastsættes:
 § 1.  Den erhvervsdrivendes oplysning til forbrugeren  

 om dennes fortrydelsesret skal gives i:
 Oplysning, der gives i de under nr. 2 nævnte dokumenter, skal være  

 tydeligt adskilt fra dokumentets øvrige tekst og fremhævet ved særlig  

 skrifttype eller på lignende måde.
Stk. 2.  Oplysningen skal, når aftalen indgåes under et  

 møde med den erhvervsdrivende uden for dennes faste forretningssted, jfr.  

 lovens kapitel 3, gives på mødet.
Ved postordresalg, jfr. lovens kapitel 4,  

 skal oplysningen være vedlagt varen, når den sendes til forbrugeren.
 § 2.  Oplysning om fortrydelsesret efter lovens  

 kapitel 3 skal i de tilfælde, der omfattet af lovens § 6, stk. 2, d.v.s.  

 tilfælde, hvor forbrugeren ikke senest ved aftalens indgåelse har haft  

 lejlighed til at undersøge det købte eller en vare af samme art, samt ved køb  

 af bøger, og tegning af abonnement på aviser, ugeblade og tidsskrifter eller  

 på løbende bogudgivelser af ikke forud fastlagt omfang, gives ved anvendelse  

 af den tekst, som fremgår af bilag 2 til denne bekendtgørelse.
 § 3.  I andre tilfælde end dem, der er omfattet af §  

 2, skal oplysning om fortrydelsesret efter lovens kapitel 3 gives ved  

 anvendelse af den tekst, som fremgår af bilag 3 til denne bekendtgørelse.
 § 4.  Oplysning om fortrydelsesret ved postordresalg  

 efter lovens kapitel 4, skal i de tilfælde, der er omfattet af lovens § 11,  

 d.v.s. tilfælde, hvor sælgeren ikke har påtaget sig at afhente varen hos  

 forbrugeren, hvis denne fortryder købet, gives ved anvendelse af den tekst,  

 som fremgår af bilag 4 til denne bekendtgørelse.
 § 5.  Oplysning om fortrydelsesret ved postordresalg  

 efter lovens kapitel 4 skal i de tilfælde, der er omfattet af lovens § 12,  

 d.v.s. tilfælde, hvor sælgeren har påtaget sig at afhente varen hos  

 forbrugeren, hvis denne fortryder købet, gives ved anvendelse af den tekst,  

 som fremgår af bilag 5 til denne bekendtgørelse.
§ 6.  Samtidig med afgivelse af oplysning i henhold  

 til § 2, § 3 eller § 5 kan den erhvervsdrivende give forbrugeren en blanket,  

 som denne kan anvende, hvis aftalen fortrydes.
Blanketten skal angive navn og  

 adresse på den, til hvem meddelelsen skal sendes.
Eksempel på denne blanket  

 er optrykt som bilag 6 til denne bekendtgørelse.
 Stk. 2.  Hvis blanketten er en del af den formular eller  

 det dokument, som indeholder oplysning om fortrydelsesretten, skal den kunne  

 afrives eller fraklippes den øvrige del af formularen eller dokumentet.
 Stk. 3.  Hvis den erhvervsdrivende ikke giver  

 forbrugeren den i stk. 1 nævnte blanket, skal navn og adresse på den, til  

 hvem meddelelse skal sendes fremgå af det dokument, som indeholder oplysning  

 om fortrydelsesretten.
 § 7.  Oplysning om fortrydelsesret må ikke gives  

 samlet for alle i §§ 2, 3, 4 eller 5 nævnte tilfælde, men må alene angå det  

 tilfælde, der efter aftalens karakter er aktuelt for forbrugeren.
 § 8.  Den tekst, som den erhvervsdrivende i henhold  

 til §§ 2-5 skal benytte ved oplysning om fortrydelsesretten, må kun fraviges,  

 i det omfang forbrugeren stilles bedre end efter loven.
 § 9.  Bekendtgørelsen træder i kraft den 1. april  

 1979.
 Justitsministeriet, den 19. december  

 1978.
Nathalie Lind / Anders Troldborg Bilag 2 Justitsministeriets tekst til oplysning til forbrugeren om fortrydelsesret  

 ved aftaler indgået uden for fast forretningssted i tilfælde, hvor  

 forbrugeren ikke senest ved aftalens indgåelse har haft lejlighed til at  

 undersøge det købte eller en vare af samme art, samt ved køb af bøger og  

 tegning af abonnement på aviser, ugeblade og tidsskrifter eller på løbende  

 bogudgivelser af ikke forud fastlagt omfang. (Fortrydelsesret fra varens  

 modtagelse, jfr. bekendtgørelsen § 2):
 FORTRYDELSESRET Efter kapitel 3 i lov nr. 139 af 29. marts 1978 om visse  

 forbrugeraftaler har De fortrydelsesret.
Fortrydelsesfristen.
Fortrydelsesfristen er en uge.
Fristen regnes fra den  

 dag, hvor De har fået det købte eller den første levering i hænde ved  

 aflevering på bopælen eller ved afhentning på posthuset m. v.
Hvis De f. eks.  

 modtager det købte mandag den 1., har De frist til og med mandag den 8. Hvis  

 fristen udløber på en helligdag, en søndag, en lørdag eller grundlovsdagen,  

 den 5. juni, kan De vente til den følgende hverdag.
Hvordan fortryder De? Inden fortrydelsesfristens udløb skal De underrette  

 sælger om, at De har fortrudt købet.
Gives denne underretning pr. post, er  

 det tilstrækkeligt, at De sender brevet inden fristens udløb.
Hvis De vil  

 sikre Dem bevis for, at De har fortrudt rettidigt, kan De f. eks. sende  

 brevet anbefalet og opbevare postkvitteringen.
De kan også fortryde aftalen  

 ved at undlade at modtage eller hente varen på posthuset m. v.
Hvad skal De gøre med modtagne varer? Hvis De har modtaget varen eller en  

 del af den, har De ikke pligt til at sende det modtagne tilbage.
Derimod har  

 De pligt til at opbevare det modtagne, indtil det hentes af sælger, dog højst  

 i 3 måneder efter at sælgeren har modtaget underretning om, at De har  

 fortrudt aftalen.
Det er som hovedregel en betingelse for Deres  

 fortrydelsesret, at De kan tilbagegive modtagne varer i væsentlig samme stand  

 og mængde, som da De modtog varerne.
Bilag 3 Justitsministeriets tekst til oplysning til forbrugeren om fortrydelsesret  

 ved aftaler indgået uden for fast forretningssted i tilfælde, hvor  

 forbrugeren senest ved aftalens indgåelse har haft lejlighed til at undersøge  

 det købte eller en vare af samme art, samt ved aftaler om en løbende  

 forpligtelse for den erhvervsdrivende til mod vederlag at foretage tilsyn  

 eller vedligeholdelse af fast ejendom eller løsøre, at udføre vagt- eller  

 redningstjeneste, at give undervisning, at udføre bogførings-, regnskabs-  

 eller revisionsvirksomhed, at yde legemspleje eller at yde andre lignende  

 tjenester. (Fortrydelsesret fra bestillingen, jfr. bekendtgørelsens § 3):
 FORTRYDELSESRET Efter kapitel 3 i lov nr. 139 af 29. marts 1978 om visse  

 forbrugeraftaler har De fortrydelsesret.
Fortrydelsesfristen.
Fortrydelsesfristen er en uge.
Fristen regnes fra den  

 dag, hvor De skrev under på kontrakten eller afgav bestillingen.
Hvis De f.  

 eks. afgav Deres bestilling mandag den 1., har De frist til og med mandag den  

 8. Hvis fristen udløber på en helligdag, en søndag, en lørdag eller  

 grundlovsdagen, den 5. juni, kan De vente til den følgende hverdag.
Hvordan fortryder De? Inden fortrydelsesfristens udløb skal De underrette  

 den erhvervsdrivende om, at De har fortrudt aftalen.
Gives denne underretning  

 pr. post, er det tilstrækkeligt, at De sender brevet inden fristens udløb.  

 Hvis De vil sikre Dem bevis for, at De har fortrudt rettidigt, kan De f. eks.  

 sende brevet anbefalet og opbevare postkvitteringen.
De kan også fortryde  

 aftalen ved at undlade at modtage eller hente varerne på posthuset m.v.,  

 medmindre varen først er kommet frem til Dem efter fortrydelsesfristens  

 udløb.
Hvad skal De gøre med modtagne varer? Hvis De har modtaget varen eller en  

 del af den, har De ikke pligt til at sende det modtagne tilbage.
Derimod har  

 De pligt til at opbevare det modtagne, indtil det hentes af sælger, dog højst  

 i 3 måneder efter at sælgeren har modtaget underretning om, at De har  

 fortrudt aftalen.
Det er som hovedregel en betingelse for Deres  

 fortrydelsesret, at De kan tilbagegive modtagne varer i væsentlig samme stand  

 og mængde, som da De modtog varerne.
Bilag 4 Justitsministeriets tekst til oplysning til forbrugeren om fortrydelsesret  

 ved postordresalg i tilfælde, hvor sælgeren ikke har påtaget sig at afhente  

 varen hos forbrugeren, hvis denne fortryder købet. (Postordresalg uden  

 afhentningspligt, jfr. bekendtgørelsens § 4):
 FORTRYDELSESRET Efter kapitel 4 i lov nr. 139 af 29. marts 1978 om visse  

 forbrugeraftaler har De fortrydelsesret.
Fortrydelsesfristen.
Fortrydelsesfristen er en uge.
Fristen regnes fra den  

 dag, hvor De har fået det købte eller den første levering i hænde ved  

 aflevering på bopælen eller ved afhentning på posthuset m. v.
Hvis De f. eks.  

 modtager det købte mandag den 1., har De frist til og med mandag den 8. Hvis  

 fristen udløber på en helligdag, en søndag, en lørdag eller grundlovsdagen,  

 den 5. juni, kan De vente til den følgende hverdag.
Hvordan fortryder De? Inden fortrydelsesfristens udløb skal De tilbagegive  

 det modtagne direkte til sælger eller overgive det til postvæsnet eller en  

 anden virksomhed, som har påtaget sig forsendelsen til sælger.
Det anbefales,  

 at De ved varens tilbagesendelse ved postkvittering eller lign. sikrer Dem  

 bevis for, at De har fortrudt rettidigt.
De kan også fortryde aftalen ved at  

 undlade at modtage eller hente varen på posthuset m.v.
Med mindre andet er  

 aftalt, skal De selv betale omkostningerne (porto/ fragt) ved varens  

 tilbagesendelse.
Det er som hovedregel en betingelse for Deres  

 fortrydelsesret, at sælgeren modtager varen i væsentlig samme stand og  

 mængde, som da De modtog varen.
Sælgers navn og adresse er:
Sælgers navn Sælgers adresse og postnummer Bilag 5 Justitsministeriets tekst til oplysning til forbrugeren om fortrydelsesret  

 ved postordresalg i tilfælde, hvor sælgeren har påtaget sig at afhente varen  

 hos forbrugeren, hvis denne fortryder købet. (Postordresalg med  

 afhentningspligt, jfr. bekendtgørelsens § 5):
 FORTRYDELSESRET Efter kapitel 4 i lov nr. 139 af 29. marts 1978 om visse  

 forbrugeraftaler har De fortrydelsesret.
Fortrydelsesfristen.
Fortrydelsesfristen er en uge.
Fristen regnes fra den  

 dag, hvor De har fået det købte eller den første levering i hænde ved  

 aflevering på bopælen eller ved afhentning på posthuset m. v.
Hvis De f. eks.  

 modtager det købte mandag den 1., har De frist til og med mandag den 8. Hvis  

 fristen udløber på en helligdag, en søndag, en lørdag eller grundlovsdagen,  

 den 5. juni, kan De vente til den følgende hverdag.
Hvordan fortryder De? Inden fortrydelsesfristens udløb skal De underrette  

 sælger om, at De har fortrudt købet.
Gives denne underretning pr. post, er  

 det tilstrækkeligt, at De sender brevet inden fristens udløb.
Hvis De vil  

 sikre Dem bevis for, at De har fortrudt rettidigt, kan De f. eks. sende  

 brevet anbefalet og opbevare postkvitteringen.
De kan også fortryde aftalen  

 ved at undlade at modtage eller hente varen på posthuset m. v.
Hvad skal De gøre med modtagne varer? Hvis De har modtaget varen eller en  

 del af den, har De ikke pligt til at sende det modtagne tilbage.
Derimod har  

 De pligt til at opbevare det modtagne, indtil det hentes af sælger, dog højst  

 i 3 måneder efter at sælgeren har modtaget underretning om, at De har  

 fortrudt aftalen.
Det er som hovedregel en betingelse for Deres  

 fortrydelsesret, at De kan tilbagegive modtagne varer i væsentlig samme stand  

 og mængde, som da De modtog varerne.
Bilag 6 Justitsministeriets eksempel på blanket, som forbrugeren kan anvende, hvis  

 aftalen fortrydes. (Afbestillingsblanket, jfr. bekendtgørelsens § 6):
AFBESTILLINGSBLANKET Herved fortryder jeg aftalen af dato om køb af/ abonnement på/ bestilling af Der henvises til kontrakt-/ ordre-/ faktura-/ bestillingsnummer:
Eventuelt allerede leverede varer kan bedst afhentes den 19 kl. , den 19 kl.
, eller den 19 kl.
forbrugerens adresse Denne blanket skal afleveres/ sendes til:
 Den erhvervsdrivendes navn og postadresse.
