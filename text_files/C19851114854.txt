 Hermed sendes et antal eksemplarer af justitsministeriets cirkulære af  

 d.d. om ændring af cirkulærerne om anbringelse af personer, der er idømt  

 frihedsstraf m.v., om udgang og om løsladelse på prøve.
 Cirkulæret træder ikraft den 15. marts 1985.
1. Ændringen indebærer, at institutionsledernes  

 kompetence til at træffe afgørelse i sager vedrørende overførsel til anden  

 institution, udgang og løsladelse på prøve udvides til at omfatte indsatte,  

 der udstår fængsel i under 8 år.
Derimod er der ikke tilsigtet nogen  

 praksisændring vedrørende afsoningsforløbet for langtidsdømte.
F.s.v.a. indsatte, der i lukket anstalt udstår fængsel i 5 år eller  

 derover, men under 8 år, forudsættes det, at særlig tvivlsomme, principielle  

 eller vanskelige sager fortsat gøres til genstand for drøftelse på de  

 halvårlige fællesmøder mellem direktoratet og vedkommende anstalt.
Dette vil  

 fx gælde sager, hvor indsatte på gerningstidspunktet ikke var fyldt 18 år.
Med hensyn til indsatte, der i lukket anstalt udstår fængsel i 5 år eller  

 derover, men under 8 år, afgives indberetning, bilagt stamrulleudskrift, til  

 direktoratet, når halvdelen af straffetiden er udstået, om første  

 ledsagede/uledsagede udgang med henblik på besøg hos bestemte personer samt  

 om beslutning eller forventet beslutning om overførsel til åben anstalt.
Til  

 de lukkede anstalter vedlægges et antal skemaer til brug for indberetningen.  

 (* 2) Yderligere eksemplarer kan rekvireres i direktoratet (lokal 248).
 Når totrediedele af straffetiden er udstået, afgives endvidere  

 indberetning, såfremt der gives afslag på løsladelse på prøve, eventuelt med  

 kopi af dfk. formular 115. Ved en eventuel senere løsladelse på prøve afgives  

 indberetning herom ved kopi af prøveløsladelsesresolutionen.
2. F.s.v.a. cirkulæret om løsladelse på prøve har man  

 samtidig ophævet bestemmelsen om, at sager vedrørende løsladelse på prøve af  

 indsatte, der i henhold til een dom udstår fængsel i 70-80 dage, skal  

 forelægges for justitsministeriet.
Efter ministeriets praksis er der i disse  

 sager truffet bestemmelse om løsladelse på prøve, medmindre løsladelsen efter  

 den sædvanlige vurdering er anset som utilrådelig.
 3. Cirkulærerne af 29. august 1983, 27. maj 1983, 10.  

 juni 1976 og 16. juni 1982 vil med de ændringer, der følger af cirkulæret af  

 d.d., senere blive udsendt til optagelse i kriminalforsorgens  

 cirkulæresamling m.v.
 P.M.V.
 E.B.
E.
Steiner Kriminalforsorgens anstalter, arrestinspektørerne og politiet.
