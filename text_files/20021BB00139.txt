Fremsat den 8. april 2003 af  

 Martin Lidegaard (RV), Elisabeth Arnold (RV),  

 Marianne Jelved (RV), Naser Khader (RV),  

 Niels Helveg Petersen (RV) og  

    

 Kim Sejr (RV) Forslag til folketingsbeslutning om ændring af lov om Danmarks Statistik Folketinget pålægger regeringen at fremsætte lovforslag om  

 ændring af lov om Danmarks Statistik, så loven stiller krav om objektivitet,  

 faglighed og offentlighed i al officiel statistik, herunder den statistik,  

 der  

 udføres i ressortministerierne.
Derudover pålægger Folketinget regeringen at  

 sikre Danmarks Statistiks adgang til datagrundlaget for alle officielle  

 statistikker og at bringe § 5 i lov om Danmarks Statistik i anvendelse, så  

 der  

 nedsættes et udvalg til formidling af samarbejde mellem Danmarks Statistik og  

 andre offentlige myndigheder.
Bemærkninger til forslaget I forbindelse med nedskæringerne i Danmarks Statistik er en  

 række nye statistikker lagt ud i de respektive ressortministerier.
Således er  

 følgende væsentlige statistikker over en række år blevet lagt uden for  

 Danmarks  

 Statistik:
Beskæftigelsesministeriet Efterlønsstatistik, arbejdsulykkesstatistik og  

 dagpengestatistik.
Indenrigs- og Sundhedsministeriet Valgstatistik, dødsårsagsstatistik, fødselsstatistik og  

 abortstatistik.
Ministeriet for Flygtninge, Indvandrere og  

 Integration Statistik over opholdstilladelser og asylstatistik.
Ministeriet for Fødevarer, Landbrug og Fiskeri Fangststatistik, regnskabsstatistik for landbrug og fiskeri  

 og statistik over økologiske landbrug.
Ministeriet for Videnskab, Teknologi og Udvikling Innovationsstatistik og statistik over forskning og  

 udvikling.
IT- og Telestyrelsen Statistik over internetbrug og telefonabonnementer.
Socialministeriet Statistik over afgørelser i pensionssager og  

 tidsanvendelsesstatistik.
Trafikministeriet Statistik over flytrafik og statistik over færdselsuheld.
Økonomi- og Erhvervsministeriet Energistatistik.
Nationalbanken Værdipapirstatistik.
Ingen af de ovennævnte statistikker er i dag dækket af lov  

 om Danmarks Statistik.
Statistikkernes faglighed, objektivitet og  

 tilgængelighed er dermed ikke sikret lovmæssigt, ligesom det ikke er  

 lovmæssigt  

 sikret, at statistikkerne koordineres i forhold til hinanden, så  

 dobbeltarbejde  

 undgås og krydskørsler kan foretages.
Da statistikker udgør et afgørende element i den politiske  

 debat og i Folketingets lovgivende arbejde, er dette stærkt problematisk.  

 Uden  

 et klart lovmæssigt grundlag risikerer man manipulation og fortielse fra den  

 udøvende magt, der dermed har kontrol over den statistik, der netop skulle  

 være  

 uafhængig af selvsamme magt.
Set fra en demokratisk synsvinkel forekommer det  

 f.eks. ikke holdbart, at der ikke findes et klart lovgrundlag for  

 færdselsulykkesstatistik i Trafikministeriet, for asylstatistik i Ministeriet  

 for Flygtninge, Indvandrere og Integration og for arbejdsulykkesstatistik i  

 Beskæftigelsesministeriet.
Den nuværende lovgivning I dag er Danmarks Statistiks objektivitet, faglighed og  

 offentlighed sikret gennem udnævnelsen af en uafhængig rigsstatistiker og en  

 selvstændig styrelse, der har ansvaret for faglighed og objektivitet.
I og  

 med  

 at statistikken ligger i en selvstændig institution, er offentligheden og den  

 lovgivende magt sikret adgang til nye statistikker på samme tidspunkt som den  

 udøvende magt.
Intet af dette gør sig gældende for den statistik, der ligger  

 uden for Danmarks Statistik, og udflytningen af en række opgaver skaber en  

 lang  

 række nye gråzoner i samarbejdet mellem Danmarks Statistik og ministerierne.  

 Der er derfor brug for, at kravet om objektivitet, faglighed og offentlighed  

 indskrives i lov om Danmarks Statistik, så den eksplicit dækker både den  

 statistik, som udarbejdes i Danmarks Statistik, og den, der udarbejdes i  

 ministerierne; et sådant regelgrundlag findes f.eks. i Sverige.
Der er  

 desuden  

 brug for, at Danmarks Statistik som minimum fortsat udøver en koordinerende  

 funktion i forhold til al officiel statistik.
Objektivitet Det bør eksplicit gøres strafbart for den udøvende magt at  

 påvirke, manipulere eller tilbageholde officielle statistikker.
Faglighed Alle statistikker skal bygge på et gedigent fagligt  

 grundlag, og den konkrete metode skal godkendes af Danmarks Statistik ved  

 overdragelse af statistikkerne til ministerierne og ved eventuelle senere  

 større ændringer.
Offentlighed Resultaterne af statistikkerne skal stilles til rådighed  

 for den lovgivende myndighed og offentligheden på samme tidspunkt, som  

    

 de stilles til rådighed for den udøvende  

 magt.
Koordinering Med henblik på at undgå dobbeltarbejde og sikre  

 mulighederne for krydskørsler skal datamaterialet for al ny statistik i  

 diverse  

 ressortministerier og andre offentlige institutioner gøres tilgængeligt for  

 Danmarks Statistik.
Herudover bør § 5 i lov om Danmarks Statistik bringes i  

 anvendelse, så økonomi- og erhvervsministeren nedsætter et udvalg til  

 formidling af samarbejde mellem Danmarks Statistik og andre offentlige  

 myndigheder.
Regeringen har bebudet en større undersøgelse af, hvilken  

 statistik der ud fra en økonomisk og budgetmæssig synsvinkel med fordel kan  

 flyttes ud til ministerierne, og hvilken der bør samles i Danmarks Statistik.  

 Regeringen påtænker at fremkomme med en rapport om dette emne primo maj 2003.  

 Uanset hvor langt denne rapport vil gå i at anbefale en  

 centralisering/decentralisering af statistikkerne, er det imidlertid  

 afgørende,  

 at al officiel statistik underlægges den samme lovgivning og de samme krav  

 til  

 objektivitet, faglighed og offentlighed, uanset om den er udarbejdet af  

 Danmarks Statistik eller i et ministerium.
På samme måde vil en grundig  

 koordinering af de forskellige statistikker under alle omstændigheder være  

 påkrævet.
Bilag  

 1 § 5 i bekendtgørelse af lov om Danmarks Statistik,  

 jf. lovbekendtgørelse nr. 1189 af 21. december 1992 med de ændringer, der  

 følger af § 1 i lov nr. 295 af 2. maj 2000.
»  

 § 5.  

 Økonomiministeren kan nedsætte et udvalg til formidling af samarbejdet mellem  

 Danmarks Statistik og andre offentlige myndigheder og institutioner.  

 Økonomiministeren fastsætter efter samråd med styrelsen udvalgets  

 forretningsorden.  

 « Skriftlig fremsættelse Martin Lidegaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af lov om Danmarks Statistik.
(Beslutningsforslag nr.
B 139).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
