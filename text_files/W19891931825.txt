Enlig mor med 2 små børn og stabil tilknytning til arbejdsmarkede ikke  

 berettiget til hjælp efter bistandslovens § 42 til en 2 1/2 årig uddannelse  

 til EDB-assistent.
Både mor og børn var raske.
REDEGØRELSE FOR SAGEN M, født i 1965, var enlig mor til 2 små børn.
Hun var blevet student i  

 1984 og havde siden haft arbejde på en større erhvervsvirksomhed.
Samlivet med børnenes far var ophørt i foråret 1987. Både M og børnene var raske.
I april 1988 søgte M om hjælp efter bistandslovens § 42 til den 2 1/2  

 årige uddannelse til EDB-assistent.
Hun havde på dette tidspunkt søgt  

 optagelse på uddannelsesinstitutionen.
 Socialforvaltningen imødekom ikke ansøgningen med den begrundelse, at M  

 havde et arbejde, som hun kunne beholde.
 Den 13. maj 1988 meddelte M socialforvaltningen, at hun pr. 1. august 1988  

 var blevet optaget på uddannelsesinstitutionen.
 Den 20. maj 1988 oplyste hun, at hun på grund af manglende beskæftigelse  

 var blevet afskediget fra virksomheden fra 8. juli 1988. Hun ville modtage  

 arbejdsløshedsdagpenge fra opsigelsen og indtil påbegyndelsen af uddannelsen.
 Socialforvaltningen besluttede at fastholde afslaget på hjælp efter  

 bistandslovens § 42 under henvisning til, at M i ca. 4 år havde været  

 beskæftiget i virksomheden, hvor hun på et senere tidspunkt kunne forventes  

 at blive genansat.
 I september 1988 anførte M over for socialforvaltningen bl.a., at hun  

 påbegyndte EDB-assistentuddannelsen den 8. august 1988. Hun modtog Statens  

 Uddannelsesstøtte med 3.000 kr. brutto pr. måned samt 1.333 kr. pr. måned i  

 studielån, men hun mente ikke at kunne gennemføre uddannelsen uden hjælp  

 efter bistandslovens § 42.
Med hensyn til eventuel genansættelse i virksomheden mente hun ikke, at  

 der var store chancer herfor.
Hun var heller ikke særlig interesseret heri,  

 da det havde været en meget fysisk belastende arbejdsplads for hende.
 AFGØRELSEN, DER KLAGES OVER:
 Amtsankenævnet pålagde med henvisning til bistandslovens § 42, stk. 1, og  

 pkt. 3 og 9, i Socialministeriets vejledning af 26. juni 1987 det sociale  

 udvalg at yde M hjælp til uddannelsen.
 Nævnet anførte, at M havde 2 små børn, som hun alene skulle forsørge, at  

 hun var blevet afskediget på arbejdspladsen, og at hun derfor befandt sig i  

 en situation, hvori hun havde brug for hjælp efter bistandslovens § 42 for at  

 kunne opnå en beskæftigelse, som kunne give familien, det vil sige også  

 børnene, rimelige og acceptable vilkår.
 KLAGEN TIL ANKESTYRELSEN:
Afgørelsen blev anket af det sociale udvalg, som bl.a. anførte, at M havde  

 planlagt et uddannelsesforløb flere måneder før arbejdsophøret i  

 virksomheden, hvor hun havde haft fast arbejde gennem 4 år.
Hun var blevet  

 opsagt fra arbejdet en uge efter, at hun havde modtaget meddelelse om, at hun  

 var optaget på skolen.
 Udvalget gjorde endvidere gældende, at hvis nævnets afgørelse skulle stå  

 fast, ville enhver enlig forsørger, som var i arbejde men ønskede at  

 påbegynde et uddannelsesforløb, være berettiget til hjælp efter  

 bistandslovens § 42.
 Antaget til principiel behandling:
 Ankestyrelsen antog sagen til principiel behandling til belysning af  

 spørgsmålet om, hvor store krav der bør stilles for at en enlig forsørger kan  

 anses for at være i en så fastlåst og truet situation, at der bør ydes hjælp  

 efter bistandslovens § 42.
 LOVGRUNDLAG:
 Bistandslovens § 42, stk. 1.
 Socialministeriets vejledning af 26. juni 1987 om hjælp efter  

 bistandslovens § 42, pkt. 3 og 9.
 ANKESTYRELSENS AFGØRELSE:
 På grundlag af det oplyste om M's alder og beskæftigelsesmæssige og  

 sociale situation ved ansøgningen om hjælp efter bistandslovens § 42 til  

 uddannelse fandt Ankestyrelsen, at M ikke opfyldte betingelserne for hjælp  

 efter bistandslovens § 42.
 Ankestyrelsen fandt således socialforvaltningens afgørelse rimeligt  

 begrundet, og at der ikke havde været tilstrækkeligt grundlag for at ændre  

 denne ved nævnets afgørelse.
 Efter omstændighederne skulle den af nævnet bevilgede hjælp efter  

 bistandslovens § 42 til den 2 1/2 årige EDB-assistentuddannelse ikke fratages  

 M.
