Vejledning om markedsdiciplin og anmeldelse af regler for  

 egenkapitalens andel af det realiserede resultat i livsforsikringsselskaber  

 og  

 tværgående pensionskasser  

1) I henhold til lov om  

 forsikringsvirksomhed § 30, stk. 1, nr. 3, skal livsforsikringsselskaber og  

 tværgående pensionskasser anmelde regler for beregning og fordeling af det  

 realiserede resultat til forsikringstagerne og andre berettigede efter  

 forsikringsaftalerne.
Efter lovens § 31, stk. 1, skal de anmeldte regler være  

 betryggende og rimelige, og af stk. 2 følger, at de anmeldte regler for  

 beregning og fordeling af det realiserede resultat skal være præcise og klare  

 og føre til en rimelig fordeling.
Denne vejledning vedrører  

 fordelingen af det realiserede resultat for forsikringer efter  

 kontributionsprincippet, hvorefter resultatet fordeles blandt de berettigede  

 parter efter de forhold, hvori de har bidraget til det.  

 Kontributionsprincippet  

 opdeles i det beregningsmæssige kontributionsprincip, der vedrører  

 fordelingen  

 af resultatet mellem ejerne og forsikringstagerne, og det fordelingsmæssige  

 kontributionsprincip, der vedrører fordelingen mellem forsikringstagerne  

 indbyrdes.
Kontributionsprincippet er udmøntet i  

  

 Bekendtgørelse om kontributionsprincippet  

  

 (kontributionsbekendtgørelsen).
Det følger af  

 kontributionsbekendtgørelsens § 4, stk. 2, at virksomhederne skal anmelde  

 regler for beregning af den del af det realiserede resultat, der tilfalder  

 egenkapitalen.
Afkastet af særlige bonushensættelser af type B behandles lige  

 som egenkapital.
Det fremgår af bekendtgørelsens § 4, stk. 3, at  

 virksomhederne  

 ved anmeldelse efter stk. 2 skal opdele egenkapitalens andel af det  

 realiserede  

 resultat i en andel relateret til forrentning (investeringsafkast) af  

 egenkapitalen, og en andel, som afspejler omfanget af den risiko, som  

 påhviler  

 egenkapitalen (driftsherretillæg). Det skal i anmeldelsen begrundes,  

 hvorledes  

 det anmeldte er rimeligt i forhold til den risiko, der påhviler  

 egenkapitalen.  

 Såfremt anmeldelsen af egenkapitalens andel af det realiserede resultat  

 følger  

 denne vejledning, vil Finanstilsynet som udgangspunkt ikke anmode om  

 yderligere  

 begrundelser og uddybninger.
Hvis anmeldelsen ikke følger denne vejledning,  

 vil  

 tilsynet foretage en sædvanlig gennemgang af, om de anmeldte regler er  

 betryggende  

 og rimelige overfor forsikringstagerne og andre berettigede efter  

 forsikringsaftalerne.
Hvis egenkapitalen på grund  

 af et utilstrækkeligt realiseret resultat har fået mindre tilskrevet end  

 principperne tilsiger, er virksomheden berettiget til at rette op herpå i  

 kommende års fordeling.
Det beløb, der forventes at kunne tilføres  

 egenkapitalen,  

 ud over hvad principperne ellers ville give anledning til, betegnes i  

 nærværende vejledning skyggekontoen, jf. § 90 i bekendtgørelse om  

 livsforsikringsselskabers og tværgående pensionskassers årsregnskaber.
1. Egenkapitalens andel af det realiserede resultat Anmeldelsen af  

 egenkapitalens andel af det realiserede resultat skal opdeles i et  

 investeringsafkast i form af afkastet af de investeringsaktiver, der er  

 knyttet  

 til egenkapitalen, og et driftsherretillæg, der svarer til den ekstra  

 forrentning, der kan tilfalde egenkapitalen som følge af den risiko, som  

 påhviler egenkapitalen.
2. Investeringsafkast af de investeringsaktiver, der  

 er knyttet til egenkapitalen Investeringsafkastet af de  

 investeringsaktiver, der er knyttet til egenkapitalen, beregnes ved afkastet  

 før pensionsafkastskat (nøgletal N1) ved investeringsfællesskab med  

 forsikringstagerne.
Såfremt egenkapitalen f.eks. tildeles afkastet af  

 aktiver,  

 der alene er dedikeret til egenkapitalen, skal dette angives.
3. Driftsherretillæg I.
Markedsdisciplin For at en virksomhed kan  

 være omfattet af tilstrækkelig markedsdisciplin i henhold til denne  

 vejledning skal virksomheden inden årets begyndelse anmelde et  

 sammenligneligt driftsherretillæg (pris på den risiko, der påhviler  

 egenkapitalen).
 II.
Anmeldelse af driftsherretillæg Virksomheden skal i  

 anmeldelsens offentlige del begrunde det anmeldte driftsherretillæg.  

 Begrundelsen skal indeholde en kvantitativ vurdering af:
- sandsynligheden for at der  

 tilføres beløb til skyggekontoen ved årets udgang, - Hvor stort dette beløb i  

 givet fald kan forventes at blive, og - Hvor stor en del af dette  

 beløb, som ikke i senere år kan forventes tilført egenkapitalen.
I vurderingen skal indgå  

 virksomhedens forventninger til det realiserede resultat i både det  

 pågældende år og senere år og tage hensyn til, i hvilket omfang virksomhedens  

 investeringer afdækker risikoen på de garanterede ydelser samt størrelsen af  

 kollektivt bonuspotentiale og bonuspotentiale på fripoliceydelser og  

 bonuspotentiale på fremtidige præmier.
Virksomhedens forventninger til det  

 pågældende år skal tage udgangspunkt i virksomhedens budget.
 Hvis virksomheden finder,  

 at en del af prisen på den risiko, der påhviler egenkapitalen kan henføres  

 til risici, der er af en anden karakter end forsikrings-, omkostnings- og  

 investeringsmæssige risici, f.eks. ændringer i pensionsafkastbeskatningen,  

 skal omfanget heraf og en begrundelse for effekten på driftsherretillægget  

 angives i anmeldelsen.
Driftsherretillægget skal  

 som udgangspunkt anmeldes i forhold til det pågældende års gennemsnitlige  

 livsforsikringshensættelser og kollektive bonuspotentiale.  

 Livsforsikringshensættelserne skal kun omfatte forsikringer på hvilke  

 kontributionsbekendtgørelsen finder anvendelse, og skal beregnes før en  

 eventuel reduktion af bonuspotentiale på fripoliceydelser.
Opgørelsen af de  

 gennemsnitlige livsforsikringshensættelser og kollektive bonuspotentiale skal  

    

 tage udgangspunkt i virksomhedens budget  

 for det pågældende år.
Hvis driftsherretillægget anmeldes på anden vis, skal  

 virksomheden i en supplerende note i anmeldelsens offentlige del oplyse  

 driftsherretillægget som beskrevet ovenfor.
 III.
Ændring af driftsherretillæg En virksomhed har ikke  

 mulighed for i løbet af året at anmelde ændringer af egenkapitalens risiko,  

 såfremt virksomheden skal være omfattet af tilstrækkelig markedsdisciplin i  

 henhold til denne vejledning.
Begrundelsen for driftsherretillægget skal  

 fornyes hvert år.
Kravet indebærer alene, at der skal tages stilling til, om  

 en tidligere begrundelse fortsat er rimelig at gøre gældende.
4. Anvendelse af skyggekonto Hvis det på grund af et  

 utilstrækkeligt realiseret resultat ikke er muligt at tildele egenkapitalen  

 den  

 andel af det realiserede resultat, der tilkommer den, er virksomheden  

 berettiget til at rette op herpå i kommende års fordeling af det realiserede  

 resultat.
Beløb, som egenkapitalen på denne måde er berettiget til, skal  

 placeres på skyggekontoen.
Anmeldelsen af egenkapitalens andel af det  

 realiserede resultat skal præcist angive, om og i bekræftende fald hvilke  

 beløb  

 der placeres på skyggekontoen, hvordan skyggekontoen løbende behandles,  

 herunder forrentes, samt hvornår egenkapitalen bliver tilskrevet beløb fra  

 skyggekontoen.
5. Egenkapitalens andel af det realiserede resultat Virksomhedens anmeldte  

 regler for egenkapitalens andel af det realiserede resultat skal entydigt  

 fastlægge størrelsen af denne andel.
Dette udelukker ikke, at virksomheden i  

 en  

 konkret situation kan beslutte at afstå helt eller delvist fra sin beregnede  

 andel  

 af det realiserede resultat i henhold til de anmeldte regler.
Forskellen  

 mellem  

 egenkapitalens beregnede andel af det realiserede resultat og den andel, der  

 således tildeles egenkapitalen, vil ikke senere kunne tilføres egenkapitalen.  

 Tilsvarende kan virksomheden i en konkret situation beslutte at afstå helt  

 eller delvist fra beløb, der i henhold til de anmeldte regler er placeret på  

 en  

 skyggekonto.
Et sådant afstået beløb vil ikke senere kunne indhentes af  

 egenkapitalen.
Finanstilsynet, den 10. december  

 2003 Charlotte Møller /Michael Harboe-Jørgensen 1)  

 Livsforsikringsselskaber og tværgående pensionskasser betegnes i denne  

 vejledning virksomheder.
