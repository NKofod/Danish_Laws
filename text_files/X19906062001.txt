 Hypotekbanken har på spørgsmålet om hvorvidt en tilbygning  

 indeholdende garage, hobby- og redskabsrum var præmieberettiget, udtalt, at  

 der ville kunne udbetales statspræmie til den del af udgifterne, der vedrørte  

 hobby- og redskabsrum, hvorimod der ikke kunne udbetales præmie til opførelse  

 af garage.
 Hvis ikke udgifterne kan specificeres på anden måde, må fordelingen af  

 udgifterne ske forholdsmæssigt i.h.t. arealet af de enkelte rum.
 Boligsparekontrakt.
I brev af 5. juli 1990 har De spurgt, om der kan udbetales statspræmie på  

 ovennævnte kontrakt, hvis det opsparede beløb anvendes til opførelse af en  

 tilbygning til Deres hus.
Tilbygningen vil indeholde hobby- og redskabsrum  

 samt garage og skal bygges i forlængelse af huset.
 I den anledning skal Hypotekbanken meddele, at der vil kunne udbetales  

 præmie til den del af byggeriet der udgør redskabs- og hobbyrum, hvorimod der  

 ikke kan udbetales præmie til den del af byggeriet der udgør garage.
 Hvis ikke udgifterne kan specificeres på anden måde, må fordelingen af  

 udgifterne ske forholdsmæssigt efter arealet af de enkelte rum.
 De kan klage over afgørelsen til Bygge- og Boligstyrelsen, Stormgade 10,  

 1470 København K.
 Ønsker De at klage, bør det ske inden rimelig tid.
 P.d.v.
