Offererstatningslovens § 10 - for sen eller manglende anmeldelse til politiet, nævnets j. nr. 07-520-06556 I n. j.nr. 07-520-06556 blev ansøger i sit hjem overfaldet om morgenen mellem kl. 03.00  03.30. Ansøger, der boede alene, var døvstum og afhængig af sin søster, som jævnligt kom på besøg.
Han tog sammen med søsteren på skadestuen kl. 16.10. Forholdet blev af ansøgers søster anmeldt til politiet næste dag kl. 10.45. Fristen i offererstatningslovens § 10, stk. 1, burde efter nævnets opfattelse regnes fra tidspunktet, hvor ansøgers behandling på skadestuen var afsluttet.
Anmeldelsen ansås derfor for at være rettidig.
