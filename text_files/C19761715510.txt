I forbindelse med cirkulæreskrivelse herfra af 28. juli 1975 vedrørende  

 administrationen af ejendomme, erhvervet til hovedlandevejs- og  

 motorvejsanlæg, hvor man bl.a. anmodede om, at de pågældende ejendomme søges  

 fritaget for kommunale skatter i henhold til § 7, stk. 1 b, i lov om  

 beskatning til kommunerne af faste ejendomme, når de anførte betingelser  

 synes opfyldt, skal man herved efter henstilling fra Rigsrevisionen anmode  

 om, at samtlige ejendomme, der udlejes eller bortforpagtes i perioden inden  

 anlægsarbejdernes påbegyndelse, søges fritaget for kommunal beskatning under  

 henvisning til, at en sådan udlejning og bortforpagtning ikke anses for  

 erhvervsmæssig anvendelse, hvorfor ejendommene er omfattet af  

 fritagelsesbestemmelsen.
Der kan i denne forbindelse henvises til Højesterets  

 afgørelse i sag II 189/1970.
 Da fritagelsesbestemmelsen ikke blot undtager ejendomme, »der af  

 ejeren anvendes erhvervsmæssigt til landbrug, havebrug, skovdrift eller  

 udleje« men også ejendomme, »som henligger ubenyttede«, skal  

 man samtidig anmode om, at det for så vidt angår ejendomme, der  

 undtagelsesvis ikke kan udlejes eller bortforpagtes mod betaling, overvejes,  

 om det er mulighed for, at brugen af ejendommen vederlagsfrit kan overlades  

 almennyttige institutioner, således at disse ejendomme omfattes af  

 fritagelsesbestemmelsen og ikke henligger ubenyttede med deraf følgende  

 skattepligt.
 Man skal anmode om at modtage indstilling om en sådan vederlagsfri brug af  

 eventuelle ubenyttede arealer, samt om at få forelagt eventuelle  

 vanskeligheder i forbindelse med skattefritagelserne i øvrigt.
P.
D.
V.
John Manly fg.
 Motorsvejskontorer samt amtskommuners og kommuners tekniske forvaltninger  

 der bistår ved administrationen af hovedlandevejsnettet.
