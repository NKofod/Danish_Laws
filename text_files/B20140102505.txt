Bekendtgørelse om delegation af opgaver til FerieKonto I medfør af § 44, stk. 11, i lov om ferie, jf. lovbekendtgørelse nr. 202 af 22. februar 2013, fastsættes:
 § 1. Direktøren for Styrelsen for Arbejdsmarked og Rekruttering har delegeret afgørelseskompetence til FerieKonto i sager om:
1) arbejdsgivernes manglende indbetaling eller indberetning af feriegodtgørelse, herunder afgørelse om indstilling til politiet om tiltalerejsning, jf. § 14, i bekendtgørelse nr. 1280 af 15. december 2011 om FerieKonto, som ændret ved bekendtgørelse nr. 1317 af 25. november 2013, 2) optjening af feriedage, jf. lovens § 7, hvis arbejdsgiveren indbetaler feriegodtgørelse til FerieKonto, jf. lovens § 28, stk. 1, og 3) betaling af morarenter, jf. lovens § 28, stk. 2.
 § 2. Bekendtgørelsen træder i kraft den 30. september 2014.
