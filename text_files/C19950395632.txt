 Redegørelse for sagen:
En ansat værkstedsleder på en døgninstitution deltog i et  

 arbejdsmarkedsuddannelseskursus, benævnt »Personlig udvikling til  

 uddannelse« i tiden 10-14 oktober 1994. Det var oplyst, at ansøgeren var  

 uddannet som pædagog og faglært som maskinarbejder og i arbejde som  

 værkstedsleder.
Arbejdsgiveren havde blandt andet anført, at kursusindholdet  

 og uddbyttet er et særdeles hensigtsmæssigt supplement til det daglige  

 arbejde med klienter og samarbejde iøvrigt.
 A-kassen meddelte afslag på hans ansøgning om kursusgodtgørelse med den  

 begrundelse, at han ikke tilhørte den personkreds, som reglerne om  

 godtgørelse sigter på.
 Afgørelse:
 Arbejdsmarkedets Ankenævn tiltrådte på sit møde den 1. marts 1995, j. nr.  

 1995-3-791, arbejdsløshedskassens afgørelse med henvisning til § 16,  

 hvorefter det alene er den personkreds, der er omtalt i bekendtgørelsens § 1,  

 som er berettiget til godtgørelse, mens personer, som får adgang efter §§ 2  

 og 3, ikke har ret til godtgørelse.
Nævnet lagde til grund, at kursusdeltageren er uddannet som pædagog og  

 maskinarbejder.
Han er i arbejde som værkstedsleder, og ikke i færd med at  

 skifte til andet erhverv.
Deltageren tilhører derfor ikke den målgruppe, som  

 reglerne om godtgørelse for tab af indtægt eller arbejdsmulighed sigter på.
