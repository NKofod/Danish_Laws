 RESUME:
 Lokal indsats for social forebyggelse og borgernes sundhed er gjort til  

 fælles tema for den (amts)kommunale planlægning i planrunden 1988-91. Denne  

 pjece er udsendt for at støtte de kommuner og amtskommuner, som vælger at  

 tage dette tema op.
 Da sundhed og forebyggelse kræver en indsats på tværs af sektorer,  

 henvender denne pjece sig også til et bredere felt end den sociale sektor.  

 Teknik, skole, kultur, boliger, miljø, alle dele af den kommunale virksomhed  

 har virkninger i forhold til forebyggelse og sundhed.
Med udgangspunkt i boligen og boligområdet beskrives en række initiativer,  

 som sigter på at skabe et godt boligmiljø med aktiviteter for børn, unge,  

 ældre og borgerne i almindelighed.
Herunder beskrives institutionernes nye  

 rolle som igangsættere og som aktivitetscentre.
 Der omtales nye spændende forsøg på at sikre arbejde til truede og og  

 udstødte grupper.
 Der gives eksempler på forskellig organisering af den forebyggende  

 indsats, effekten af forebyggelse og kommunernes rolle i forhold til  

 arbejdsmiljøet.
 Endelig viser pjecen forskellige former for tværfaglig og tværsektorielt  

 samarbejde, med særlig focus på samarbejdet mellem kommuner og amtskommuner.
