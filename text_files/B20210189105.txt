Bekendtgørelse om ændring af bekendtgørelse om en midlertidig og målrettet lønkompensationsordning til virksomheder i økonomisk krise som følge af COVID-19 § 1 I bekendtgørelse nr. 1579 af 27. juni 2021 om en midlertidig og målrettet lønkompensationsordning til virksomheder i økonomisk krise som følge af COVID-19 foretages følgende ændringer:
 1. § 1, stk. 5, affattes således:
»Stk. 5. Virksomheder, som er omfattet af § 1 i bekendtgørelse nr. 834 af 27. juni 2014 om kosmetisk behandling og har haft forbud mod at holde åbent, kan beregne perioden i stk. 2, 2. pkt. og stk. 3, enten fra og med den 14. januar 2021 eller fra og med den 18. januar 2021 til og med 28. februar 2021.« 2. § 4, stk. 3, affattes således:
»Stk. 3. Ansatte, der er omfattet af en ansøgning om lønkompensation efter den 13. april 2021 for en periode af mindst 30 kalenderdages varighed op til seneste slutdato i virksomhedens ansøgninger, og som har været hjemsendt i minimum 30 kalenderdage, kan i de sidste syv dage heraf, arbejde for virksomheden.
Kravet i stk. 1, nr. 2, finder derved ikke anvendelse i de syv dage.
Retten til lønkompensation i de sidste syv dage, jf. 1. pkt., kan kun anvendes én gang pr. ansøgte ansatte.« 3. I § 6, stk. 1, 2. pkt., ændres »31. august 2021.« til: »31. oktober 2021, jf. dog stk. 3.« 4. I § 6 indsættes efter stk. 3 som nyt stykke:
»Stk. 4. Uanset stk. 3 er ansøgningsfristen for ansøgningsperioder, hvor forbuddet som omtalt i § 1, stk. 2, 2. pkt. eller stk. 3 er gældende, og som ikke vedrører perioden omtalt i § 6, stk. 3, nr. 1, den 31. oktober 2021.« Stk. 4-6 bliver herefter stk. 5-7.
 5. I § 7, stk. 1, nr. 11, og § 10, stk. 1, nr. 7, ændres »§ 5, stk. 8« til: »§ 5, stk. 7«.
 6. § 10, stk. 1, 1. pkt., affattes således:
»Virksomheder, som modtager kompensation i henhold til § 1, stk. 2, 1. pkt., skal senest den 30. september 2021, jf. dog stk. 4, indsende følgende supplerende dokumentation:« 7. § 10, stk. 1, nr. 1, 3. pkt., affattes således:
»Hvis der er en faglig repræsentant i virksomheden, skal dokumentationen for, at den foreskrevne andel af virksomhedens ansatte har været hjemsendt uden arbejde, jf. bestemmelsens 1. og 2. pkt., attesteres af den faglige repræsentant.« 8. I § 10, stk. 1, nr. 1, indsættes som litra c:
»c) Den samlede proces for attestation ved den faglige repræsentant overskrider 28 kalenderdage.« 9. § 10, stk. 1, nr. 8, affattes således:
»8) Dokumentation for de lønbestanddele, der indgår i § 2, nr. 5, litra a, 2. pkt. og litra b, 2. pkt., i de tilfælde, hvor virksomheden anmoder om lønkompensation for disse dele.
Den indsendte dokumentation skal attesteres af en uafhængig, godkendt revisor.
Attestationen skal foretages senest den 4. november 2021, eller 5 uger efter revisoren har fået adgang til dokumentationen.« 10. § 10, stk. 2, affattes således:
»Stk. 2. Virksomheder, som modtager kompensation i henhold til § 1, stk. 2, 2. pkt. eller § 1, stk. 3, skal senest 8 måneder efter ophøret af perioden, hvortil der ydes lønkompensation, indsende den i stk. 1 omtalte dokumentation samt dokumentation for, at virksomheden ikke har haft omsætning i kompensationsperioden, jf. § 5, stk. 7.« 11. § 10, stk. 3, affattes således:
»Stk. 3. Virksomheder, som modtager kompensation i henhold til § 1, stk. 4, skal senest 6 måneder efter ophøret af perioden, hvortil der ydes lønkompensation, indsende den i stk. 1 omtalte dokumentation.« 12. § 11, stk. 2, affattes således:
»Stk. 2. Erhvervsstyrelsen vil som udgangspunkt i forbindelse med kontrollen pålægge en virksomhed at anvende revisorbistand.
Ved pålæg af revisorbistand skal den indsendte dokumentation, jf. stk. 1, attesteres af en uafhængig, godkendt revisor.
Attestationen skal foretages senest den 4. november 2021, eller 5 uger efter revisoren har fået adgang til dokumentationen.« 13. I § 11 indsættes efter stk. 4 som nyt stykke:
»Stk. 5. Hvis efterreguleringen, jf. § 13, resulterer i et tilbagebetalingskrav, og virksomheden er berettiget til revisorgodtgørelse efter § 11, stk. 3, foretager Erhvervsstyrelsen modregning af revisorgodtgørelsen i det samlede tilbagebetalingskrav, jf. § 12, stk. 2.« Stk. 5 bliver herefter til stk. 6.
 14. I § 13 indsættes efter stk. 1 som nye stykker:
 »Stk. 2. Har virksomheden ikke indsendt den supplerende dokumentation efter § 10 inden for fristen, modtager virksomheden en rykker med en frist på 30 dage, jf. dog stk. 3.
 Stk. 3. Uanset fristen i stk. 2, vil virksomheder, som ikke har haft adgang til at indsende den supplerende dokumentation efter § 10, stk. 1, som følge af Erhvervsstyrelsens forhold, modtage en rykker med en frist på 60 dage.
 Stk. 4. Uanset fristen i § 13, stk. 2 og 3, kan virksomheden indsende den supplerende dokumentation senest 30 dage efter fristen i styrelsens eventuelle rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for virksomheden at overholde den af Erhvervsstyrelsen fastsatte frist, som følge heraf:
1) virksomheden har væsentlige aktiviteter i udlandet, eller 2) virksomheden er blevet ramt af udefrakommende forhold, der ikke kan tilskrives denne.
 Stk. 5. En virksomhed, der benytter fristen i stk. 4, skal ansøge herom på en af Erhvervsstyrelsen dertil indrettet løsning.
Stk. 6. Har Erhvervsstyrelsen ikke truffet anden afgørelse senest to arbejdsdage efter ansøgning om fristforlængelse, skal ansøgningen anses for godkendt.« Stk. 2 bliver herefter til stk. 7.
§ 2 Stk. 1. Bekendtgørelsen træder i kraft den 4. oktober 2021.
 Stk. 2. Bekendtgørelsens § 1, nr. 6, 10 og 11, finder anvendelse for ansøgninger modtaget fra og med den 25. marts 2020.
