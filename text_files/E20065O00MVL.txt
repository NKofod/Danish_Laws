Indholdsfortegnelse over hovedafsnit 15. oktober 2006 Juridisk Service; Moms- og Afgiftskontor Moms og lønsumsafgift SKAT udgiver 4 gange årligt  

 en momsvejledning, der er en samling af de gældende momsregler.  

 Vejledningen er opbygget efter momslovens systematik.
Dvs., at  

 vejledningen følger paragrafferne i momsloven.
 Vejledningens formål er at være en hjælp i det praktiske arbejde med  

 momsreglerne, herunder også  en hjælp for de ca. 430.000  

 momsregistrerede virksomheder og deres revisorer, advokater m.fl. i  

 arbejdet med at sikre en korrekt momsafregning.
Vejledningen giver en udførlig beskrivelse af momsreglerne, og der er i  

 teksten bl.a. henvist til de love og bekendtgørelser, der er relevante for  

 momsloven.
Såvel momsloven som momsbekendtgørelsen er medtaget  

 som bilag.
 Skatterådet har taget stilling til den momsmæssige  

 behandling i forbindelse med en række emner, herunder  

 grænsehandel med campingvogne (  

 SKM2006.530.SR ),  

 gavekort (  

 SKM2006.505.SR ),  

 returvarer og tilbagekøbsbeviser (  

 SKM2006.500.SR ), bestyrelseshonorarer  

 oppebåret af fagforeninger (  

 SKM2006.589.SR ) samt  

 byggeri af ejerlejligheder (  

 SKM2006.538.SR ,  

 SKM2006.593.SR  

 og  

 SKM2006.595.SR ).
 SKAT har udsendt meddelelser om ændring af praksis vedrørende  

 leveringsstedet for ydelser, som leveres af en arrangør af en messe eller  

 en udstilling, (  

 SKM2006.450.SKAT )  

 samt om begrebet afgiftspligtig videreforhandler i forbindelse med  

 brugtmomsordningen (  

 SKM2006.579.SKAT ).
 Der er i vejledningen yderligere indarbejdet en række nye afgørelser og  

 domme, se evt. afsnittet  

 oversigt       over indarbejdede afgørelser mv.
87-7059-005-2 Oversigt over indarbejdede afgørelser  

 mv.
Oversigt over indarbejdede afgørelser mv. i Momsvejledning 2006 -  

 4 Begreber Nedenfor er nogle begreber, som anvendes i vejledningen, kort  

 beskrevet.
 I loven er der brugt ordet afgift, men i denne vejledning er der brugt  

 ordet moms alle de steder, hvor der kun er tale om moms, og afgift de  

 steder, hvor også andre afgifter indgår.
 Herved forstås:
 Ved indgående moms forstås moms af de indkøb af varer og ydelser,  

 som virksomheden kan fratrække, dvs:
 Fælles er, at der er tale om indkøb til brug i virksomheden.
 I denne vejledning er begrebet udgående moms erstattet med salgsmoms,  

 og begrebet indgående moms med købsmoms.
Udtrykket købsmoms kan dog efterhånden bruges i to forskellige  

 betydninger.
Dels i den generelle betydning moms af virksomhedens indkøb  

 mv.
Dels i den oprindelige betydning virksomhedens  

 fradragsberettigede købsmoms (indgående moms). Det fremgår af  

 sammenhængen, i hvilken betydning udtrykket anvendes i vejledningen.
Især  

 i forbindelse med beskrivelsen af reglerne for virksomhedens regnskab  

 samt angivelse og betaling af moms til SKAT anvendes udtrykket i  

 betydningen fradragsberettiget købsmoms (indgående moms).
 Herved forstås forskellen mellem salgsmoms og købsmoms (i  

 betydningen fradragsberettiget købsmoms).
Herved forstås det beløb, som virksomheden skal indbetale eller have  

 udbetalt.
Beløbet fremkommer ved fra momstilsvaret at fratrække  

 godtgørelse for olie, el, gas, kul, CO2-afgift og vandafgift.
 Der henvises i øvrigt til afsnit  

 O .
Forkortelser bek = bekendtgørelse Dep. = Skatteministeriet, Departementet HRD = Højesterets dom Mn. = Momsnævnet TSCIR = Told- og Skattestyrelsens cirkulære TfS = Tidsskrift for Skatter og Afgifter TSS = Skatteministeriet, Told- og Skattestyrelsen togs nyt = ToldSkat Nyt UfR = Ugeskrift for Retsvæsen VLD = Vestre Landsrets dom ØLD = Østre Landsrets dom SKM = Skatteministeriets meddelelser Henvisninger til domme fra EF-Domstolen er sket uden forkortelse.
 Hvor intet andet er anført, refererer de anførte paragrafhenvisninger  

 til Skatteministeriets lovbekendtgørelse nr. 966 af 14. oktober  

 2005 af merværdiafgiftsloven (momsloven).
 Når der i teksten henvises til momsbekendtgørelsen, er det  

 Skatteministeriets bekendtgørelse nr. 663 af 16. juni 2006 om  

 merværdiafgiftsloven (momsloven), der menes.
 Henvisninger til andre afsnit i Momsvejledningen sker ved angivelse af  

 det pågældende afsnits punktbetegnelse, f.eks.  

 J.2.4.1 .
 De afgørelser og domme, der er henvisninger til, findes i  

 afgørelsesbindet til Momsvejledningen 1993 eller i Tidsskrift for Skatter  

 og Afgifter.
Henvisninger til ældre afgørelser sker med et nummer og en markering  

 af, hvilken instans der har truffet afgørelsen, f.eks.
Mn.1351, dvs.  

 Momsnævnets afgørelse nr. 1351. Henvisninger til afgørelser i Tidsskrift  

 for Skatter og Afgifter sker ved anførelse af årgang og løbenummer, f.eks.  

 TfS 1997, 777, dvs.
TfS for 1997, afgørelse nr. 777.
 For så vidt angår afgørelser mv. offentliggjort af Skatteministeriet  

 efter 1. marts 2001 er der i vejledningen alene henvist til SKM-nr.  

 Dette gælder således også for kendelser afsagt af Landsskatteretten og  

 domme afsagt af danske domstole.
Afsnit A Indledning A.1 Historisk baggrund Merværdiafgift er, set i internationalt lys, ikke en ny  

 beskatningsform.
En generel beskatning af privat forbrug har  

 tidligere været knyttet til kriser og krige.
Både efter 1. Verdenskrig og  

 2. Verdenskrig blev der i flere europæiske lande indført generelle  

 forbrugsskatter til brug for genopbygningen.
Efter 2.  

 Verdenskrig er der globalt i de fleste lande indført en  

 forbrugsbeskatning.
Formålet har været at skaffe de enkelte regeringer  

 provenu for at dække de offentlige udgifter.
A.2 Teori Formålet med en generel forbrugsbeskatning er at beskatte varer og  

 tjenesteydelser ved personligt forbrug.
Mere præcist er en  

 forbrugsbeskatning en beskatning af udgifter til forbrug afholdt af  

 private personer.
Begrebet private personer skal ikke  

 fortolkes snævert.
Efter de fleste landes skattelove beskattes også varer  

 og tjenesteydelser, som forbruges af offentlige myndigheder, kirker,  

 organisationer mv., dvs. alt andet forbrug end det, der sker  

 erhvervsmæssigt.
En generel forbrugsskat adskiller sig fra en  

 specifik skat, f.eks. punktafgifter, ved at omfatte alle varer og  

 tjenesteydelser.
En generel forbrugsskat kan opkræves enten direkte hos  

 den enkelte forbruger eller indirekte.
At en skat er  

 indirekte vil sige, at skatten ikke pålægges den person, som endeligt skal  

 betale skatten, men opkræves hos den, der leverer varer og ydelser til den  

 endelige forbruger ved at skatten overvæltes til den endelige forbruger  

 gennem en forhøjelse af prisen på varer eller ydelser.
Indirekte skatter  

 overvæltes således til dem, der endeligt skal betale  

 skatten.
A.2.1 Opkrævning af skatter En generel indirekte forbrugsskat kan opkræves enten som en  

 enkeltledsafgift, eller som en flerledsafgift.
A.2.1.1 Enkeltledsafgift Enkeltledsafgift kan opkræves som:
A.2.1.2 Flerledsafgift En generel indirekte forbrugsskat kan også opkræves som en  

 flerledsafgift.
Afgiften omfatter alle omsætningsled i det økonomiske  

 kredsløb.
 Flerledsafgiften kan være af kumulativ art, dvs. at afgiften overvæltes  

 fra hvert led til næste led, så der bliver betalt afgift af afgiften.  

 Dette benævnes også kaskadeeffekt.
Følgende eksempel illustrerer dette princip.
Afgiftssatsen er sat til  

 10 pct. og fortjenstmargin i de enkelte handelsled til 1000.
 Den reelle afgiftsbelastning i detailleddet bliver  -  

  således ikke 10 pct. men ca. 24 pct.
11054641 x 100 % = 23,8 % En flerledsafgift kan også opkræves som en merværdiafgift.
Karakteristisk for sådanne flerledsafgifter er den vertikale opbygning  

 fra råvareproducent til detailled.
Afgørende er også, hvorledes  

 investeringsgoder behandles og den egentlige beregning af  

 merværdiafgiften.
 En afgift efter merværdiprincippet indebærer, at det alene er det  

 endelige forbrug, der beskattes, idet der er fradragsret for alle  

 komponenter, der indgår i produktionen mv., dvs. det, der ikke endeligt  

 forbruges.
 I merværdiafgiften er der også fradragsret allerede på  

 anskaffelsestidspunktet for investeringsgoder.
 Ved en generel merværdiafgift, hvor der ikke er fritagelser, vil  

 beskatningsgrundlaget afspejle det faktiske private forbrug, da alle køb,  

 der vedrører produktionen mv., kan fratrækkes.
A.2.1.3 Beregning af merværdiafgift En merværdiafgift kan beregnes på grundlæggende tre måder:
 Forudsætninger:
 Afgiftssats 10 pct.
 Additionsmetoden:
 Subtraktionsmetoden:
 Kreditmetoden:
Additionsmetoden er vanskelig at anvende i et system med månedlige  

 eller kvartalsmæssige angivelser, da generalomkostninger som oftest  

 opgøres årligt, ligesom det er vanskeligt at indpasse i  

 destinationsprincippet, jf. nedenfor.
Det samme kan siges om  

 subtraktionsmetoden.
 Kreditmetoden eller merværdiafgiften anvendes i langt de fleste lande,  

 der har merværdibeskatning, herunder i alle EU-lande og de OECD-lande, der  

 har merværdiafgift.
 Merværdiafgiften er illustreret i  

 A.3.1 .
Anvendelse af kreditsystemet til beregning af afgiften har i forhold  

 til de to andre beregningsmetoder den fordel, at der ikke kræves en årlig  

 angivelse, men kan anvendes i et system med kvartals- eller  

 månedsangivelser.
Se endvidere nedenfor om krav til  

 merværdiafgiftssystemet.
 Ved en forbrugsbeskatning er det væsentligt, at det for den endelige  

 forbruger er uden betydning, om en vare er fremstillet i indlandet eller  

 indført.
 Hvis der ikke opkræves en afgift ved indførslen, kan dette føre til, at  

 private forbrugere køber indførte varer med deraf følgende  

 konkurrenceforvridning for erhvervsvirksomhederne i hjemlandet, der  

 betaler afgift.
For at undgå dobbeltbeskatning, når der opkræves afgift i  

 destinationslandet, er det nødvendigt, at der ikke sker en  

 afgiftsbelastning i oprindelseslandet.
En vare skal således, når der sker  

 beskatning i destinationslandet (importlandet), være fuldstændig  

 afgiftsfritaget i oprindelseslandet (eksportlandet).
 Dette princip med afgift ved indførsel og godtgørelse ved eksport,  

 anvendes i international sammenhæng af landene, der deltager i World Trade  

 Organization.
A.3 Momssystemet - generelt A.3.1 Merværdiafgiftsprincippet Merværdiafgiftssystemet medfører, at der ved ethvert salg af varer og  

 ydelser skal betales merværdiafgift (moms) af salgsprisen, men at  

 virksomheden kan trække den moms fra, som den har betalt ved produktionen  

 af varen, dvs. råvarer og produktionsomkostninger.
 Virksomheden skal altså kun betale moms af den værditilvækst, der sker  

 i virksomheden.
 Eksempel:
A.3.2 Momsens neutralitet En af de ting, man fra lovgivers side lagde vægt på ved overvejelserne  

 om indførelse af momssystemet, var neutralitet.
Dvs. at momsen ikke på  

 nogen måde må påvirke erhvervets og forbrugerens  

 dispositioner.
For at kunne sige, at en afgift er neutral over for erhvervsstrukturen,  

 skal afgiftssystemet være indrettet sådan, at der betales den samme  

 afgift, uanset hvor mange handelsled en vare passerer, For så vidt angår import medfører kravet om neutralitet, at afgiften på  

 en importeret vare skal svare fuldstændig til afgiften på en indenlandsk  

 produceret vare, der sælges til samme pris, som man skal betale for  

 importvaren.For eksporten betyder kravet om neutralitet, at  

 eksportvarer skal være fuldstændig fri for afgiftsbelastning.
For at de  

 danske eksportvirksomheder skal kunne konkurrere på lige fod med  

 virksomhederne i det land, der eksporteres til, er det vigtigt, at deres  

 produkter ikke er pålagt nogen form for direkte eller indirekte  

 afgiftsbelastning.
I relation til forbrugsvalget vil neutralitet sige, at afgiften ikke må  

 indebære nogen tendens til at vælge visse varer eller ydelser frem for  

 andre.
Derfor bør så mange varer og ydelser som muligt være omfattet af  

 afgiftspligten.Sådan som momsen er gennemført i Danmark, kan man  

 konstatere, at den ikke i sig selv har utilsigtede bivirkninger hverken på  

 erhvervsstrukturen eller forbrugsvalget.Momsen opfylder således i  

 højere grad end nogen anden afgift de betingelser, der stilles for at  

 kunne kalde afgiften neutral.
Endelig betyder den omstændighed, at  

 langt de fleste erhvervsvirksomheder er omfattet af registreringspligten,  

 at virksomhederne i det store og hele er stillet ens såvel arbejds- som  

 likviditetsmæssigt.
A.4 Momsens indførelse Lov om almindelig omsætningsafgift, lov nr. 102 af 31. marts 1967, blev  

 vedtaget af Folketinget den 29. marts 1967 samtidig med kildeskatteloven.  

 Danmark fik derved fra den 3. juli 1967 - som et af de første lande - en  

 generel merværdiafgift (moms), dvs. en afgift på merværdien i alle led af  

 den erhvervsmæssige omsætning.
Momsen afløste den tidligere oms, også  

 kaldet engrosoms, der var en enkeltledsafgift pålagt i engrosleddet.
 Momsloven bygger på Redegørelse vedrørende Merværdiafgift, som  

 Finansministeriet afgav i december 1964.
 Ved en merværdiafgift opkræves som præciseret i  

 A.3.1  

 afgift i alle omsætningsled, hvilket dog ikke fører til en  

 dobbeltbeskatning, da hvert omsætningsled kun betaler moms af den merværdi  

 (værditilvækst), der er tilført varen eller ydelsen i virksomheden.
 Hensynet bag loven var og er, at en generel forbrugsbeskatning i mindst  

 muligt omfang bør gribe ind i erhvervsstrukturen og påvirke forbrugernes  

 dispositioner, dvs. afgiften skal være neutral, se  

 A.3.2 .
 I perioden fra 1967 til 1978 omfattede loven uden undtagelse alle  

 varer, mens kun tjenesteydelser, som specifikt var nævnt i loven, var  

 omfattet af momspligten.
 Som følge af vedtagelsen af EF's 6. momsdirektiv blev det momspligtige  

 område udvidet i 1978 med en generel momspligt for tjenesteydelser (i det  

 efterfølgende blot kaldet ydelser). Herefter er kun ydelser, som  

 udtrykkeligt er nævnt i loven, undtaget fra momspligten.
Baggrunden for gennemførelsen af EF's 6. momsdirektiv var en  

 rådsafgørelse fra 1970 (EFT nr.
L 94 af 28/4-1970), efter hvilken  

 medlemslandenes finansielle bidrag til EU bl.a. skal bestå af en andel af  

 det fælles beregningsgrundlag for medlemsstaternes moms.
Der er fastlagt  

 et loft for denne del på 1,4 pct., der nedsættes til 1,0 pct. i ensartede  

 trin i perioden 1995 - 1999. For at opnå en retfærdig fordeling af  

 forpligtelsen var det nødvendigt at harmonisere beregningsgrundlaget  

 herunder især bestemmelserne om momspligten og momsfritagelserne i alle  

 medlemsstaterne. 6. momsdirektiv tilvejebringer ikke den i rådsafgørelsen  

 af 21/4 1970 forudsatte fuldstændige harmonisering af momsgrundlaget, idet  

 medlemsstaterne for en række nærmere specificerede varer og  

 tjenesteydelser indtil videre kan beholde deres nuværende ordning, dvs.  

 momspligt henholdsvis momsfritagelse, som ikke er i overensstemmelse med  

 direktivets hovedbestemmelser.
Som eksempel på afvigelser fra det fælles beregningsgrundlag, som  

 Danmark er berettiget til at fortsætte med i en overgangsperiode, kan  

 nævnes, at man fortsat kan fritage personbefordring og afsætning af jord  

 og fast ejendom for moms, ligesom man fortsat kan opkræve moms af radio-  

 og fjernsynslicens og visse offentlige kulturelle tjenesteydelser, såsom  

 teaterforestillinger.
Afvigelserne skal dog ikke kunne føre til økonomisk  

 gevinst eller tab for den enkelte stat, idet der ved overførsel til EU af  

 den fastlagte andel af momsprovenuet skal kompenseres for  

 afvigelserne.
 Europa-Kommissionen fremlagde den 8. oktober 2004 forslag til  

 Rådsforordning med gennemførelsesbestemmelser til 6. momsdirektiv.  

 EU-Rådet har den 17. oktober 2005 vedtaget forslaget som Forordning (EF)  

 nr. 1777/2005. SKAT har for at fremme kendskabet til forordningen udsendt  

 SKM2005.476.SKAT .
Forordningen gør en række vejledende retningslinier fra  

 Momskomiteen retligt bindende i medlemslandene.
Formålet er at  

 medvirke til en ensartet fortolkning af 6. momsdirektiv i alle  

 medlemslande.
 Gennemførelsesbestemmelserne er først gældende fra  

 forordningens ikrafttræden den 1. juli 2006. Dog fra den 1. januar 2006  

 for så vidt angår forordningens artikel 13. Forordningen  

 medfører efter SKAT's opfattelse ikke ændringer i dansk  

 momspraksis.
A.5 Lovændringer A.5.1 Væsentlige lovændringer i perioden  

 1967-1977 Loven blev i 1970 ændret sådan, at kommunale og amtskommunale  

 institutioner, der blev drevet i fællesskab af flere kommuner eller  

 amtskommuner, bortset fra forsyningsvirksomheder, ikke skulle betale moms  

 af leverancer til de kommuner eller amtskommuner, som var parthavere i  

 institutionen.
 På samme måde skulle andre offentlige virksomheder, bortset fra  

 offentlige forsyningsvirksomheder, kun betale moms af deres leverancer mod  

 betaling til andre og ikke af de varer, som den offentlige virksomhed  

 fremstillede til eget brug.
 Ved en ændring af loven i 1973 blev der skabt mere generelle  

 retningslinier bl.a. indenfor kravene til virksomhederne.
Registrerede virksomheder skal således efter anmodning udlevere eller  

 indsende regnskabsmateriale, ligesom pengeinstitutter mv. efter anmodning  

 skal oplyse om deres økonomiske mellemværender med navngivne  

 registreringspligtige virksomheder.
Endelig blev der skabt hjemmel til at  

 fastsætte retningslinier for udveksling af oplysninger af betydning for  

 kontroludøvelsen hos toldvæsenet, respektive skattevæsenet. 1967-loven  

 indeholdt en bestemmelse om, at private og ikke registrerede virksomheder  

 kunne få godtgjort betalt moms af nybyggeri af såvel erhvervsmæssigt  

 byggeri som boligbyggeri mv.
Bestemmelserne blev justeret i 1972 og 1973  

 og bortfaldt helt i 1977. I stedet blev det muligt at lade sig frivilligt  

 registrere for udlejning mv. af fast ejendom til erhvervsmæssigt brug.
I 1973 blev loven ændret, så der blev givet tilskud til mælk og  

 mejeriprodukter.
Forbrugerpriserne på disse produkter blev derved helt  

 eller delvis friholdt for moms.
Ordningen er ændret flere gange i årenes  

 løb, og der gives i dag alene delvis refusion af momsen på  

 modermælkserstatninger.
A.5.2 Væsentlige lovændringer i perioden  

 1978-1992 Ud over den tidligere nævnte udvidelse af det momspligtige område i  

 1978 skete der i perioden fra 1978 til 1992 relativt få principielle  

 ændringer af momsloven.
 I 1982 blev der indført moms på erhvervsmæssig turistkørsel, herunder  

 turistkørsel med udenlandske busser.
 I 1985 fjernede man den såkaldte pålægsmoms for offentlige  

 institutioner, der fremstillede varer og momspligtige ydelser udelukkende  

 til eget brug (byggearbejde, rengøring og vask samt fremstilling af  

 tryksager) og udvidede momspålægget for private virksomheder mv. til også  

 at omfatte ombygnings- og moderniseringsarbejder samt visse  

 reparationsydelser.
 Samtidig indførte man en ordning, hvorefter kommuner og amtskommuner  

 får købsmomsen på indkøbte varer og momspligtige ydelser fra private  

 virksomheder refunderet via en mellemkommunal udligningsordning, som  

 kommuner og amtskommuner selv finansierer.
Momsmæssigt spiller det for kommunerne mv. ikke nogen rolle for valget  

 mellem at producere selv og købe hos private.
For statsinstitutionernes  

 vedkommende skete der en omlægning af budgetreglerne, så institutionerne  

 ikke mere skal kalkulere med købsmoms, idet denne refunderes via en  

 tillægsbevilling til finansloven.
 1. januar 1990 blev spil om penge undtaget fra momspligten som følge af  

 den samtidig indførte lov om afgift af spillekasinoer.
Derudover ophævede man i 1991 den såkaldte afsmitningsmoms, dvs. det  

 forhold, at man skulle betale moms af ydelser til eget brug, hvis man  

 afsatte tilsvarende ydelser til 3. mand.
Afsmitningsmoms er dog bibeholdt  

 inden for byggeområdet.
 1. januar 1991 blev det momspligtige område udvidet som følge af  

 gennemførelsen af EF's 18. momsdirektiv, så der nu også skal betales moms  

 af deponering og forvaltning af værdipapirer samt visse former for  

 kreditter og kreditgarantier.
 Der skete en række ændringer og særordninger som følge af  

 gennemførelsen af EF's indre marked 1. januar 1993.
Den væsentligste ændring som følge af EF''s indre marked er, at der  

 ikke længere opkræves importmoms ved indførsel fra andre EF-lande, og at  

 salg til private i andre EF-lande som udgangspunkt sker med dansk moms.  

 For nye transportmidler gælder dog særlige regler.
Endvidere blev der  

 indført nye regler om moms på transport af varer inden for EF's område.
De  

 nye regler for EF- samhandlen er overgangsregler, som gælder fra 1. januar  

 1993 til 31. december 1996. Ordningen udløber imidlertid ikke automatisk,  

 men ophører først, når EU har vedtaget en ny ordning, hvilket endnu ikke  

 er sket.
A.5.3 Momsloven 1994 Ved lov nr. 375 af 18. maj 1994 blev der gennemført en revision af  

 momsloven.
Formålet med revisionen var i højere grad at opnå en sammenhæng  

 med EU's momsdirektiver, primært 6. momsdirektiv, således at der nu  

 anvendes samme systematik og terminologi i loven som i Fællesskabsretten.  

 Endvidere blev der gennemført nogle få strukturændringer.
Ved lovændringen  

 skete der en anden vægtning mellem lov og bekendtgørelsesstof.
En lang  

 række af de bestemmelser, der tidligere var at finde i bekendtgørelserne,  

 er nu optaget i selve momsloven.
Hermed blev det opnået, at de momsmæssige  

 bestemmelser nu fremtræder mere sammenhængende, og dermed mere  

 brugervenlige.
Som følge af tilpasningen til 6. momsdirektivs regler skete der  

 ændringer i nogle af de hidtidige regler i momsloven.
Det drejer sig om:
 Siden momslovens ikrafttrædelse er der sket følgende lovændringer.
 Lov nr. 1093 af 21. december 1994. Ændringer vedrørende:
 Lov nr. 1029 af 22. november 2000. Ændring vedrørende:
 Lov nr. 1299 af 20. december 2000. Ændring vedrørende:
 Lov nr. 1088 af 19. december 2001. Ændring vedrørende:
 Lov nr. 291 af 15. maj 2002. Ændring vedrørende:
 Lov nr. 409 af 6. juni 2002. Ændring vedrørende:
 Lov nr. 1064 af 17. december 2002. Ændring vedrørende:
 Lov nr. 124 af 28. februar 2003. Ændring vedrørende:
 Lov nr. 356 af 19. maj 2004. Ændring vedrørende:
 Lov nr. 1387 af 20. december 2004. Ændring vedrørende:
 Lov nr. 325 af 18. maj 2005. Ændring vedrørende:
 Lov nr. 428 af 6. juni 2005. Ændring vedrørende:
 Lov nr. 1416 af 21. december 2005. Ændring vedrørende:
 Lov nr. 408 af 8. maj 2006. Ændring vedrørende:
 Lov nr. 515 af 7. juni 2006. Ændring vedrørende:
 Lov nr. 517 af 7. juni 2006: Ændring vedrørende:
 Lov nr. 518 af 7. juni 2006: Ændring vedrørende:
 Ændringerne er beskrevet i de enkelte afsnit i Momsvejledningen.
Afsnit B Momsområdet B.1 Det danske momsområde § 2, stk. 1, fastlægger det geografiske anvendelsesområde for den  

 danske momslov, dvs. det danske momsområde.
Det omfatter de danske landområder, søterritoriet, samt luftrummet over  

 disse områder.
Søterritoriet udgøres af det indre territoriale farvand og  

 det ydre territoriale farvand indtil 12 sømil (22.224 m.) fra kyst- eller  

 basislinier.
 Den danske afgrænsning af momsområdet er i overensstemmelse med artikel  

 3 i 6. momsdirektiv, fastsat efter bestemmelsen i  

 EF-Traktatens (Romtraktatens) artikel 299 (tidligere artikel  

 227). Momsloven gælder ikke for Færøerne og Grønland, som ikke er medlem  

 af EU.
B.2 EU's momsområde EU's momsområde er ifølge § 2, stk. 2, EU-landenes samlede momsområder  

 som fastsat i EU's regler, herunder det danske momsområde.
Som steder uden  

 for EU betragtes de områder, der ikke er omfattet af EU-landenes  

 momsområder.
 Sondringen mellem EU's momsområde og steder uden for EU har betydning  

 for, om en virksomhed skal behandle modtagelsen af en vare som en  

 erhvervelse (dvs. fra andre EU-lande) eller en indførsel (dvs. fra steder  

 uden for EU).
 EU landene er: Belgien, Cypern, Danmark, Estland, Finland, Frankrig,  

 Grækenland, Irland, Italien, Letland, Litauen, Luxembourg,  Malta,  

 Nederlandene, Polen, Portugal, Slovakiet, Slovenien, Spanien,  

 Storbritannien, Sverige, Tjekkiet, Tyskland, Ungarn og Østrig.
 EU's momsområde er ifølge 6. momsdirektivs artikel 3, stk. 2, som  

 udgangspunkt anvendelsesområdet for EF-traktaten, dvs. hele EU.
Direktivets artikel 3, stk. 3, fastsætter dog, at en række  

 områder i EU ikke er en del af EU's momsområde.
Momsmæssigt  

 anses de derfor for områder uden for EU.
Der er tale om følgende  

 områder:
 Frankrig:
 Grækenland:
 Italien:
 Spanien:
 Tyskland:
Direktivets artikel 3, stk. 4, fastsætter, at en række lande og områder  

 uden for EU skal anses for en del af EU's momsområde.  

 Momsmæssigt anses de derfor for områder inden for EU.
Der er tale om  

 følgende områder:
Monaco, Isle of Man, De britiske baseområder (Akrotiri og Dhekelia) på Cypern.
I forbindelse med en række landes tiltrædelse af EU er det i  

 protokoller til tiltrædelsesakterne bestemt, at en række områder  

 inden for EU ikke skal være en del af EU's momsområde.
Momsmæssigt anses  

 de derfor for områder uden for EU.
Der er tale om følgende områder:
 Finland:
 Storbritannien:
I protokol nr. 10 til Tiltrædelsesakten vedr.
Cypern og de øvrige nye  

 medlemslandes tiltrædelse af EU er det bestemt, at anvendelsen af  

 EU-retten i de egne af Cypern, som den cypriotiske regering ikke har nogen  

 effektiv kontrol over (Nordcypern), er suspenderet.
Ministerrådet kan dog  

 med enstemmighed ophæve suspensionen helt eller delvist.
Indtil  

 videre er de pågældende områder ikke en del af EU's momsområde.
Som nævnt er som udgangspunkt kun områder omfattet af  

 EF-traktatens (Rom-Traktatens) anvendelsesområde omfattet af EU's  

 momsområde, jf. 6. momsdirektivs artikel 3, stk. 2. Af traktatens  

 artikel 299, stk. 3, jf. traktatens bilag 2, fremgår det, at en række  

 områder ikke er omfattet af traktaten.
Det fremgår ligeledes, at en række  

 områder kun er omfattet af traktatens bestemmelser om økonomisk og  

 social udvikling i områderne og om deres økonomiske forbindelse med  

 EU.
Disse områder er derfor ikke del af EU eller af EU's  

 momsområde.
Der er tale om Grønland samt en række britiske, franske  

 og nederlandske oversøiske territorier, f.eks.
Ny Caledonien, De  

 Nederlandske Antiller og De Britiske Jomfruøer.
 Af artikel 299, stk. 6, litra a), fremgår, at Færøerne ikke er medlem  

 af EU.
 Af artikel 299, stk. 6, litra c), fremgår, at Kanaløerne (Jersey,  

 Guernsey, Alderney og Sark) ikke er omfattet af traktatens  

 anvendelsesområde, bortset fra anvendelsen af visse særlige bestemmelser  

 vedrørende Storbritanniens tiltrædelse af EU. Øerne er derfor ikke  

 omfattet af EU's momsområde.
Andorra, San Marino og Vatikanstaten er selvstændige stater.
De  

 er ikke omfattet af EF-traktaten og indgår derfor ikke i EU's  

 momsområde.
Afsnit C Momspligtige personer C.1 Momspligtige personer C.1.1 Definition af momspligtige personer § 3,  

 stk. 1 Efter § 3, stk. 1, er momspligtige personer - eller afgiftspligtige  

 personer, som er den betegnelse, der bruges i loven - juridiske eller  

 fysiske personer, der driver selvstændig økonomisk virksomhed.
Afgrænsningen af hvilke former for virksomhed, der anses som økonomisk  

 virksomhed, er direkte reguleret af EU-retlige regler og EF-Domstolens  

 fortolkning af disse regler.
Det beror derfor på en selvstændig momsretlig  

 vurdering, om virksomheden er en økonomisk virksomhed.
Den momsretlige  

 afgrænsning af økonomisk virksomhed er således ikke altid sammenfaldende  

 med den skatteretlige vurdering af, om virksomheden er erhvervsmæssig.
Se  

 TfS 1997, 639.
 Der henvises til 6. momsdirektiv artikel 4.
Landsretten har i  

 SKM2005.113.VLR  

 givet Skatteministeriet medhold i, at sagsøgeren (advokaten) måtte  

 anses for at have deltaget i uregistreret virksomhed på en sådan måde, at  

 han måtte bære risikoen for, at nogle af ham finansierede varer blev  

 solgt, uden at momsen blev berigtiget, og at sagsøgeren derfor var  

 afgiftspligtig, jf. momslovens § 3 og opkrævningslovens § 10. Landsretten  

 fandt, at der for det indbyrdes forhold mellem advokaten og dennes  

 klient, ikke forelå skriftlige aftaler eller anden dokumentation, der  

 kunne bevise, at advokaten ikke havde deltaget i den uriegistrerede  

 virksomhed på en sådan måde, at han måtte bære risikoen for, at varerne  

 blev solgt, uden at momsen blev berigtiget.
Dommen er anket til  

 Højesteret.
C.1.2 Juridiske og fysiske personer Momspligtige personer er både juridiske og fysiske personer, og en  

 momspligtig person kan derfor også være enhver form for selskabs- og  

 virksomhedsdannelse, f.eks. et aktie- eller anpartsselskab, et  

 interessentskab, en forening, en fond eller et enkeltmandsfirma.
 Det fremgår af artikel 2 i Rådets forordning (EF) nr. 1777/2005,  

 at en europæisk økonomisk firmagruppe, der er stiftet i henhold til  

 forordning (EØF) nr. 2137/85, og som leverer varer eller ydelser mod  

 vederlag til sine medlemmer eller tredjemænd, er en afgiftspligtig person  

 i henhold til artikel 4, stk. 1, i direktiv 77/388/EØF.
Momspligtige personer omfatter både registreringspligtige og  

 ikke-registreringspligtige virksomheder.
F.eks. er læger og tandlæger  

 momspligtige personer, selv om der ikke betales moms af deres ydelser til  

 patienterne, jf. momsloven § 13, stk. 1, nr. 1, se  

 D.11.1 .
C.1.3 Selvstændig virksomhed Arbejde, der udføres af lønmodtagere, er ikke omfattet af begrebet  

 selvstændig virksomhed.
En lønmodtager udfører normalt personligt arbejde  

 i et tjenesteforhold - dvs. efter arbejdsgiverens instruktioner og for  

 dennes regning - og får sin betaling i form af løn, feriegodtgørelse,  

 honorar, tantieme, provision, akkord, drikkepenge og lign.
 Der lægges således vægt på, om det udbetalte vederlag anses for  

 A-indkomst (tjenesteforhold) eller B-indkomst (selvstændig  

 erhvervsvirksomhed) i kildeskattelovens forstand, jf.  

 Ligningsvejledningen.
 Afgørelsen af, om den, der udfører arbejdet, er lønmodtager eller  

 selvstændig erhvervsdrivende, sker på grundlag af en samlet vurdering  

 af forholdet mellem den, der udfører arbejdet, og den, for hvem det  

 udføres.
Der kan her lægges vægt på, om der i vederlaget i væsentligt omfang  

 indgår betaling for andet end den personlige arbejdsydelse, og om der  

 afholdes væsentlige erhvervsmæssige omkostninger, som er atypiske for  

 lønmodtagere.
I vurderingen kan også indgå, om den, der udfører arbejdet,  

 ejer de anvendte redskaber og helt eller delvist leverer materialer til  

 arbejdet.
Se i øvrigt Skatteministeriets cirkulære nr. 129 af 4. juli 1994  

 om Personskatteloven, pkt. 3.1.1 - 3.1.1.3,  om de kriterier, der  

 lægges vægt på.
Spørgsmålet, om der er tale om en lønmodtager eller selvstændig  

 erhvervsdrivende, opstår ofte i forbindelse med de personer, der arbejder  

 som konsulenter eller rådgivere mv.
Spørgsmålet må i hvert tilfælde  

 afgøres konkret ud fra de kriterier, der er omtalt ovenfor.
Se f.eks.
TfS  

 1996, 449, hvor Højesteret fandt, at en tupperwareforhandler skulle anses  

 for selvstændig erhvervsdrivende.
Højesteret lagde herved vægt på, at  

 forhandlerne helt frit bestemte egen arbejdstid, at de selv afholdte alle  

 udgifter, at disse medførte en betydelig omkostningsprocent, at  

 forhandlerne ikke blev anset som lønmodtagere ved praktiseringen af  

 ferieloven mv., at de var frit stillede med hensyn til at arbejde for  

 andre og med hensyn til at antage medhjælp, at de var momsregistrerede,  

 samt at de påtog sig en vis økonomisk risiko.
Fysiske personer, der som ejere af virksomheder driver  

 fremstillingsvirksomhed inden for industri, håndværk eller landbrug, anses  

 for at være selvstændigt erhvervsdrivende.
Det samme gælder virksomheder  

 inden for engros- og detailhandel og liberale erhverv, f.eks. læger,  

 advokater, revisorer, arkitekter og  

 vekselerere.
C.1.4 Økonomisk virksomhed Økonomisk virksomhed omfatter alle former for virksomhed som producent,  

 handlende eller leverandør af ydelser samt virksomhed inden for liberale  

 erhverv og dermed sidestillede erhverv, uanset formålet med eller  

 resultatet af virksomheden.
Formålet vil dog oftest være at opnå økonomisk  

 gevinst.
Salg af egne private effekter anses ikke for økonomisk virksomhed  

 i momslovens forstand.
 Det er både den regelmæssige virksomhedsdrift og de mere lejlighedsvise  

 økonomiske transaktioner, der falder ind under begrebet økonomisk  

 virksomhed i momslovens forstand.
 Udnyttelse af materielle eller immaterielle goder, f.eks. patenter,  

 varemærke- og mønsterrettigheder, med henblik på opnåelse af indtægter af  

 en vis varig karakter, anses også som økonomisk virksomhed.
Udlejning af et materielt gode er en udnyttelse af godet, der anses som  

 økonomisk virksomhed, når udlejningen iværksættes med henblik på opnåelse  

 af indtægter af en vis varig karakter.
Se EF-Domstolens dom i sagen  

 C-230/94, Renate Enkler.
 I  

 SKM2003.354.TSS  

 har Told- og Skattestyrelsen udtalt sig om den momsmæssige behandling af  

 præmie for ammekøer samt salg og udlejning af præmierettigheder.
Præmierettigheder er en forudsætning for opnåelse af støtte til  

 producenter af levende ammekøer, kvier og moderfår, jf.  

 Fødevareministeriets bekendtgørelse nr. 181 af 19. marts 2003.  

 Præmierettighederne tildeles efter ansøgning af Direktoratet for  

 FødevareErhverv.
I det omfang producenten udnytter sin "beholdning" af  

 rettigheder, modtager han et støttebeløb pr. ammeko eller moderfår.  

 Præmierettighederne og det heraf følgende potentielle støttebeløb er ikke  

 tidsbegrænset, men kan i et vist omfang fortabes, såfremt producenten ikke  

 udnytter præmierettighederne.
Præmierettighederne kan udlejes helt eller  

 delvist til en anden producent.
Tilsvarende kan præmierettighederne helt  

 eller delvist sælges.
Præmierettighederne kan sælges sammen med eller uden  

 bedriften.
Præmie for ammekøer, kvier og moderfår falder uden for momslovens  

 anvendelsesområde.
Tilsvarende gælder for salg og udlejning af  

 præmierettigheder.
Det støttebeløb (præmie), som producenten af levende  

 ammekøer m.v. får udbetalt fra Direktoratet for FødevareErhverv for at  

 beholde køerne mv. i sin besætning, kan ikke anses for vederlag for en  

 ydelse til direktoratet eller nogen anden konkret forbruger.
Der er tale  

 om et tilskud, der gives i almenhedens interesse.
Tilskuddet kan heller  

 ikke anses for et tilskud, der er direkte forbundet med priserne for  

 producentens leverancer af dyr.
Når præmien falder uden for momslovens anvendelsesområde, falder også  

 udlejning eller salg af rettigheder til at opnå præmien uden for  

 momslovens anvendelsesområde.
For køberen af en præmierettighed har købet  

 en direkte og umiddelbar tilknytning til opnåelsen af præmie.
Der er  

 derfor ikke tale om en generalomkostning i købers virksomhed, ligesom  

 salget af præmierettigheder ikke kan anses for at indgå i sælgers  

 momspligtige økonomiske virksomhed.
Der er således tale om en anden situation end i forbindelse med salg af  

 mælkekvoter, som styrelsen har udtalt sig om i  

  

 SKM2002.71.TSS .  

 Salg af mælkekvoter indgår som en generalomkostning i købers momspligtige  

 virksomhed og indgår derfor i sælgers økonomiske virksomhed.
Salg af  

 mælkekvoter mod vederlag falder således inden for momslovens  

 anvendelsesområde og er derfor momspligtig.
Erhvervelse, besiddelse eller afhændelse af  

 selskabsandele udgør ikke i sig selv økonomisk virksomhed.
Det  

 forhold, at der erhverves kapitalinteresser i en virksomheder,  

 er ikke i sig selv en udnyttelse af et gode med henblik på opnåelse  

 af varige indtægter, idet et eventuelt udbytte, som kapitalandelen  

 afkaster, kun er en følge af ejendomsretten til godet.
Når erhvervelse af  

 andele ikke i sig selv udgør en økonomisk virksomhed i sjette direktivs  

 forstand, gælder det samme for en virksomhed, der består i at afhænde  

 sådanne andele.
Det fremgår af EF-dommene C-60/90, Polysar Investments  

 Netherlands BV, C-333/91, Sofitam SA, C-155/94, Wellcome Trust Ltd,  

 C-442/01, KapHag Renditefonds 35 Spreecenter Berlin-Hellersdorf 3, og  

 C-465/03, Kretztechnik AG.
Tilsvarende gælder for obligationer, jf. dommen  

 i sag C-80/95, Harnas & Helm CV.
Om C-442/01, KapHag Renditefonds  

 35 Spreecenter Berlin-Hellersdorf 3, og C-465/03, Kretztechnik AG, se  

 tillige  

 J.1.1.2 .
De finansielle transaktioner, som er omhandlet i sjette direktivs  

 artikel 13, punkt B, litra d), nr. 5, (momslovens § 13, stk. 1, nr.  

 11, litra e) kan dog i visse tilfælde anses for økonomisk virksomhed.
Det  

 er f.eks. tilfældet, når de foretages inden for rammerne af en  

 kommerciel fondshandelsvirksomhed, for at gennemføre et direkte eller  

 indirekte indgreb i administrationen i de virksomheder, hvori der besiddes  

 en kapitalinteresse, eller ligger i direkte, permanent og nødvendig  

 forlængelse af den afgiftspligtige virksomhed, som den pågældende i øvrigt  

 udøver.
Det fremgår af EF-dommene C-60/90, Polysar Investments Netherlands  

 BV, C-333/91, Sofitam SA, C-155/94, Wellcome Trust Ltd, C-306/94,  

 Régie dauphinoise - Cabinet A.
Forest SARL, og C-80/95, Harnas &  

 Helm CV.
Om C-60/90, Polysar Investments Netherlands BV, C-333/91, Sofitam  

 SA, og C-306/94, Régie dauphinoise - Cabinet A.
Forest SARL, se tillige  

 J.2.1.1 .
 EF-domstolen har udtalt, at de transaktioner, der er omhandlet  

 i sjette direktivs artikel 13, punkt B, litra d), nr. 5, er de  

 transaktioner, der består i opnåelse af indtægter af en vis varig karakter  

 fra aktiviteter, der går videre end blot erhvervelse og salg af  

 værdipapirer, såsom transaktioner, der foretages i forbindelse med  

 udøvelse af handelsvirksomhed med værdipapirer, jf. dommene i sag  

 C-77/01, EDM, og sag C-8/03, Banque Bruxelles Lambert SA (BBL).
I sag C-8/03, BBL, tager EF-domstolen stilling til, om  

 investeringsforeninger med variabel kapital  

 (SICAV-investeringsforeninger) omfattet af Rådets direktiv 85/611/EØF om  

 samordning af love og administrative bestemmelser om visse institutter for  

 kollektiv investering i værdipapirer (investeringsinstitutter) kan anses  

 for momspligtige personer.
Dette direktiv er gennemført i dansk ret ved  

 Lov om investeringsforeninger og specialforeninger samt andre kollektive  

 investeringsordninger m.v.
Se evt. omtalen af loven i  

 afsnit  

 D.11.11.9 .
EF-domstolen udtaler i dommen i sag C-8/03, BBL, at det fremgår af  

 artikel 1, stk. 2, i direktiv 85/611, at SICAV-investeringsforeningernes  

 transaktioner består i kollektiv investering i værdipapirer af kapital  

 tilvejebragt ved henvendelse til offentligheden.
Med den kapital, som  

 medlemmerne indbetaler ved køb af andele, opretter og administrerer  

 SICAV-investeringsforeningerne for medlemmernes regning og mod vederlag  

 porteføljer sammensat af værdipapirer.
En sådan virksomhed, der går  

 videre end blot erhvervelse og salg af værdipapirer, og som tilsigter  

 opnåelse af indtægter af en vis varig karakter, udgør en økonomisk  

 virksomhed i den forstand, hvori udtrykket er anvendt i sjette direktivs  

 artikel 4, stk. 2. Heraf følger, at SICAV-investeringsforeningerne er  

 afgiftspligtige personer i den forstand, hvori udtrykket er anvendt i  

 sjette direktivs artikel 4. Dommen er ligeledes omtalt i afsnit  

 D.11.11.9 ,  

 E.3.1.3  

 og  

 E.3.1.5 .
Et holdingselskabs deltagelse i administrationen af et datterselskab  

 anses som økonomisk virksomhed.
Et holdingselskab, der alene besidder  

 kapitalinteresser i andre virksomheder, udøver derimod ikke økonomisk  

 virksomhed, medmindre selskabet samtidig direkte eller indirekte griber  

 ind i administrationen af de selskaber, hvori kapitalinteresserne  

 besiddes.
Det gælder, når holdingselskabet griber ind, ud over hvad der  

 følger af de rettigheder, indehaveren af kapitalinteresserne har i sin  

 egenskab af aktionær eller selskabsdeltager.
Det fremgår af EF-dommene  

 C-102/00, Welthgrove og C-16/00, Cibo Participations SA.
Om C-16/00, se  

 afsnit  

 J.1.1.3 .
 En erhvervsdrivende, der opkøber fordringer med overtagelse af  

 tabsrisikoen og som modværdi fakturerer sine kunder et gebyr, udøver  

 økonomisk virksomhed i den forstand, hvori udtrykket er anvendt i  

 direktivets artikel 2 og 4, og er således en momspligtig person.  

 Denne økonomiske virksomhed er ikke omfattet af fritagelsen i § 13, stk.  

 1, nr. 11, litra c), se   

 D.11.11.4.3  

 og  

 D.11.11.6.5  samt  

 EF-domstolens dom i sagen C-305/01, MKG-Kraftfahrzeuge-Factoring  

 GmbH.
Blandt de omstændigheder, der skal vurderes ved afgørelsen af, om en  

 momspligtig person har erhvervet goder til brug for sin økonomiske  

 virksomhed, er det pågældende godes art.
Se EF-Domstolens dom i sagen  

 C-97/90, Lennartz.
Den omstændighed, at et gode er egnet til en  

 udelukkende økonomisk udnyttelse, er i almindelighed tilstrækkelig til, at  

 dets ejer må anses for at udnytte det til brug for økonomisk virksomhed og  

 følgelig med henblik på at tilvejebringe indtægter af en vis varig  

 karakter.
Såfremt et gode på grund af sin karakter derimod kan anvendes  

 såvel til erhvervsmæssig som privat brug, må der foretages en vurdering af  

 samtlige omstændigheder vedrørende dets udnyttelse.
Se EF-Domstolens dom i  

 sagen C-230/94, Renate Enkler.
 En mulig fremgangsmåde ved afgørelsen af, om den pågældende virksomhed  

 er økonomisk virksomhed i lovens forstand, kan være en sammenligning  

 mellem, på den ene side de omstændigheder, hvorunder den pågældende  

 faktisk udnytter godet, og på den anden side de omstændigheder, hvorunder  

 en tilsvarende økonomisk virksomhed normalt udøves.
 Den periode, hvor godet faktisk udnyttes, kundekredsens omfang og  

 indtægternes størrelse kan ligeledes, sammen med andre konkrete  

 omstændigheder, tages i betragtning ved vurderingen.
 Om hobbyvirksomhed, se afsnit  

 C.1.4.1 .
Økonomisk virksomhed kan bestå i flere på hinanden følgende handlinger.  

 Forberedende handlinger, såsom erhvervelse af driftsmidler og erhvervelse  

 af fast ejendom, er også omfattet af begrebet økonomisk virksomhed.
Det  

 følger heraf, at også de første investeringsomkostninger, der afholdes til  

 brug for en virksomhed, anses for økonomisk virksomhed, og at told-  

 og skatteforvaltningen i denne forbindelse skal tage virksomhedens  

 erklærede hensigter i betragtning.
Se EF-Domstolens dom i sagen C-268/83,  

 Rompelman.
Det påhviler den, der anmoder om momsfradrag for sådanne omkostninger,  

 at godtgøre, at betingelserne herfor er opfyldt.
Told- og  

 skatteforvaltningen kan kræve den erklærede hensigt om at påbegynde  

 økonomisk virksomhed forbundet med afgiftspligtige transaktioner bestyrket  

 af objektive momenter.
EF-domstolen har i sagen C-400/98 Birgitte Breitsohl afgjort, at en  

 person hvis hensigt - der bestyrkes af objektive forhold - er at påbegynde  

 selvstændig økonomisk virksomhed i den forstand, hvori udtrykket anvendes  

 i 6. momsdirektiv art. 4, og som afholder de første  

 investeringsomkostninger i det øjemed, skal betragtes som en momspligtig  

 person.
Se også dommen i sagerne C-110/98 og C-147/98 Gabalfrisa og dommen  

 i sagen C-396/98 Grundstückgemeinschaft Schlossstrasse.
Der henvises til  

 afsnit  

 J.1.1.7 .
 Se endvidere TfS 1999, 499, hvor det ikke fandtes godtgjort, at  

 der forelå objektive momenter, der understøttede et selskabs erklærede  

 hensigt om at drive økonomisk virksomhed.
 Gennemførelsen af en undersøgelse af de tekniske og økonomiske aspekter  

 ved den påtænkte virksomhed anses for en økonomisk virksomhed, selv om  

 undersøgelsen har til formål at klarlægge, i hvilket omfang den påtænkte  

 virksomhed er rentabel.
Retten til fradrag for købsmoms vedrørende en sådan  

 rentabilitetsundersøgelse bevares således, selv om det senere, henset til  

 rentabilitetsundersøgelsens resultater, besluttes ikke at gå videre til  

 den operationelle fase og at lade selskabet træde i likvidation, således  

 at den påtænkte virksomhed ikke var forbundet med momspligtige  

 transaktioner.
Se EF-Domstolens dom i sagen C-110/94, INZO, der tillige er  

 omtalt i  

 afsnit       M.6  

.
I   

 SKM2004.253.LSR  

 havde et tidligere produktionsselskab aktivitet med udlejning af  

 fast ejendom.
Landsskatteretten fandt det ikke godtgjort, at selskabet i  

 den påklagede periode derudover havde udøvet aktivitet med  

 møbelgrebproduktion, ligesom den påberåbte hensigt om påbegyndelse af  

 aktivitet med import fra Spanien ej heller kunne anses for godtgjort.  

 Selskabet havde derfor ikke drevet selvstændig økonomisk virksomhed efter  

 momslovens § 3 med momspligtige aktiviteter.
De afholdte udgifter  

 måtte således anses at have tilknytning til dels den momsfritagne  

 aktivitet, dels til aktiviteter af privat karakter.
Selskabet var således  

 allerede som følge heraf ikke berettiget til de foretagne momsfradrag  

 efter momslovens § 37. For så vidt angår told- og  

 skatteforvaltningens adgang til at fremsætte krav om tilbagebetaling  

 af tidligere udbetalt negativ moms, henvises til omtalen af kendelsen i  

 afsnit       M.6  

.
Landsskatten fandt i kendelsen  

 SKM2006.299.LSR  ikke,  

 at klageren havde drevet økonomisk virksomhed.
Klageren var derfor ikke  

 berettiget til momsfradrag vedrørende forgæves afholdte udgifter til  

 indretning af et diskotek.
Klageren havde i 2001 med henblik på  

 at drive et diskotek, indgået en forpagtningsaftale vedrørende en  

 bygning.
Aftalen var betinget af, at klageren fik spiritusbevilling.  

 Klager afholdt i 2002 og 2003 udgifter til bl.a.  

 istandsættelse af bygningen, og til rådgivningsydelser.
Klager havde  

 i september 2002 ansat en bestyrer, og havde primo 2003 udarbejdet budget  

 for driften.
Klager havde medio 2002 fået en  

 forhåndstilkendegivelse fra politimesteren vedrørende spiritusbevilling.  

 Klageren indsendte en egentlig ansøgning herom primo 2003, men  

 behandlingen trak ud, og klageren fik ultimo 2003 endeligt afslag.
Dermed  

 bortfaldt forpagtningsaftalen, og ejeren solgte herefter bygningen  

 til en kommune, der valgte at rive bygningen ned.
Klageren  

 anmodede i marts 2004 om udbetaling af moms af  

 ombygningsomkostningerne.
Klageren havde på intet tidspunkt i  

 forløbet anmeldt sig til momsregistrering.
Landsskatteretten lagde  

 vægt på, at klageren i denne sag på intet tidspunkt havde foretaget  

 momspligtige transaktioner, og fandt ikke, at der var grundlag for at  

 karakterisere klageren som en afgiftspligtig person.
Klageren havde  

 endvidere ikke overfor myndighederne erklæret nogen hensigt om at ville  

 drive momspligtig virksomhed, og myndighederne havde således heller  

 ikke forinden de af klageren foretagne dispositioner godkendt klageren som  

 en afgiftspligtig person.
De med klagerens dispositioner forbundne  

 udgifter kunne følgelig ikke karakteriseres som udgifter til forberedende  

 handlinger i forbindelse med en momspligtig virksomhed, ligesom der som  

 følge af, at myndighederne ikke forinden de foretagne dispositioner havde  

 godkendt klageren som en afgiftspligtig person, ikke kunne godkendes  

 fradrag under henvisning hertil.
Udgifterne fandtes således ikke  

 afholdt af klageren i dennes egenskab af afgiftspligtig person.
Kendelsen  

 er indbragt for domstolene.
Auktionsholdere anses for at drive økonomisk virksomhed.
Det gælder,  

 hvad enten der er tale om almindelige auktioner eller tvangsauktioner.
I TfS 1995, 202 blev en fond ikke anset for at drive selvstændig  

 økonomisk virksomhed med levering af varer og/eller momspligtige ydelser  

 mod vederlag og skulle derfor ikke momsregistreres.
Fondens indtægter var  

 baseret på indbetalinger fra virksomheder, der var leverandører til  

 fondens medlemmer, idet der ved levering blev indbetalt en del af  

 fakturabeløbet til fonden.
Fondens midler blev brugt, dels som  

 garantiordning for, at fondens medlemmer betalte fakturaerne, dels til  

 PR-virksomhed, forskning, produktudvikling mm. til gavn for fondens  

 medlemmer.
TfS 2000, 192. Efter at en interessents deltagelse i et  

 10-mands-projekt var anset for uden skattemæssig betydning, blev der rejst  

 krav over for interessentskabet om tilbagebetaling af negativ moms, som  

 var udbetalt vedrørende udgifter afholdt af interessentskabet til revisor-  

 og konsulentassistance i etableringsfasen.
Landsskatteretten fastslog i en  

 kendelse, at da interessentskabet ikke ansås for at have drevet økonomisk  

 virksomhed, og da der endvidere ikke forelå sådanne omstændigheder, at  

 tilbagebetalingskravet var uberettiget, skulle den negative moms  

 tilbagebetales.
Told- og Skattestyrelsen har i  

 SKM2001.200.TSS  

 meddelt, at der i en konkret sag er givet en virksomhed medhold i, at den  

 driver selvstændig økonomisk virksomhed, når den indkøber mad- og  

 drikkevarer fra tredjemand og videresælger disse varer til medarbejderne  

 ved løntræk.
Se  

 D.4 .
I  

 SKM2003.52.LSR  

 fandt Landsskatteretten, at en banks afholdelse af en jubilæumsfest for  

 aktionærerne ikke kunne medføre, at banken kunne anses for at drive  

 økonomisk virksomhed som omhandlet i momslovens § 3 ved afsætning af  

 hotel- og restaurationsydelser.
Deltagelsen i arrangementet var betinget  

 af, at deltagerne skulle købe en billet.
Retten fandt, at bankens  

 afholdelse af festen måtte anses for at være sket som et led i  

 bankens almindelige bankvirksomhed, og dermed ikke kunne anses som en  

 særskilt herfra selvstændig aktivitet.
Landsskatteretten lagde vægt på, at  

 der var tale om et enkeltstående arrangement begrundet i bankens forhold,  

 som afholdtes for bankens ejere (aktionærerne) og hvor deltagerbetalingen  

 dækkede ca. 7 pct. af omkostningerne ved arrangementet.
 Østre Landsret har i  

 SKM2004.369.ØLR  

 taget stilling til Scanlines Danmark A/S´s (tidligere DSB Rederi A/S)  

 udlån mod vederlag af tjenestemænd og "selskabstjenestemænd" (som  

 Scanlines ifølge lov er forpligtet til at  

 beskæftige) til datterselskabet Sydfynske A/S.
Det fremgår af lov om DSB Rederi A/S, at DSB´s rejseaktiviteter blev  

 privatiseret i 1995 ved oprettelse af selskabet DSB Rederi A/S med DSB som  

 ejer.
Det fremgår af lovens § 6, at de statstjenestemænd, der ved DSB  

 Rederi A/S´s overtagelse af færgedriften gjorde tjeneste ved DSB´s  

 rederivirksomhed, var forpligtet til at gøre tjeneste i DSB Rederi A/S med  

 bevarelse af deres ansættelsesforhold til staten, ligesom selskabet i  

 forhold til DSB var forpligtet til at beskæftige disse.
Endvidere fremgår,  

 at DSB Rederi A/S skulle tilbyde de nævnte tjenestemænd, at de inden for  

 en periode af ca. 2 år fra overtagelsen af færgedriften kunne overgå  

 til ansættelse i DSB Rederi A/S.
De tjenestemænd, som ikke ønskede at  

 overgå til ansættelse i DSB Rederi A/S bevarede deres tjenesteforhold til  

 staten og skulle fortsat have udbetalt løn m.v. fra staten ligesom staten  

 afholdt udgifter til pension i overensstemmelse med reglerne i  

 tjenestemandslovgivningen.
Lønningerne skulle refunderes af DSB Rederi A/S, der også  

 indbetalte pensionsbidrag til staten.
De tjenestemænd, som modtog  

 tilbuddet om ansættelse, skulle fortsat have deres pension udbetalt fra  

 staten, dog således at DSB Rederi A/S skulle indbetale det  

 pensionsbidrag til staten, som den pågældende optjente ved ansættelse i  

 DSB Rederi A/S.
Efter nedlæggelsen af Nyborg-Korsør overfarten var der ledig  

 arbejdskraft i Scanlines.
Man valgte derfor at udlåne denne arbejdskraft  

 til datterselskabet Sydfynske A/S.
Af den indgåede aftale om udlånet  

 fremgår bl.a., at "ansættelsesforhold vedrørende personale med dertil  

 hørende forpligtelser forbliver hos Aktionæren (Scanlines). Personalet  

 bliver udlånt til Rederiet (Sydfynske), som herefter er forpligtet til at  

 betale samtlige direkte personalerelaterede omkostninger vedrørende  

 perioden, herunder løn." Scanlines har efter det oplyste ingen fortjeneste ved udlejningen,  

 idet Sydfynske alene refunderer de faktiske udgifter.
Landsretten finder, at denne aktivitet, hvorefter Scandlines udlåner  

 arbejdskraft til Sydfynske mod vederlag, må anses som økonomisk virksomhed  

 efter momslovens § 3, stk. 1, der skal fortolkes i overensstemmelse med 6.  

 momsdirektivs artikel 4. Det kan ikke tillægges betydning, at der ved  

 udlejningen ikke var tilsigtet et økonomisk overskud.
Det forhold at  

 Scanlines ifølge lov er forpligtet til at beskæftige de pågældende  

 tjenestemænd, kan heller ikke føre til et andet resultat.
Under hensyn til at Scanlines er en privat virksomhed, og uanset om  

 videreudlejningen af tjenestemænd måtte være en konsekvens af Scanlines  

 forpligtelse til at beskæftige disse, finder landsretten, at udlejningen  

 ikke er momsfri hverken efter momslovens § 3, stk. 2, nr. 3, eller en  

 analogi hertil.
Scanlines er derfor momspligtig af de leverede ydelser  

 efter momslovens § 4, stk. 1.
TfS 2000, 447. Sagsøgerne købte i 1989 en landbrugsejendom med et areal  

 på 50,9 ha, og virksomheden blev momsregistreret.
I 1995 frasolgte  

 sagsøgerne 44 ha af ejendommens areal, og restarealet blev bortforpagtet i  

 1996, og senere samme år solgte sagsøgerne ejendommen og afmeldte  

 virksomheden som afgiftspligtig efter momsloven fra 1. januar 1997. I 1997  

 indgav sagsøgerne og deres revisor en efterangivelse med negativt  

 momstilsvar på 27.242 kr., som erstattede tidligere indsendte  

 nulangivelser.
Told- og skatteregionen nægtede at godkende den negative  

 efteranmeldelse og afmeldte virksomheden med virkning fra 1. januar 1995.  

 Landsretten fandt, at der ved salget i 1995 af den væsentligste del af  

 jordtilliggendet var sket en så væsentlig ændring af virksomheden, at det  

 var berettiget, at myndighederne havde foretaget en vurdering af  

 virksomheden, og landsretten fandt, at sagsøgerne ikke i 1995 og 1996  

 havde drevet selvstændig økonomisk virksomhed.
Tilbagekaldelsen af  

 momsregistreringen med tilbagevirkende kraft var derfor berettiget.
Se endvidere  

 SKM2004.402.LSR ,  

 hvor Landsskatteretten fandt, at et selskab var berettiget til som  

 indgående afgift (købsmoms) at fradrage moms af selskabets udgifter til  

 erstatning for opsigelse af lejemål i forbindelse med virksomhedens  

 ophør.
Selskabet indtrådte i lejeaftalen den 27. juni 1998. Med  

 virkning fra den 31. december 2000 blev selskabet solgt,  

 hvorefter selskabets erhvervsmæssige aktivitet med databehandling ophørte.  

 Den 8. marts 2002 indgik selskabet en opsigelsesaftale med udlejer,  

 hvorved selskabet mod betaling af en erstatning  

 til udlejer, med øjeblikkelig virkning blev frigjort fra sine  

 forpligtelser i henhold til lejeaftalen, herunder den i  

 lejeaftalen indeholdte uopsigelighedsklausul på 12 år.  

 Landsskatteretten lagde til grund, at lejeforholdet var bragt til ophør  

 ved betaling af den omhandlede erstatning på et tidspunkt, der må antages  

 at ligge inden for en normal afviklingsperiode for en virksomhed af denne  

 art.
I   

 SKM2002.123.LSR  

 fandt Landsskatteretten at et selskab, som var moderselskab for et  

 selskab, der drev virksomhed som bilforhandler, ikke siden 1996 havde  

 drevet økonomisk virksomhed.
Der var frem til 30. juli 2000 udbetalt  

 negativ moms.
Selskabets momsbelagte udgifter var i de sidste tre år  

 udelukkende revisorudgifter.
Landsskatteretten bemærkede, at selskabet i  

 modsætning til de faktiske forhold i dommen fra EF-domstolen sag C-110/94  

 (INZO) ikke siden 1996 havde haft nogen momspligtig økonomisk virksomhed  

 og ikke efter dette tidspunkt havde foretaget forberedende handlinger mv.  

 med henblik på udøvelse af en økonomisk virksomhed i henhold til  

 momslovens § 3.
 For så vidt angår told- og skatteforvaltningens adgang til at fremsætte  

 krav om tilbagebetaling af tidligere udbetalt negativ moms henvises til  

 afsnit       M.6  

 .
C.1.4.1 Hobbyvirksomhed Hobbyvirksomhed anses ikke som økonomisk virksomhed.
Hobbyvirksomhed er  

 kendetegnet ved, at virksomheden typisk er et udslag af en personlig  

 interesse (hobby), og hvor ejeren ofte selv deltager i virksomheden.
De  

 private formål er således afgørende fremfor det økonomiske udbytte.
Disse  

 private formål kan f.eks. være uddannelses- og boligformål eller  

 sportsinteresser såsom ridning, hestevæddeløb, sejlads mv., eller det kan  

 være dyrehold som f.eks. ponyer, hunde, kaniner, høns og lign.
 Afgrænsningen mellem hobbyvirksomhed og økonomisk virksomhed/  

 erhvervsvirksomhed er normalt den samme i både moms- og skattemæssig  

 forstand.
 Afgørelsen af, om der på det momsretlige område er tale om økonomisk  

 virksomhed eller hobbyvirksomhed, træffes på grundlag af en samlet,  

 konkret vurdering af virksomheden, hvor alle relevante forhold må  

 inddrages.
 De relevante forhold, der har været lagt vægt på i praksis, er  

 bl.a.:
 Ingen af disse kriterier er i sig selv afgørende for vurderingen af, om  

 der er tale om økonomisk virksomhed eller hobbyvirksomhed.
 Ved den type virksomhed, hvor indehaverens personlige indsats er  

 virksomhedens væsentligste aktiv, vil virksomheden ofte blive anset for  

 hobbyvirksomhed, medmindre den er professionelt drevet hvad angår udstyr,  

 driftsform og indehaverens faglige baggrund.
I Mn.943 fandt Momsnævnet, at en samler af gamle flasker og skilte ikke  

 var momspligtig.
Han solgte dubletter på basis af avisannoncering og en  

 oversigtsliste.
Salget havde ikke givet overskud, men havde højst dækket  

 omkostningerne.
C.1.4.2 Foreninger Foreninger anses som udgangspunkt for at drive økonomisk virksomhed,  

 selv om foreningen kun sælger varer og ydelser til medlemmerne eller  

 sælger medlemmernes varer og ydelser.
I lovens § 13, stk. 1, nr. 4, er nævnt de typer af foreninger, der er  

 momsfri.
Det er de foreninger og organisationer, der leverer ydelser og  

 varer i nær tilknytning hertil til deres medlemmer i disses fælles  

 interesse og mod et kontingent.
 Foreningen/organisationen er dog kun momsfri, hvis den ikke arbejder  

 med gevinst for øje, og hvis formålet er af politisk, fagforeningsmæssig,  

 religiøs, patriotisk, filosofisk eller filantropisk karakter eller  

 vedrører borgerlige rettigheder.
 Det er desuden en betingelse, at momsfritagelsen ikke kan fremkalde  

 konkurrenceforvridning.
Efter praksis er foreninger mv. fritaget for at betale moms i  

 forbindelse med udgivelsen af foreningsblade, fagblade og lign., når  

 bladene ikke indeholder annoncer, og de afsættes til en pris, der ikke  

 overstiger omkostningerne ved fremstillingen.
Sådanne udgivelser anses  

 ikke for økonomisk virksomhed efter lovens § 3.
 Andelsbolig- og ejerforeninger skal ikke registreres og betale moms af  

 leveringen af antenneydelser, når foreningens funktion i denne forbindelse  

 alene består i at afholde og fordele de faktiske afholdte udgifter, TfS  

 1996,128 (TSS).
 Se  

 D.11.4  

 om momsfri foreningsvirksomhed.
 Momsfrie foreninger kan ikke blive frivilligt registreret.
 Alle andre foreninger er herefter momspligtige, hvis de kan siges at  

 drive selvstændig økonomisk virksomhed, jf. § 3, stk. 1.
Dette afgøres ud fra en konkret vurdering af foreningens formål,  

 vedtægter, service, aktiviteternes art og omfang, regler for  

 kontingentbetaling mv.
Det skal bl.a. vurderes, om der leveres konkrete  

 ydelser til medlemmerne.
Der kan også lægges vægt på, om andre end  

 foreningen kunne have leveret tilsvarende ydelser.
 Told- og Skattestyrelsen har således i  

 SKM2001.268.TSS  

 udtalt, at en ældreklub er momspligtig af indtægter i form af  

 medlemskontingenter og entreindtægter i forbindelse med festarrangementer  

 mv.
Ejerforeninger, hvis opgave er at afholde og fordele udgifter til  

 medlemmerne af ejerforeningen, kan anses for at drive økonomisk  

 virksomhed, jf. lovens § 3, stk. 1, og TfS 1997, 548. I den konkrete sag  

 bestod den pågældende ejerforening af de to ejere af et butikscenter,  

 hvoraf den ene var frivilligt registreret for udlejning af fast ejendom.  

 Foreningen afholdt momsbelagte udgifter, der var forbundet med driften af  

 centret og fordelte udgifterne til medlemmerne.
Afgørelsen ændrer ikke ved  

 Told- og Skattestyrelsens afgørelse i TfS 1996, 128, hvorefter  

 andelsbolig- og ejerlejlighedsforeninger ikke skal registreres og opkræve  

 moms ved levering af antenneydelser.
Fællesantenneforeninger anses for momspligtige.
Der skal bl.a. opkræves  

 moms af kontingenter betalt af medlemmerne og indskud fra medlemmerne,  

 hvis indskuddet er en betingelse for medlemskab af foreningen.
I det  

 omfang en fællesantenneforening opkræver KODA, Copy-Dan og andre  

 afgifter/gebyrer, er disse afgifter ligeledes momspligtige, medmindre  

 udlægsreglerne i momslovens § 27, stk. 3, nr. 3, følges.
Se nærmere  

 G.1.3.2 .
Momspligten for brancheforeninger (f.eks. handelsstands-, landbo-, og  

 købmandsforeninger) afhænger bl.a. af en konkret vurdering af karakteren  

 af og betalingen for de enkelte aktiviteter.
Hvis der f.eks. leveres  

 reklameydelser mod særskilt betaling, kan dette føre til, at foreningen  

 anses for momspligtig.
I TfS 1998, 435 traf Told- og Skattestyrelsen  

 afgørelse om, at et erhvervsråd ikke er omfattet af momsfritagelsen for  

 foreninger i lovens § 13, stk. 1, nr. 4. Selv om en forening ifølge sine  

 vedtægter forudsættes at hvile i sig selv, kan foreningens aktiviteter i  

 relation til momsloven alligevel anses for at være økonomisk  

 virksomhed.
I de senere år er der oprettet  foreninger, som har til formål at  

 erhverve, lease og/eller leje motorkøretøjer og stille dem til rådighed  

 for medlemmerne mod vederlag, således at der opnås dækning af foreningens  

 udgift, hensættelser mv.
Ud over at opnå en for foreningen rimelig  

 konsolidering stræbes der ikke efter noget overskud.
 En sådan forening skal momsregistreres, idet den driver  

 registreringspligtig virksomhed i henhold til momslovens § 4, stk. 1, jf.  

 § 47. Se afsnit  

 Q.2 .
 Landsskatteretten har truffet afgørelse om, at en delbilsforenings  

 indtægter i form af vederlag for foreningens ydelser er momspligtige,  

 SKM2001.36.LSR .
C.2 Andre momspligtige personer Bestemmelsen i § 3, stk. 2, nævner hvilke andre fysiske og juridiske  

 personer, der alligevel er momspligtige, selv om de ikke er omfattet af  

 den generelle definition i stk. 1.
C.2.1 Privatpersoners levering af nye  

 transportmidler til andet EU-land § 3, stk. 2, nr. 1 En privatperson, der lejlighedsvis sælger et nyt transportmiddel til en  

 køber i et andet EU-land, anses også for en momspligtig person.
 Dette betyder, at den pågældende ved salget helt eller delvist kan få  

 tilbagebetalt den moms, som blev betalt, dengang transportmidlet blev  

 købt, jf. § 53, stk. 2. Se  

 N.3.2  

 om fakturering/dokumentation i forbindelse med tilbagebetaling af  

 momsen.
 Begrebet nye transportmidler  er defineret i § 11, stk. 4, se  

 D.9.1 .
C.2.2 Offentlige forsyningsvirksomheder § 3,  

 stk. 2, nr. 2 Offentlige forsyningsvirksomheder er også momspligtige.
 Udtrykket offentlige forsyningsvirksomheder omfatter ikke kun  

 offentlige virksomheder, der forsyner borgerne og virksomhederne med  

 f.eks. gas, el, vand eller varme, men også virksomheder, der udfører  

 servicefunktioner såsom renovation og offentlig transport.
 Offentlige spildevandsanlæg anses for forsyningsvirksomhed.
 I UfR 1989.223H fandt Højesteret, at et kommunalt værks drift og  

 vedligeholdelse af kommunens gadebelysning og færdselsfyr måtte anses for  

 udført som led i værkets offentlige forsyningsvirksomhed med heraf  

 følgende momspligt.
Skatteministeriet har i  

 SKM2003.99.TSS  

 revurderet den hidtidige praksis for den momsmæssige behandling af  

 amternes gebyrer for vandindvindingstilladelser.
Efter den hidtidge  

 praksis var gebyrerne momsfrie efter momslovens § 3, stk. 2, nr.  

 3, som er beskrevet i  

 C.2.3 .
Efter vandforsyningslovens §§ 10 - 13 d og § 17 varetager amterne samt  

 Københavns, Frederiksberg og Bornholms kommuner en række opgaver på  

 vandforsyningsområdet inden for kortlægning af vandressourcerne og  

 planlægningen af udnyttelsen af samme.
Efter lovens § 52 c fastsætter  

 amtsrådene gebyrer til dækning af amternes udgifter til amternes opgaver  

 på vandforsyningsområdet.
 Der skal fremover opkræves moms af gebyrer efter  

 vandforsyningslovens § 52 c, i henhold til bestemmelserne i 6.  

 momsdirektivs artikel 4, stk. 5, og bilag D, og momslovens § 3, stk. 2,  

 nr. 2, om offentlig forsyningsvirksomhed.
 Skatteministeriets Departement og styrelsen finder, at gebyrer efter  

 vandforsyningslovens § 52 c, skal betragtes som et vederlag for amternes  

 samt Københavns, Frederiksberg og Bornholms kommuners varetagelse af  

 opgaver indenfor kortlægning og planlægning på vandforsyningsområdet.
Der er blandt andet lagt vægt på, at tilladelsesgebyret også skal  

 betales i forbindelse med indvinding, der efter  

 ikrafttrædelsesbestemmelser mv. i vandforsyningslovens § 86 ikke kræver  

 tilladelse.
Der er endvidere lagt vægt på, at visse grundejere på nærmere  

 betingelser ikke er forpligtiget til at indhente tilladelse til  

 vandindvinding, jf. vandforsyningslovens § 18. Primærkommunerne kan  

 endvidere i visse andre tilfælde udstede tilladelse til vandindvinding,  

 jf. vandforsyningslovens § 19.
 Gebyrerne er momspligtige med virkning fra 1. april 2003. Amterne kan  

 fratrække købsmomsen vedr. indkøb til brug for varetagelsen af opgaverne,  

 når de indkøbte varer og ydelser rent faktisk er leveret den 1. april 2003  

 eller senere.
C.2.3 Andre offentlige institutioner § 3, stk.  

 2, nr. 3 Andre statslige, amtskommunale og kommunale institutioner end  

 offentlige forsyningsvirksomheder er også momspligtige, hvis de leverer  

 deres varer og ydelser i konkurrence med private erhvervsvirksomheder, der  

 betaler moms.
 Udgangspunktet er, at en offentlig institution skal betale moms, hvis  

 tilsvarende varer eller ydelser rent faktisk kunne leveres af andre end  

 den offentlige myndighed.
 Uden for momspligten falder kun ydelser, som en myndighed leverer i  

 kraft af sin egenskab af offentlig myndighed, f.eks. udstedelse af pas og  

 kørekort.
EF-domstolen har i en række domme fastslået, at to betingelser skal  

 være opfyldt, for at der er momsfritagelse for ydelser, der leveres af  

 offentlige myndigheder.
De to betingelser, der skal være opfyldt samtidig  

 er, at virksomheden udøves af et offentligretligt organ, og at  

 virksomheden varetages af dette organ i egenskab af offentlig  

 myndighed.
At virksomheden skal varetages i egenskab af offentlig myndighed  

 betyder, at virksomheden skal udøves på grundlag af det offentligretlige  

 organs særlige retlige status.
Momsfritagelsen omfatter ikke virksomhed,  

 som de pågældende organer udøver på samme retlige vilkår som private  

 virksomheder.
Domstolen har udtalt, at en virksomhed, der udøves af en privatperson,  

 ikke er fritaget for moms, blot fordi den består i at foretage handlinger,  

 som henhører under den offentlige myndigheds kompetence.
Det er en  

 betingelse for momsfritagelse, at den, der leverer ydelsen, er en  

 integreret del af det offentlige forvaltningsapparat.
 Der henvises til EF-domstolens domme i sagerne C-358/97, C-408/97,  

 C-276/97, C-260/98 og C-359/97.
 Se også dommen i sagen C-276/98 hvor der er momsfritagelse i et  

 tilfælde, hvor et offentligretligt organ i sin egenskab af offentlig  

 myndighed stiller en bro til rådighed for brugerne mod betaling.
 EF-domstolen har i sag C-430/04 udtalt, at en privat  

 afgiftspligtig, der konkurrerer med et offentligretligt organ, og som  

 påberåber sig, at dette organ for så vidt angår virksomhed, som organet  

 udøver i sin egenskab af offentlig myndighed, ikke pålægges moms eller  

 pålægges en for lav afgift, kan påberåbe sig sjette direktivs artikel 4,  

 stk. 5, andet afsnit, for en national ret i forbindelse med en tvist  

 som den i hovedsagen omhandlede mellem en privatperson og de nationale  

 skattemyndigheder.
I Dep. 1013/87 blev et statsfinansieret  

 forskningsinstitut under Socialministeriet anset for momspligtigt af den  

 forsknings- og servicevirksomhed, som mod betaling blev udført for andre  

 ministerier og styrelser og andre aftagere.
Der blev lagt vægt på, at  

 disse arbejder blev udført i konkurrence med private  

 analyseinstitutter.
I TfS 1995, 94 har Momsnævnet taget stilling til en række spørgsmål fra  

 Socialministeriet om moms på plejehjemsydelser mv.
Nævnet fandt bl.a., at  

 en kommune, der (mod betaling) leverede ydelser til plejehjemsbeboere i  

 form af vask og rengøring, herunder vinduespolering, skulle anses som  

 momspligtig efter § 3, stk. 2, nr. 3. De pågældende ydelser blev ikke  

 anset for ydelser i nær tilknytning til social forsorg og bistand, jf. §  

 13, stk. 1, nr. 2, og kunne derfor ikke leveres momsfrit af kommunen.
Spørgsmålet om moms af betaling for rengøring og vask vil, ifølge  

 oplysninger fra Socialministeriet, dog formentlig kun undtagelsesvis have  

 praktisk betydning.
Dette skyldes, at der ikke vil blive krævet betaling  

 for rengøring og vask hos de plejehjemsbeboere, som ville være berettiget  

 til at modtage varig hjemmehjælp til rengøring og vask, hvis de boede i  

 eget hjem.
Se  

 D.11.2 .
I TfS 1999, 606 har Told- og Skattestyrelsen taget stilling til de  

 momsmæssige konsekvenser af en kommunes indkøb og videresalg af pc'ere til  

 medarbejderne.
Styrelsen fandt, at kommunen ved det omhandlede køb og  

 videresalg af pc'ere optrådte som en afgiftspligtig person, jf. momsloven  

 § 3, stk. 2, nr. 3, og at kommunen skulle momsregistreres og opkræve moms  

 af salget, jf. momslovens § 47 og § 4, stk. 1.
I  

 SKM2001.193.TSS  

 har Told- og Skattestyrelsen foretaget en momsmæssig vurdering af  

 kommunernes tilbud om lovpligtig skorstensfejning.
Styrelsen har meddelt  

 Kommunernes Landsforening, at lovpligtig skorstensfejning er omfattet af  

 momslovens § 4, stk. 1, idet den leveres mod vederlag.
Ydelsen leveres  

 også af en momspligtig person, jf. momslovens § 3, stk. 2, nr. 3, hvorfor  

 der skal betales moms af en sådan levering.
I  

 SKM2002.166.TSS  

 har Told- og Skattestyrelsen meddelt, at det af kommunerne opkrævede  

 ekspeditionsgebyr ved udstedelse af parkeringslicenser ikke er omfattet af  

 momspligten, da opgaven udføres i kraft af kommunens egenskab af offentlig  

 virksomhed og ikke i konkurrence med erhvervsvirksomheder.
Se evt.  

 D.11.8 .
I  

 SKM2002.404.TSS  

 har Told- og Skattestyrelsen taget stilling til spørgsmålet om momspligt i  

 forbindelse med samarbejder mellem meningsråd om drift af kirkegårde.  

 Styrelsen har udtalt, at leverancer fra et meningsråd til et andet  

 meningsråd ikke er omfattet af momspligten.
Der henvises til momslovens §  

 9.
 Amternes gebyrer for vandindvindingstilladelser anses med virkning  

 fra 1. april 2003 ikke længere for omfattet af momsfritagelsen efter  

 § 3, stk. 2, nr. 3. Se   

 SKM2003.99.TSS ,  

 der er omtalt i  

 C.2.2.
C.3 Fællesregistrering og  

 delregistrering Hvis flere personer registreres under ét, dvs. fællesregistreres,  

 betragtes de som én momspligtig person, og hæfter solidarisk for betaling  

 af moms, jf. § 46, stk. 7, se  

 L.7 .  

 Se  

 M.1.5  

 om betingelserne for fællesregistrering efter § 47, stk. 4.
 Har en momspligtig person flere virksomheder, der registreres hver for  

 sig, dvs. delregistreres, anses hver af de selvstændigt registrerede  

 virksomheder som én momspligtig person.
 Se  

 M.1.4  

 om betingelserne for delregistrering efter § 47, stk. 3, 2. pkt.
C.4 Misbrug Fordele som følger af momslovenes bestemmelser, herunder reglerne om  

 fradrag, kan ikke gøres gældende, når de transaktioner m.v. der begrunder  

 denne ret, udgør et misbrug.
 Det følger af EF-domstolens praksis, jf. sag C-255/02, Halifax  

 plc., præmis 74 og 75, at konstateringen af misbrug kræver, at  

 følgende betingelser er opfyldt:
Ved vurderingen af hovedformålet, kan transaktionernes rent  

 kunstige karakter tillige med juridiske, økonomiske og/eller personlige  

 forbindelser mellem de aktører, der tager del i planen vedrørende lettelse  

 af afgiftsbyrden tages i betragtning, jf.
Halifax-dommen præmis  

 81 Konstateringen af misbrug har som konsekvens, at de fordele som er  

 opnået skal berigtiges.
Det sker ved at de transaktioner, der indgår i et  

 misbrug, må omdefineres med henblik på at retablere den situation,  

 der ville have foreligget, hvis de transaktioner, der udgør et misbrug,  

 ikke var blevet foretaget Denne berigtigelse kan foretages med tilbagevirkende kraft  

 for hver enkelt af de transaktioner, for hvilke der er konstateret  

 misbrug.
Der skal ikke ske efteropkrævning af den moms, der påhvilede  

 udgående transaktioner, og som den afgiftspligtige kunstigt var skyldig  

 som led i planen for at lette afgiftsbyrden, og hvis denne moms er  

 afregnet, skal det for meget opkrævede beløb tilbagebetales.
 Der gives den afgiftspligtige person mulighed for, når de transaktioner  

 der udgør et misbrug, ikke anses for at have foreligget, at drage fordel  

 af den første transaktioner der ikke udgør et misbrug.
Når der er konstateret et misbrug, skal de transaktioner, der indgår  

 heri, omdefineres med henblik på at retablere den situation, der ville  

 have foreligget, hvis de transaktioner, der udgør dette misbrug, ikke var  

 blevet foretaget, jf.
Halifax-dommen præmis 98.
Afsnit D Momspligtige transaktioner D.1 Generelt De momspligtige transaktioner udgør den levering af varer og ydelser,  

 der skal beregnes moms af.
Disse transaktioner er nærmere fastlagt i  

 momslovens kapitel 3, der omfatter §§ 4-13.
§§ 4-10 angiver de momspligtige leverancer og andre transaktioner, der  

 kan sidestilles med leverancer.
Momspligten omfatter først og fremmest det  

 almindelige salg mod vederlag her i landet.
Som eksempel på transaktioner,  

 der kan sidestilles med leverancer, kan nævnes udtagning af varer og  

 ydelser til formål, der ikke vedrører den registrerede virksomhed, og  

 visse overførsler af varer til EU-lande.    §§  

 11, 11a og 12 omhandler momspligt i forbindelse med køb af varer fra  

 udlandet, idet der skelnes mellem erhvervelser og indførsel.
Erhvervelser  

 omfatter indkøb fra andre EU-lande, jf. § 11. Indførsel omfatter indkøb  

 fra lande uden for EU, jf. § 12.
 § 13 fritager en række varer og ydelser for moms.
D.2 Leverancer mod vederlag Der skal betales moms af varer og ydelser, der leveres mod vederlag her  

 i landet.
Momspligten forudsætter således, at der er leveret en vare eller  

 ydelse, og at der herfor er ydet et vederlag.
Momspligten forudsætter som nævnt i de indledende afsnit, at der er  

 tale om økonomisk virksomhed.
Eksempelvis udløser privates salg af indbo  

 og ejendele ikke moms.
I  

 SKM2001.36.LSR  

 ansås en forenings indtægter fra udlejning af delebiler som momspligtige,  

 da foreningen drev økonomisk virksomhed.
EF-domstolen har i sag C-455/98 truffet afgørelse om, at der skal  

 betales moms, punktafgifter og told af ethylalkohol, som er indsmuglet til  

 Fællesskabets toldområde fra tredjelande.
Den omstændighed, at en adfærd  

 er strafbar, medfører ikke i sig selv momsfritagelse.
Fritagelse kan kun  

 indtræde i særlige situationer, hvor enhver konkurrence mellem en lovlig  

 økonomisk sektor og en ulovlig sektor er udelukket på grund af visse  

 varers eller tjenesteydelsers særlige kendetegn.
Ethylalkohol er ikke af  

 en sådan karakter, at den bør fritages for moms.
I C-498/99, Town & County, har EF-domstolen fastslået, at en  

 tjenesteydelse, der præsteres mod vederlag, men ikke i henhold til en  

 forpligtelse, der kan påberåbes ved domstolene, er en momspligtig  

 transaktion.
Det gælder i tilfælde, hvor det er aftalt, at tjenesteyderen  

 kun er moralsk forpligtet til at præstere ydelsen.
Det kan således ikke  

 antages, at der, fordi tjenesteyderens forpligtelse ikke kan påberåbes ved  

 domstolene, ikke foreligger et retsforhold i Tolsma-dommens forstand  

 (C-16/93), når det netop skyldes en aftale, der er indgået mellem  

 tjenesteyderen og modtageren af tjenesteydelsen om, at forpligtelsen ikke  

 kan påberåbes ved domstolene.
En sådan aftale er i sig selv udtryk for et  

 retsforhold i denne forstand.
Se også om dommen i afsnit  

 G.1.1 .
EF-domstolen har i sag C-435/03, British American Tobacco International  

 Ltd. m.fl., udtalt, at tyveri af varer ikke kan anses for "levering af  

 goder mod vederlag" som omhandlet i direktivets artikel 2 og derfor ikke  

 som sådan kan være momspålagt.
Det forhold, at varer som de i hovedsagen  

 omhandlede er punkafgiftspligtige, har ingen betydning for denne  

 vurdering.
Der er i forbindelse med dommen ikke taget stilling til  

 anvendelsen af direktivets artikel 16, stk. 1, som affattet ved artikel 28  

 c, punkt E, som er den underliggende hjemmel for momslovens § 11 a, der er  

 omtalt i afsnit  

 D.9.3 .
EF-domstolen har i præmisserne 34 - 41 i dommen i sag  

 C-210/04, FCE Bank plc, udtalt, at det følger af Domstolens praksis,  

 at en tjenesteydelse kun kan beskattes, såfremt der mellem tjenesteyderen  

 og modtageren består et retsforhold, der vedrører en gensidig udveksling  

 af ydelser (jf. dom af 3.3.1994, sag C-16/93, Tolsma, Sml.
I, s. 743,  

 præmis 14, og af 21.3.2002, sag C-174/00, Kennemer Golf, Sml.
I,  

 s. 3293, præmis 39). For at fastslå, om der bestod et sådant  

 retsforhold mellem et ikke-hjemmehørende selskab og en af dets filialer,  

 som indebar, at de leverede ydelser var momspligtige, skulle det vurderes,  

 om FCE Bank plc's italienske filial (FCE IT) udøvede selvstændig  

 økonomisk virksomhed.
I denne forbindelse skulle det undersøges, om en  

 filial som FCE IT kunne anses for at være en selvstændig bank, bl.a. under  

 hensyn til, om den selv bar den økonomiske risiko, der var forbundet med  

 dens virksomhed.
Således som generaladvokaten havde anført i  

 punkt 46 i forslaget til afgørelse, bar filialen imidlertid ikke selv de  

 økonomiske risici forbundet med udøvelsen af virksomhed som  

 kreditinstitut, f.eks. hvis en kunde ikke kunne tilbagebetale et lån.
Det  

 var banken, der som juridisk person bar risikoen, og som i den henseende  

 kontrolleredes med hensyn til sin finansielle soliditet og sin solvens i  

 oprindelsesmedlemsstaten.
Som bankfilial rådte FCE IT nemlig ikke  

 over en indskudskapital.
Følgelig hvilte risikoen forbundet med den  

 økonomiske aktivitet i det hele på FCE Bank.
Derfor var FCE IT afhængig  

 af FCE Bank og de udgjorde tilsammen en enkelt afgiftspligtig  

 person.
Denne konklusion ændredes ikke af sjette direktivs artikel 9,  

 stk. 1. Denne bestemmelse har til formål at udpege den  

 afgiftspligtige person for så vidt angår transaktioner, der foretages  

 mellem en filial og tredjemand.
Den var således uden relevans i den  

 foreliggende sag, som vedrørte transaktioner mellem et selskab, der var  

 hjemmehørende i en medlemsstat, og en af dets filialer, der havde hjemsted  

 i en anden medlemsstat.
Hvad angår OECD's modeloverenskomst blev  

 det fastslået, at den var uden relevans, for så vidt som den vedrører  

 direkte beskatning, mens moms er en indirekte skat.
Hvad endelig  

 angik spørgsmålet, om der var indgået en aftale med henblik på fordeling  

 af omkostningerne, var dette ligeledes uden relevans i den foreliggende  

 sag, eftersom en sådan aftale ikke var indgået mellem to uafhængige  

 parter.
 Under hensyn til det ovenstående besvarede  

 EF-domstolen det forelagte spørgsmål med, at sjette direktivs  

 artikel 2, nr. 1, og artikel 9, stk. 1, skulle fortolkes  

 således, at et fast forretningssted, som ikke er en selvstændig juridisk  

 enhed i forhold til det selskab med hjemsted i en anden medlemsstat, som  

 det henhører under, og hvortil selskabet leverer tjenesteydelser, ikke  

 skal anses for en afgiftspligtig person på grund af de omkostninger, der  

 henføres til det i forbindelse med nævnte leveringer.
Skatterådet har i  

 SKM2006.589.SR  taget  

 stilling til den skatte- og momsmæssige behandling af bestyrelseshonorar,  

 der oppebæres af en fagforening, som lader sig repræsentere i bestyrelser  

 af personer, som er i et ansættelsesforhold til fagforeningen, og hvor det  

 følger af ansættelsesforholdet mellem fagforeningen og de pågældende  

 personer, at det er fagforeningen og ikke den ansatte, der har krav på  

 bestyrelseshonoraret.
Skatterådet fandt, at de omhandlede hvervgivere kan  

 udbetale bestyrelseshonorarer vedrørende bestyrelsesarbejde udøvet i  

 selskabet m.v. af ansatte i fagforeningen direkte til fagforeningen uden  

 skattemæssige konsekvenser for de omhandlede ansatte.
Skatterådet blev  

 anmodet om at bekræfte, at opnået bestyrelseshonorarer i andre selskaber  

 m.v. for fagforeningens aflønnede forretningsudvalgsmedlemmer efter  

 skattelovgivningen ikke er erhvervsmæssig indkomst for fagforeningen.  

 Skatterådet afviste under henvisning til Skatteforvaltningslovens § 24,  

 stk. 2 at give bindende svar på dette spørgsmål, idet det er af en sådan  

 karakter, at det ikke kan besvares med fornøden sikkerhed.
Skatterådet  

 fandt, at bestyrelseshonoraret er momspligtigt for fagforeningen.
I  

 SKM2004.211.TSS  

 har SKAT udtalt, at autoophuggere skal betale moms af den pris, som en  

 bilejer betaler for at få skrottet en bil.
Det gælder også i de  

 situationer, hvor autoophuggeren betragter sig som køber af bilen, når han  

 i henhold til en transporterklæring får udbetalt skrotningsgodtgørelsen  

 fra Miljøordning for Biler.
I meddelelsen udtalte SKAT således, at det følger af momslovens § 4,  

 stk. 1, at der skal betales moms af varer og ydelser som leveres mod  

 vederlag her i landet.
Ophugning af biler er ikke omfattet af momslovens  

 undtagelsesbestemmelser, og autoophuggeren skal derfor betale moms af den  

 pris, som bilejeren betaler for at få skrottet en bil.
Det forhold, at godtgørelsen udbetales til bilejeren ved en  

 transporterklæring ændrer ikke ved den momsmæssige stilling.
Det gælder  

 således også i de situationer, hvor autoophuggeren betragter sig som køber  

 af bilen, dvs. at hvis godtgørelsen udgør 1.750 kr. og autoophuggeren har  

 udbetalt 1.000 kr. til bilejeren ved indlevering af bilen, skal der  

 betales moms af de 750 kr., der går til autoophuggeren for hans  

 affaldsbehandling af bilen.
Der blev med virkning fra den 1. juli 2000 indført en  

 godtgørelsesordning vedrørende skrotning af biler, som administreres af  

 Miljøordning for biler.
Godtgørelsen udgør 1.750 kr. for biler afmeldt fra  

 registrering i Centralregisteret for Motorkøretøjer fra den 1. juli  

 2002.
Når en udtjent bil afleveres til en ophugningsvirksomhed, skal der  

 udstedes en skrotningsattest.
Den udfyldte skrotningsattest vedlagt bevis  

 for afmeldning indsendes til Miljøordning for Biler, der udbetaler  

 godtgørelsen.
Godtgørelsen kan enten udbetales til ejeren af bilen eller til en anden  

 person end ejeren, f.eks. den ophugningsvirksomhed der modtager bilen.
I  

 sidstnævnte tilfælde skal bilejeren underskrive en transporterklæring.
 Meddelelsen har givet anledning til spørgsmål om, hvordan  

 autoophuggerne skal forholde sig, når de i henhold til en  

 transporterklæring får udbetalt skrotningsgodtgørelsen fra Miljøordning  

 for Biler, men til den private bilejer eller et forsikringsselskab enten  

 har udbetalt et beløb, der svarer til eller overstiger  

 skrotningsgodtgørelsen, eller har udbetalt et beløb der er mindre end  

 skrotningsgodtgørelsen, men af en sådan størrelse, at forskellen mellem  

 det udbetalte beløb og skrotningsgodtgørelsen er mindre end  

 autoophuggerens almindelige pris for affaldsbehandling af en bil.
Når autoophuggeren vælger at udbetale et beløb af en sådan størrelse  

 til den private bilejer eller et forsikringsselskab, at udbetalt  

 skrotningsgodtgørelse fra Miljøordning for Biler enten slet ikke eller kun  

 delvist giver dækning for autoophuggerens almindelige pris for  

 affaldsbehandling af en bil, skyldes det, at autoophuggeren vurderer, at  

 den bil, der er indleveret til affaldsbehandling, indeholder reservedele,  

 der har en værdi, der betyder, at han alligevel vil kunne tjene penge på  

 at modtage bilen til affaldsbehandling.
SKAT har derfor yderligere  

 præciseret reglerne på området i  

 SKM2006.67.SKAT .
Af miljøstyrelsens orientering af 21. februar 2005 om  

 bekendtgørelse nr. 480 af 19. juni 2002 om håndtering af affald i form af  

 motordrevne køretøjer og affaldsfraktioner herfra fremgår, at det er  

 ejerens beslutning og handling, der er afgørende for, hvornår et køretøj  

 bliver omfattet af reglerne om håndtering af affald.
Ejerens beslutning er  

 som regel præget af økonomiske overvejelser om rentabilitet i forhold til  

 istandsættelse etc., men beslutningen kan også være bestemt af  

 miljøhensyn, således at en ejer af et i øvrigt fungerende kørertøj, der  

 eksempelvis kunne gå igennem et syn, kan belutte at køretøjet er  

 affald.
Ejerens afgørelse kan ikke omgøres af andre.
Det vil sige, at når  

 ejeren har skilt sig af med et køretøj som affald, kan en  

 autoophugningsvirksomhed ikke omgøre denne beslutning ved videresalg og  

 genregistrering til følge, når ejeren har afleveret køretøjet til  

 affaldsbehandling.
 Når der er udstedt en skrotningsattest, er autoophugningsvirksomheden  

 forpligtet til at foretage særskilt behandling og sikre, at bilen  

 ophugges.
Den registrerede autoophugningsvirksomhed er ansvarlig for at udføre  

 den særskilte behandling.
Dette ansvar kan ikke overdrages.
 Når der er udstedt en skrotningsattest, og der som hovedregel er  

 udbetalt skrotningsgodtgørelse fra Miljøordning for Biler, leverer  

 autoophuggeren i alle tilfælde en ydelse i form af affaldsbehandling til  

 den, der har indleveret bilen til affaldsbehandling, og der skal svares  

 moms af værdien af denne ydelse, jf. momslovens § 4, stk. 1.
 Når autoophuggeren i tilfælde af en underskrevet transporterklæring  

 enten har udbetalt et beløb til en privat bilejer eller et  

 forsikringsselskab, der svarer til eller overstiger  

 skrotningsgodtgørelsen, eller har udbetalt et beløb, der er mindre end  

 skrotningsgodtgørelsen, men af en sådan størrelse, at forskellen mellem  

 det udbetalte beløb og skrotningsgodtgørelsen er mindre end  

 autoophuggerens almindelige pris for affaldsbehandling af en bil, er der  

 efter SKATs opfattelse tale om en byttehandel, hvor autoophuggeren  

 samtidig med, at bilen indleveres til affaldsbehandling, betaler for de  

 reservedele, som bilen indeholder.
 Værdien af affaldsbehandlingsydelsen skal derfor i alle tilfælde  

 fastsættes efter reglerne i momslovens § 28, stk. 2, 1. pkt., dvs. til  

 virksomhedens almindelige pris ved levering af affaldsbehandling af en  

 bil.
 Bestemmelserne i momslovens kapitel 17 om brugtmoms finder ikke  

 anvendelse ved videresalg, da autoophuggeren ikke har købt en bil, og  

 definitionen i momslovens § 69, stk. 3, af brugte varer, "der kan  

 genanvendes i den foreliggende stand eller efter reparation", er ikke  

 opfyldt, da bilen skifter karakter (reservedele).
D.2.1 Levering Ved levering af en vare forstås overdragelse af retten til som ejer at  

 råde over et materielt gode.
Levering af en ydelse omfatter enhver anden  

 levering.
 Der kan være anledning til at undersøge, hvorvidt  

 en virksomhed i det hele taget leverer varer og  

 serviceydelser.
EF-Domstolen fandt i sag C-102/86, Apple and Pear  

 Development Council, at den af en institution udøvede virksomhed ikke  

 skulle anses som levering af ydelser mod vederlag.
Institutionen var  

 oprettet i henhold til en ministeriel bekendtgørelse og havde til formål  

 at gøre reklame for æbler og pærer, produceret i England og Wales, samt at  

 fremme deres afsætning og forbedre deres kvalitet.
Domstolen lagde vægt  

 på, at der ikke var nogen direkte sammenhæng mellem den obligatoriske  

 afgift, der var pålagt frugtavlere til finansiering af institutionens  

 aktiviteter og aktiviteternes nytteværdi for frugtavlerne.
EF-Domstolen har i sag C-320/88, Shipping and Forward Enterprise Safe,  

 fastslået, at overdragelse af retten til som ejer at råde over et gode må  

 anses som levering af godet, uanset at den juridiske ejendomsret først  

 overgik til køberen på et senere tidspunkt.
Sagen vedrørte en situation,  

 hvor samtlige rettigheder til en bygning, bortset fra den juridiske  

 ejendomsret, blev overdraget.
Erhververen af rettighederne skulle således  

 bl.a. afholde alle udgifter og modtage alle indtægter fra ejendommen,  

 ligesom overdrageren af ejendommen forpligtede sig til at overdrage den  

 juridiske ejendomsret til erhververen på anfordring, dog senest til en  

 bestemt dato.
Domstolen fastslog, at der var sket levering i 6.  

 momsdirektivs forstand.
I sag C-185/01 Auto Lease Holland BV udtaler EF-domstolen, at  

 begrebet "levering af et gode" i sjette momsdirektivs artikel 5, stk. 1,  

 skal fortolkes således, at der i forbindelse med leasing af  

 motorkøretøjer, der tillige omfatter en aftale om brændstofadministration,  

 ikke foreligger en brændstoflevering fra leasinggiver til leasingtager,  

 såfremt en leasingtager påfylder det leasede køretøj brændstof på  

 tankstationer, selv om påfyldningen foretages i leasinggivers navn og for  

 dennes regning.
Told- og Skattestyrelsen har i  

 SKM2003.58.TSS  taget  

 stilling til dommens betydning for dansk praksis.
 Told- og Skattestyrelsen udtaler, at EF-domstolens afgørelse tager  

 stilling til fortolkningen af sjette direktivs artikel 5, stk. 1. Det  

 spørgsmål domstolen har taget stilling til er, hvorvidt der under de  

 foreliggende omstændigheder sker en levering af brændstof fra leasinggiver  

 til leasingtager, såfremt en leasingtager påfylder det leasede  

 motorkøretøj brændstof på en tankstation.
 EF-domstolen udtaler i præmis 33-37, at:
 "33. Der skal derfor, med henblik på besvarelsen af det forelagte  

 spørgsmål, tages stilling til, til hvem - leasinggiver eller leasingtager  

 - benzinselskaberne i hovedsagen har overdraget denne ret til som ejer  

 faktisk at råde over brændstoffet.
34. Det er ubestridt, at leasingtageren er berettiget til at råde over  

 brændstoffet, som om han var ejer af dette gode.
Leasingtageren modtager  

 brændstoffet direkte fra tankstationerne, og Auto Lease har på intet  

 tidspunkt ret til at bestemme, på hvilken måde brændstoffet skal anvendes,  

 og med hvilke formål denne anvendelse finder sted.
35. Opfattelsen af, at brændstoffet leveres til Auto Lease, idet  

 leasingtageren køber brændstoffet i Auto Leases navn og for Auto Leases  

 regning, der lægger prisen for godet ud, kan ikke tiltrædes.
Som  

 Kommissionen med rette har gjort gældende, er leveringerne kun  

 tilsyneladende gennemført for Auto Leases regning.
Dels er de månedlige  

 rater, der betales til Auto Lease, blot et forskud.
Dels er det  

 leasingtageren, der indestår for betalingen af det faktiske forbrug, der  

 opgøres ved årets udgang, og leasingtageren bærer derfor udgifterne ved  

 brændstofleveringen i deres helhed.
36. Aftalen om brændstofadministration er således ikke en kontrakt om  

 levering af brændstof, men nærmere en kontrakt om finansiering af køb af  

 brændstof.
Auto Lease køber ikke brændstoffet for derefter at sælge det  

 videre til leasingtageren, men leasingtageren køber brændstoffet og vælger  

 frit brændstoffets kvalitet og mængde samt tidspunktet for købet.
Auto  

 Lease fungerer i virkeligheden som kreditgiver i forhold til  

 leasingtageren.
37. Det forelagte spørgsmål skal herefter besvares med, at sjette  

 direktivs artikel 5, stk. 1, skal fortolkes således, at der ikke  

 foreligger en brændstoflevering fra leasinggiver til leasingtager, såfremt  

 en leasingtager påfylder det leasede køretøj brændstof på tankstationer,  

 selv om påfyldningen foretages i leasinggivers navn og for dennes  

 regning." Told- og Skattestyrelsen anser i lighed med dommen i sag  

 C-185/01 aftaler om brændstoflevering mellem en leasinggiver, der  

 udlejer motorkøretøjer, og en leasingtager, der lejer motorkøretøjer, for  

 at være en kontrakt om finansiering af køb af brændstof.
Leasingtager får  

 ved påfyldning af brændstof på en tankstation eller et tankanlæg  

 brændstoffet leveret direkte fra tanken/benzinselskabet.
 Det betyder, at der altid ved påfyldning af brændstof her i landet skal  

 betales dansk moms.
Udlejer en leasinggiver i f.eks.
Tyskland motorkøretøjer med  

 brændstofadministration til kunder i Danmark og køber leasinggiver  

 brændstof i Danmark med dansk moms, så betyder dommen i sagen C-185/01, at  

 brændstoffet ved påfyldning på en tankstation her vil blive anset for  

 leveret direkte fra benzinselskabet til den danske leasingtager.
Der vil  

 således ikke kunne ske tilbagebetaling af den danske moms til det tyske  

 leasingselskab efter proceduren i ottende momsdirektiv, jf. momslovens §  

 45.
Har en leasinggiver i f.eks.
Tyskland en dansk momsregistrering, og  

 køber leasinggiver herigennem brændstof i Danmark med henblik på  

 brændstofadministration for danske leasingkunder, så betyder dommen, at  

 leasinggiver ikke har fradragsret for den danske købsmoms, fordi  

 leasinggivers kontrakt med leasingtager er at anse som en kontrakt om  

 finansiering af køb af brændstof.
 Told- og Skattestyrelsens meddelelse i  

 SKM2003.58.TSS  

 har virkning for nye leasingaftaler med brændstofsadministration fra den  

 11. februar 2003. For leasingaftaler med brændstofadminstration, der er  

 endeligt indgået før den 11. februar 2003, har meddelelsen virkning  

 fra den 11. maj 2003.
Østre Landsret fandt i  

 SKM2006.399.ØLR , at  

 et leasingselskab hjemmehørende i Tyskland og med en dansk  

 momsregistrering ikke havde fradragsret for momsen af brændstof  

 indkøbt hos danske benzinselskaber i medfør af momslovens § 37, stk. 1.  

 Landsretten fandt, at leasingselskabets "fleet management"-aftaler med  

 leasingkunderne, der gav kunderne mulighed for at tanke brændstof i  

 Danmark i henhold til tankkort udstedt af selskabet, efter en samlet  

 bedømmelse havde karakter af aftaler om finansiering af køb af brændstof,  

 som er momsfritaget i henhold til momslovens § 13, stk. 1, nr. 11, litra  

 a, hvilket udelukker fradragsret efter § 37, stk. 1. (Dissens). Flertallet  

 bemærkede ex tuto, at flertallet i øvrigt var enig med mindretallet i, at  

 beskatningsstedet for leasingselskabets leverancer af brændstof til  

 selskabets danske kunder, som tanker brændstoffet fra danske  

 tankstationer, er her i landet, jf. momslovens § 4, stk. 1, 1. og 2. pkt.,  

 sammenholdt med § 14, stk. 1, nr. 1, idet leverancen fra leasingselskabet  

 angik et materielt gode og ikke en tjenesteydelse.
Beskatningsstedet var  

 derfor ikke Tyskland.
 EF-domstolen udtaler sig i præmisserne 60 og 62-67 i sag C-63/04,  

 Centralan Property Ltd, om, hvorvidt indgåelse af en 999-årig lejekontrakt  

 og salget 3 dage senere af den resterende ejendomsret til  

 den pågældende bygning begge kan udgøre levering af et gode  

 (fast ejendom):
"60. Det bemærkes, at det følger af ordlyden af sjette direktivs  

 artikel 5, stk. 1, at »ved »levering af et gode« forstås overdragelse  

 af retten til som ejer at råde over et materielt gode«." ...
"62. Imidlertid - ... - skal det  

 fastslås, at det følger af ordlyden af sjette direktivs artikel 5,  

 stk. 1, at begrebet levering af et gode ikke henviser til  

 overdragelsen af ejendomsret i de efter gældende national ret fastsatte  

 former, men at begrebet omfatter enhver form for overdragelse af et  

 materielt gode foretaget af en person, som bemyndiger en anden person til  

 som ejer at råde over godet (dom af 8.2.1990, sag C-320/88, Shipping and  

 Forwarding Enterprise Safe, Sml.
I, s. 285, præmis 7 og 8, og af  

 6.2.2003, sag C-185/01, Auto Lease Holland, Sml.
I, s. 1317, præmis  

 32).
 63. I denne sammenhæng tilkommer det  

 den nationale ret i det konkrete tilfælde og under hensyntagen til sagens  

 faktiske omstændigheder at afgøre, om en bestemt transaktion med hensyn  

 til et gode indebærer overdragelse af retten til som ejer at råde over  

 godet i den forstand, hvori dette udtryk er anvendt i sjette direktivs  

 artikel 5, stk. 1 (jf. i denne retning dommen i sagen Shipping and  

 Forwarding Enterprise Safe, præmis 13).
 64. Hvis den forelæggende ret i  

 hovedsagen således konkluderer, at under de særlige omstændigheder, der er  

 tale om i den foreliggende sag, har hver enkelt af de to tæt forbundne  

 transaktioner, der er foretaget af Centralan sammen med henholdsvis Inhoco  

 og Universitetet, hver især overført retten til som ejer at råde over  

 Harrington-bygningen til de sidstnævnte, hvorfor begge disse transaktioner  

 hver især kan anses for en »levering« i den forstand, hvori udtrykket er  

 anvendt i sjette direktivs artikel 5, stk. 1, og dermed også i  

 direktivets artikel 20, stk. 3.
 65. Denne fortolkning ændres ikke af  

 Kommissionens argument, hvorefter det er vanskeligt at acceptere, at to  

 forskellige personer, der har forskellige rettigheder over et gode, hver  

 især skulle have retten til som ejer at råde over dette gode.
66. De forskellige definitioner af  

 begrebet ejendomsfællesskab i medlemsstaternes retsordener taler nemlig  

 for, at det er muligt, at retten til som ejer at råde over et gode kan  

 være tillagt flere end én person.
Følgelig berøres fortolkningen i denne  

 doms præmis 64 hverken af den omstændighed, at Centralan umiddelbart efter  

 indgåelsen af denne 999-årige lejekontraktstadig havde den resterende  

 ejendomsret, eller af den omstændighed, at denne lejekontrakt bebyrdede  

 den fulde ejendomsret, således at det kun var den resterende ejendomsret  

 og ikke den fulde ikke bebyrdede ejendomsret, der kunne overdrages.
67. Det følger af ovenstående, at såvel  

 den første transaktion, der bestod i indgåelse af den 999-årige  

 lejekontrakt, som den anden transaktion, der bestod i overdragelsen af den  

 resterende ejendomsret, i hovedsagen kan udgøre en »levering« i sjette  

 direktivs forstand." Om leveringer i forbindelse med konkursboer har Landsskatteretten i  

 SKM2002.515.LSR  

 afsagt en kendelse om, at den del af en kurators vederlag, som kan  

 henføres til bistand i forbindelse med afhændelse af et konkursbos  

 pantsatte faste ejendomme i fri handel, må anses som vederlaget for en  

 momspligtig leverance af en ydelse til konkursboet.
Det forhold, at  

 marginalpanthaverens andel af salgssummen reduceres med henblik på  

 opfyldelse af konkurslovens § 87, stk. 4, jf. stk. 3, kan ikke føre til,  

 at kurator eller konkursboet antages at have foretaget en momspligtig  

 leverance til marginalpanthaveren.
Landsskatteretten har ved kendelsen  

 lagt vægt på, at konkursbehandlingen har til formål ved realisation af de  

 i boet værende aktiver, herunder pantsat fast ejendom, at sikre helt eller  

 delvis fyldestgørelse af kreditorerne.
Bestemmelsen i konkurslovens § 87,  

 stk. 4, findes derfor alene at have betydning for opgørelsen af  

 panthaverens andel af et salgsprovenu, men kan ikke som udgangspunkt i  

 momsmæssig henseende antages at indebære, at kurator eller konkursboet  

 leverer særskilte momspligtige ydelser til panthaveren.
 Dette kan ikke antages at gælde, hvis kurator udsteder egentlig faktura  

 for sin bistand til marginalpanthaveren, idet fakturaudstedelsen i så fald  

 må anses som udtryk for, at kurator har foretaget en konkursboet  

 uvedkommende momspligtig leverance til marginalpanthaveren.
 I den konkrete sag har Landsskatteretten fundet, at den andel af  

 salgssummerne, som kurator har tilbageholdt i forbindelse med 3 af  

 ialt 4 solgte ejendomme, og som er opgjort med tillæg af moms, ikke  

 kan anses som en fakturering af marginalpanthaverne, men alene som en  

 opgørelse af det fradrag, der er foretaget i panthaverens tilgodehavende  

 efter konkurslovens § 87, stk. 4. Den andel af kurators endelige honorar  

 for behandlingen af boet, der kan henføres til salget af de ialt 4  

 ejendomme, anses derimod som momspligtig efter momslovens §  

 4.
 Gas, vand, elektricitet, varme og lign. anses som varer.
 Som levering af en vare anses endvidere overdragelse af en vare i  

 henhold til en kommissionsaftale med henblik på køb eller salg og faktisk  

 overdragelse af en vare i henhold til visse kontrakter, hvor  

 ejendomsretten under normale vilkår senere overgår til lejeren eller  

 køberen, se  

 D.3.1  

 og  

 D.3.2 .
 Endelig anses formidling af en ydelse under visse betingelser for at  

 indebære en levering af den formidlede ydelse, se  

 D.3.3 .
D.2.2 Salg af varer Udover salg af almindelige omsætningsvarer anses bl.a. salg af  

 virksomhedens maskiner og andre driftsmidler som varesalg.
Herudover  

 anses eksempelvis samlerobjekter som brugte frimærker og mønter for  

 varer.
Levende dyr og planter anses også som varer.
EF-domstolen har i sagen  

 C-320/02 Förvaltnings AB Stenholmen udtalt, at dyr er materielle goder i  

 6. momsdirektivs art. 5's forstand.
Se iøvrigt afsnit  

 R.3.1 .Levering  

 af fast ejendom er omfattet af en særlig fritagelse i momslovens § 13,  

 stk. 1, nr. 9. Til den faste ejendom hører ud over selve grundstykket og  

 bygningerne også bygningstilbehør, som er anbragt på grunden eller  

 bygningen, træer, avl på roden (f.eks. uhøstet korn), hegn, brønde og  

 andre anlæg på grunden eller bygningen.
Fritagelsen for avl på roden  

 gælder kun, hvis avlen sælges sammen med  

 grundstykket.
D.2.3 Salg af ydelser Ydelser omfatter service- eller tjenesteydelser.
Overdragelse af  

 immaterielle rettigheder anses også for levering af ydelser.
 Dette gælder således for hel eller delvis overdragelse af  

 ophavsrettigheder, patentrettigheder, licensrettigheder,  

 varemærkerettigheder, royalties og lign.Ved delvis overdragelse forstås  

 overdragelse af retten til tidsbegrænset eller anden begrænset udnyttelse  

 af en rettighed.
 Der foreligger endvidere levering af en ydelse i lovens forstand, når  

 en virksomhed påtager sig en forpligtelse til helt eller delvist at  

 undlade udøvelse af en erhvervsmæssig virksomhed eller rettighed.
Det fremgår af artikel 3, stk. 1, i Rådets forordning (EF) nr.  

 1777/2005, at salg af en option, der er omfattet af  

 anvendelsesområdet for artikel 13, punkt B, litra d), nr. 5), i direktiv  

 77/388/EØF, er en ydelse, jf. artikel 6, stk. 1, i nævnte direktiv.
En  

 sådan ydelse er adskilt fra de underliggende transaktioner, som ydelserne  

 knytter sig til.
Det fremgår af artikel 3, stk. 2, i forordningen, at når en  

 afgiftspligtig person blot samler de forskellige dele af en maskine, som  

 alle er leveret til ham af hans kunde, er denne transaktion en ydelse, jf.  

 artikel 6, stk. 1, i direktiv 77/388/EØF.
Om leveringsstedet, se  

 E.3.4.3 .
Det fremgår af  

 SKM2002.71.TSS ,  

 at mælkekvoter anses som rettigheder og, at salg af mælkekvoter er  

 momspligtigt, når de sælges på kvotebørsen.
Det fremgår desuden, at  

 udlejning/bortforpagtning af mælkekvoter også er momspligtigt uanset, at  

 det sker sammen med bortforpagtning af jord.
 Derimod er præmie for ammekøer samt salg og udlejning af  

 præmierettigheder ikke momspligtigt, da modtagelse af præmie samt salg og  

 udlejning af præmierettigheder ikke anses for økonomisk  

 virksomhed, jf.  

 SKM2003.354.TSS . Se  

 iøvrigt afsnit   

 C.1.4 .
Afgørelsen  

 SKM2003.527.LSR  

 fastslår med henvisning til Tolsma-dommen (C-13/93), at præmier, som et  

 arkitektfirma har modtaget ved deltagelse i en åben (offentlig)  

 arkitektkonkurrence, ikke er momspligtige.
Det fremgår af afgørelsen, at  

 når et arkitektfirma ved deltagelse i åbne arkitektkonkurrencer har  

 oppebåret præmieindtægter, medfører dette ikke, at firmaet dermed kan  

 anses for at have modtaget et vederlag for levering af en tjenesteydelse.  

 Konkurrenceudbyderen har således ikke været forpligtet til at udbetale en  

 præmie til firmaet.
Der foreligger derfor ikke et retsforhold, der  

 vedrører en gensidig udveksling af ydelser, hvor det vederlag, som  

 tjenesteyderen (arkitektfirmaet) modtager udgør den faktiske modværdi af  

 den ydelse, som leveres til modtageren (konkurrenceudbyderen).
 Da de præmier. som arkitektfirmaet i sagen  

 SKM2003.527.LSR  

 havde modtaget, heller ikke i øvrigt var betaling for de ydelser som  

 firmaet leverede i forbindelse med de konkrete projekter, skulle  

 præmieindtægten ikke indgå ved opgørelsen af beskatningsgrundlaget efter  

 momslovens § 27, stk. 1, jf. 6. momsdirektivs artikel 11, punkt A, stk. 1.  

 Se også afsnit  

 G.1.1    

 og  

 Q.1.3.1.
Landsskatteretten har i  

 SKM2002.121.LSR  

 truffet afgørelse om, at et moderselskabs levering af ydelser betegnet som  

 Management-fee og Risk-fee til et helejet datterselskab er momspligtige i  

 medfør af momslovens § 4, stk. 1, da leveringen af disse ydelser findes at  

 gå ud over, hvad der er en følge af de rettigheder, som moderselskabet har  

 i sin egenskab af aktionær i datterselskabet.
Datterselskabet er  

 berettiget til fradrag for momsen af udgifter hertil.
Intim massagevirksomhed er momspligtig levering af en ydelse.
Se  

 SKM2002.608.LSR .
 Told- og Skattestyrelsen har i  

 SKM2003.271.TSS  

 udtalt sig om den momsmæssige behandling af tilbagediskonterede fremtidige  

 leasingydelser i forbindelse med misligholdelse og i forbindelse med ophør  

 før aftalens udløb i øvrigt.
 Ved opsigelse af leasingaftaler før aftalens udløb i henhold til  

 aftalens bestemmelser og udenfor bestemmelserne om misligholdelse er det  

 styrelsens opfattelse, at det vederlag, som leasingtager efter aftalen  

 skal betale leasinggiver, er momspligtigt.
 Det samme er tilfældet i forbindelse med aftalte ændringer af allerede  

 indgåede aftaler, f.eks. om forkortelse af løbetid eller om, at  

 uopsigelige kontrakter alligevel skal være opsigelige.
 EF-domstolen har i sag C-16/93, Tolsma, og senere domme udtalt, at en  

 tjenesteydelse kun udføres "mod vederlag", som omhandlet i sjette  

 direktivs artikel 2, nr. 1, og derfor kun kan beskattes, såfremt der  

 mellem tjenesteyderen og modtageren består et retsforhold, der vedrører en  

 gensidig udveksling af ydelser, idet det af tjenesteyderen modtagne  

 vederlag udgør den faktiske modværdi af den ydelse, som leveres til  

 modtageren.
Imidlertid er der i forbindelse med opsigelse, der ikke sker i  

 anledning af misligholdelse, og aftalte ændringer af allerede indgåede  

 aftaler netop tale om gensidigt bebyrdende retsforhold.
Derfor er der  

 efter domstolens retspraksis tale om leverancer mod vederlag fra  

 leasinggivers side, når denne opnår ret til vederlag ved opsigelsen eller  

 ændringen af aftalen.
Sådanne opsigelser og aftalte ændringer er derfor  

 momspligtige.
 Efter styrelsens opfattelse er der i forbindelse med misligholdelse af  

 leasingkontrakter ikke tale om en gensidig udveksling af ydelser i henhold  

 til et gensidigt bebyrdende retsforhold.
Det forhold, at leasinggiver i leasingkontrakten forbeholder sig ret  

 til at kræve erstatning i tilfælde af misligholdelse, og at kontrakten  

 indeholder bestemmelser om erstatningens beregning, kan efter styrelsens  

 opfattelse ikke sidestilles med, at leasinggiver har accepteret  

 leasingtagers evt. misligholdelse af kontrakten.
Misligholdelse må derimod  

 ses som en ikke-aftalt, ensidig undladelse fra leasingtagers side.
Evt.  

 erstatning for denne ensidige undladelse kan derfor ikke anses for  

 vederlag for en ydelse inden for rammerne af et gensidigt bebyrdende  

 retsforhold.
Et sådant erstatningsbeløb er således ikke momspligtigt.
Det bemærkes, at en afgørelse af, om en transaktion er momspligtig,  

 skal foretages på baggrund af en analyse af transaktionernes objektive og  

 reelle karakter, og ikke på baggrund af parternes formelle benævnelse.
Ved  

 afgørelsen af, om en transaktion er momspligtig, skal der derfor tages  

 hensyn til samtlige omstændigheder ved den pågældende transaktion, idet  

 det skal undersøges, hvad der er karakteristisk for denne transaktion.
En lejer havde i  

 SKM2004.497.LSR  

 stillet en bankgaranti for overholdelse af forpligtelserne i henhold til  

 en lejekontrakt.
Lejer fraflyttede lejemålet uden at opsige lejemålet og  

 betalte ikke leje for tiden efter fraflytningen.
Udlejer opsagde  

 herefter lejemålet med forkortet varsel.
Bankgarantien blev udbetalt til  

 udlejer.
Landsskatteretten fandt, at den del af bankgarantien, der  

 forholdsmæssigt vedrørte perioden indtil udløbet af udlejers forkortede  

 varsel for opsigelsen af lejemålet, måtte anses for vederlag for levering  

 af en ydelse til lejer.
Denne er momspligtig efter momslovens §  

 4. Den del af den udbetalte garanti, der forholdsmæssigt vedrørte  

 perioden efter udløbet af det forkortede varsel, måtte derimod anses  

 for en erstatning, som ikke var momspligtig.
Det var uden betydning, at  

 lejer efter erhvervslejeloven var forpligtet til at betale leje for tiden  

 indtil, at lejer kunne være flyttet med aftalt varsel, idet der blot  

 var tale om en objektiveret beregning af erstatningen til udlejer som  

 følge af misligeholdelsen af lejeaftalen.
D.2.3.1 Blandede leverancer I visse tilfælde har det betydning, om der er tale om en vare eller  

 ydelse, f.eks. ved fastlæggelse af leveringsstedet for en leverance.
Det forekommer, at der i forbindelse med levering af en vare indgår en  

 ydelse og omvendt.
Ved vurderingen af, om leveringen skal behandles som en  

 ydelse eller som en vare, tages der hensyn til hvilken del af det  

 leverede, der efter en konkret vurdering udgør hovedbestanddelen.
Et  

 moment i bedømmelsen heraf kan være et skøn over, hvilken værdi de enkelte  

 komponenter i leveringen har.
 Som eksempel på, at der følger en ydelse med en vare kan nævnes:
Problemstillingen kendes f.eks. også fra leverance af PC-software, hvor  

 selve udviklingen af softwaren er en ydelse, og softwaren leveres f.eks. i  

 form af en CD-rom, der udgør en vare.
Der sondres herved mellem standard  

 og individuelt tilpasset software.
Salg af individuelt tilpasset software anses for salg af en ydelse,  

 medens salg af standard software anses for salg af en vare.
Salg af  

 software, der downloades anses dog for salg af en ydelse.
Om  

 leveringsstedet for software, der downloades, se  

 E.3  

 og  

 E.3.1.11 .  

 Om særordningen for tredjelandsleverandører, se  

 afsnit       U .
 Se også   

 D.2.3.2  

 om biydelser og hovedydelser.
 EF-domstolen har i sag C-231/94, Fåborg-Gelting Linien A/S, udtalt,  

 at ved afgørelsen af, om transaktionerne skal anses for at udgøre  

 levering af goder eller tjenesteydelser, skal der tages hensyn til  

 samtlige omstændigheder ved den pågældende transaktion, idet det skal  

 undersøges, hvad der er karakteristisk for denne.
Domstolen bemærker, at levering af spisevarer og drikkevarer til  

 umiddelbar indtagelse på stedet er resultatet af en række tjenesteydelser,  

 der omfatter alt fra tilberedningen af maden, til den faktisk serveres,  

 hvortil kommer, at der stilles en infrastruktur til rådighed for gæsten,  

 der omfatter såvel restaurationslokalet med tilhørende lokaler (garderobe  

 osv.) som møbler og service.
De personer, der konkret er beskæftiget med  

 restaurationsvirksomheden, skal i påkommende tilfælde dække bord, rådgive  

 gæsten og give denne oplysninger om retterne eller om drikkevarerne,  

 servere ved bordet og endelig tage af bordet.
Det fremgår heraf, at restaurationsvirksomhed karakteriseres af en  

 række omstændigheder og handlinger, af hvilke levering af næringsmidler  

 kun udgør ét led, og som i overvejende grad består af tjenesteydelser.  

 Restaurationsvirksomhed bør derfor anses for at være en tjenesteydelse i  

 sjette direktivs artikel 6, stk. 1' s forstand.
Det modsatte er derimod  

 tilfældet, såfremt transaktionen vedrører spisevarer, der sælges "ud af  

 huset", hvortil der ikke er knyttet tjenesteydelser, der skal ledsage  

 indtagelsen på stedet i passende omgivelser.
 EF-domstolen har i sag C-41/04, udtalt, at når to eller flere  

 omstændigheder eller handlinger, som en afgiftspligtig person leverer til  

 en forbruger, forstået som en gennemsnitsforbruger, er så nært forbundet,  

 at de i økonomisk henseende objektivt set udgør et hele, som det ville  

 være kunstigt at opdele, udgør disse omstændigheder eller handlinger  

 samlet set én enkelt transaktion med henblik på anvendelse af  

 merværdiafgiften.
 Dette er tilfældet med hensyn til en transaktion, hvorved en  

 afgiftspligtig person leverer en forbruger en forud udviklet og  

 markedsført standard-software, der befinder sig på en databærer, og den  

 efterfølgende tilpasning af softwaren til denne købers særlige behov, selv  

 når de foretages mod betaling af særskilte vederlag.
Denne transaktion må anses som en ydelse, når det fremgår, at den  

 pågældende tilpasning hverken er underordnet eller accessorisk, men  

 derimod har fremherskende karakter.
Dette er bl.a. tilfældet, når en  

 sådan tilpasning i betragtning af forhold såsom omfanget af,  

 omkostningerne ved og varigheden af tilpasningen har afgørende betydning  

 for at gøre det muligt for køberen at anvende en individuelt tilpasset  

 software.
D.2.3.2 Biydelser og hovedydelser (Sammensatte  

 ydelser) Told- og Skatteforvaltningen skal momsmæssigt behandle en biydelse på  

 samme måde som den hovedydelse, som biydelsen er en del  

 af.
Uafhængige hovedydelser skal derimod behandles selvstændigt.
Den 25. februar 1999 afsagde EF-Domstolen dom i sagen C-349/96,  

 Card Protection Plan Ltd.
Dommen vedrører bl.a. spørgsmålet om,  

 hvorvidt CPP udførte to selvstændige ydelser, nemlig en momsfritaget  

 forsikringstransaktion og en momspligtig kortregistreringsydelse, eller om  

 de to ydelser udgjorde en hovedydelse og en biydelse, hvor biydelsen  

 momsmæssigt skulle stilles som hovedydelsen.
 Domstolen udtaler i i dommens præmis 28, at når en transaktion består  

 af en gruppe af omstændigheder og handlinger (jf. dommen i sag C-231/94,  

 Fåborg-Gelting Linien, præmis 12-14), skal der tages hensyn til samtlige  

 omstændigheder ved den pågældende transaktion ved afgørelsen af, om  

 transaktionen skal anses for en enkelt ydelse eller for flere ydelser.
En ydelse, der i økonomisk henseende er en enkelt ydelse, må ikke  

 kunstigt opdeles for ikke at ændre momssystemets sammenhæng.
Det må  

 undersøges, hvad der særligt karakteriserer den pågældende transaktion, og  

 herigennem afgøres, om den momspligtige person til forbrugeren, forstået  

 som en gennemsnitsforbruger, leverer flere uafhængige hovedydelser eller  

 en enkelt ydelse, jf præmis 29.
Domstolen bemærker i præmis 30, at der er tale om en enkelt ydelse i  

 tilfælde, hvor et eller flere elementer skal anses for at udgøre  

 hovedydelsen, og et eller flere elementer skal anses for sekundære ydelser  

 (biydelser), der er afgiftsmæssigt stillet som hovedydelsen.
En ydelse  

 skal anses for sekundær i forhold til en hovedydelse, når den ikke for  

 kunderne udgør et mål i sig selv, men et middel til at udnytte  

 tjenesteyderens hovedydelse på de bedst mulige betingelser (dom i de  

 forenede sager C-308/96 og C-94/97, Madgett og Baldwin,  

 præmis 24).
Domstolen bemærker endvidere i præmis 31, at i tilfælde, hvor  

 tjenesteyderen fakturerer en samlet pris til kunderne for en ydelse, der  

 består af flere elementer, kan det tale for, at der foreligger en enkelt  

 ydelse.
Men såfremt en nærmere undersøgelse viser, at kunderne uagtet  

 enhedsprisen ønsker at erhverve to eller flere særskilte ydelser, skal den  

 del af enhedsprisen, der er prisen for fritagne ydelser, adskilles fra den  

 del af enhedsprisen, der er prisen for ydelser, der ikke er fritagne.
I  

 denne forbindelse skal den enkleste beregnings- eller ansættelsesmetode  

 vælges (jf. i denne retning Madgett og Baldwin-dommen, præmis 45 og  

 46).
 Se også afsnit  

 D.11.10  

 om CPP-dommen.
EF-domstolen har i en senere dom i sag C-291/03, MyTravel plc, taget  

 stilling til adskillelsen af enhedsprisen i forbindelse med  

 rejsebureauvirksomhed, herunder fortolkningen af præmisserne 45 og 46 i  

 Madgett og Baldwin-dommen.
Se omtalen i  

 G.1.1 .
EF-domstolen har i sag C-200/04, ISt internationale Sprach-  

 und Studienreisen GmbH, vedrørende fortolkningen af direktivets artikel 26  

 behandlet spørgsmålet om sammensatte ydelser.
EF-domstolen udtaler i  

 præmis 26 - 29:
Det er ikke udelukket, at erhvervsdrivende, der leverer  

 tjenesteydelser, som sædvanligvis er forbundet med rejser, anvender  

 rejseydelser købt hos tredjemand, og at disse ydelser i forhold til disse  

 erhvervsdrivendes andre ydelser udgør en mindre væsentlig del af  

 pakkerejsens pris.
Disse ydelser, som er købt hos tredjemand, er derfor  

 ikke for gæsterne et mål i sig selv, men et middel til at udnytte den  

 erhvervsdrivendes hovedydelse på de bedst mulige betingelser (jf. i denne  

 retning Madgett og Baldwin-dommen, præmis 24).
 Det må fastslås, at de ydelser, der er købt  

 hos tredjemand, under disse omstændigheder er rene biydelser i forhold til  

 de egne ydelser, og at den erhvervsdrivende ikke skal pålægges afgift  

 efter sjette direktivs artikel 26 (Madgett og Baldwin-dommen, præmis  

 25).
Herved bemærkes, at når en erhvervsdrivende,  

 såsom ISt, sædvanligvis ud over ydelser knyttet til sproguddannelse og  

 -undervisning af sine kunder tilbyder sine kunder rejseydelser - som  

 f.eks. transporten til bestemmelsesstaten og/eller opholdet deri - hvis  

 udførelse ikke kan undgå at have mærkbare følger for den pakkepris, der  

 anvendes, kan disse ydelser ikke betragtes som tjenesteydelser, der er  

 rene biydelser.
Som det fremgår af forelæggelsesafgørelsen, udgør de  

 pågældende ydelser ikke blot en marginal del i forhold til beløbet for den  

 ydelse, der er knyttet til den sproguddannelse og -undervisning, ISt  

 tilbyder sine kunder.
 Sjette direktivs artikel 26 skal derfor  

 fortolkes således, at den finder anvendelse på en erhvervsdrivende, såsom  

 ISt, som sædvanligvis ud over ydelser knyttet til sproguddannelse og  

 -undervisning af sine kunder mod betaling tilbyder sine kunder ydelser,  

 som er købt hos andre afgiftspligtige personer, som f.eks. transporten til  

 bestemmelsesstaten og opholdet deri.
 Om ISt-dommen, se endvidere  

 D.11.16 .
Landsskatteretten fandt i  

 SKM2005.247.LSR ,  

 at et forsikringsselskabs gebyrer opkrævet i forbindelse med  

 kreditgodkendelse m.v. af forsikringstagernes kunder var momsfri.  

 Landsskatteretten bemærkede, at salg af forsikringsydelser er  

 momsfritaget i henhold til momslovens § 13, stk. 1, nr. 10, mens salg af  

 kreditvurderinger som udgangspunkt er momspligtige efter momslovens § 4.  

 Levering af hver af disse tjenesteydelser må sædvanligvis anses for  

 uafhængige og selvstændige leverancer.
Såfremt ydelserne imidlertid har en  

 sådan tilknytning til hinanden, at den ene ydelse ikke er et mål i sig  

 selv for den gennemsnitlige aftager, men i stedet er et middel til at  

 udnytte den anden ydelse på de bedst mulige betingelser, skal ydelserne  

 behandles momsmæssigt ens med udgangspunkt i det, som må betegnes  

 hovedydelsen, jf.
EF-domstolens dom i sag C-349/96. Ydelser, som i  

 økonomisk henseende må anses for én ydelse, må således ikke kunstigt  

 opdeles.
Vurderingen skal foretages på baggrund af samtlige faktiske  

 omstændigheder ved den pågældende transaktion.
Landsskatteretten bemærkede derefter, at de omhandlede gebyrer er  

 vederlag for, at forsikringsselskabets danske filial løbende undersøger de  

 af forsikringen omfattede aftageres økonomiske forhold, samt for at  

 filialen godkender/ikke godkender ansøgninger om forsikring af nye  

 aftagere, og ansøgning om forhøjelse af kreditmaksimum for aftagere, der  

 allerede er omfattet af forsikringen.
Filialen er herved ikke leverandør  

 af et produkt, som kan sidestilles med de momspligtige kreditvurderinger,  

 som filialen indkøber hos kreditoplysningsbureauer eller som filialen i  

 visse tilfælde modtager fra leverandørerne.
Filialens ydelser består alene  

 i en evt. godkendelse, herunder løbende godkendelse, udført på baggrund af  

 de indhentede kreditvurderinger, hvorved gebyrerne fremstår som vederlag  

 for filialens almindelige risikovurderinger, som er en integreret del af  

 en forsikringsydelse.
Filialens kreditgodkendelser mv. udgør herefter ikke  

 et selvstændigt mål for den gennemsnitlige forbruger, men i stedet alene  

 et middel til at udnytte kreditforsikringen.
Filialens salg af  

 kreditgodkendelser mv. til brug for kreditforsikringerne  

 måtte herefter anses for momsfritagne, hvorfor det var med rette, at  

 regionen havde pålagt filialen ikke at opkræve moms af gebyrerne.
Skatterådet fandt i  

 SKM2006.169.SR ,  

 der omhandler fritagelse for udbud af interessentskabsandele i  

 ejendomsinteressentskaber, at den del af selskabets honorar, som  

 vedrørte finansieringen af ejendomshandlerne, var momsfri efter momslovens  

 § 13, stk. 1, nr. 11, litra a, som formidling af lån.
Det måtte dog være  

 en betingelse for momsfrihed for denne del af honoraret, at  

 låneformidlingen ikke blot skulle anses for en biydelse til selskabets  

 momspligtige ydelser vedrørende købet af ejendommen på interessentskabets  

 vegne.
Låneformidlingen skulle således tjene et formål i sig selv, hvilket  

 måtte anses for opfyldt, hvis den del af honoraret, som kunne henføres til  

 låneformidlingen, ikke blot udgjorde en marginal del af honoraret for  

 ydelserne vedrørende købet af ejendommen, jf. præmisserne 26-29 i  

 EF-domstolens dom i sag C-200/04, ISt.
 Om fordelingen af honoraret mellem momsfrie og momspligtige ydelser, se  

 G.1.1 .
D.2.4 Mod vederlag Normalt giver betingelsen om, at der skal ydes et vederlag for varen  

 eller ydelsen, ikke anledning til tvivl.
Betingelsen er opfyldt både, når  

 vederlaget for den momspligtige leverance ydes direkte som almindelig  

 betaling, og når betalingen sker indirekte f.eks. som tilskud.
Se  

 SKM2001.200.TSS ,  

 hvor en virksomhed får medhold i, at den driver selvstændig økonomisk  

 virksomhed, når den indkøber mad- og drikkevarer fra tredjemand og sælger  

 videre til medarbejderne.
Betaling sker ved løntræk til en pris svarende  

 til 18,6 pct. til 32,2 pct. af indkøbsprisen.
Afgiftsgrundlaget er det  

 løntræk, som virksomheden foretager.
Vederlaget kan også ydes i naturalier.
Der skal i givet fald betales  

 moms af værdien af denne modydelse, jf. reglerne om byttehandel i § 28,  

 stk. 2.
Kravet om, at der som modydelse for leverancen skal betales et  

 vederlag, har særlig betydning for spørgsmålet, om der skal betales moms  

 af tilskud, herunder offentlige tilskud.
Desuden er kravet af betydning  

 f.eks. for spørgsmålet, om der skal betales moms i forbindelse med  

 garantireparationer og kassedifferencer.
Told- og Skattestyrelsen har på en forespørgsel svaret, at plejehjem og  

 lignende institutioner, der vederlagsfrit får overdraget ejendomsretten  

 til en minibus af et reklamefirma mod at forpligte sig til i en 3-års  

 periode at køre med reklamer, skal momsregistreres, idet der er tale om  

 leverancer mod vederlag, jf.
TfS 1998, 604.
 Momsgrundlaget ved levering af varer og ydelser er vederlaget, herunder  

 tilskud, der er direkte forbundet med varens eller ydelsens pris, jf.  

 momslovens § 27, stk. 1. Tilskud, der kan anses for vederlag, skal under  

 alle omstændigheder indgå i momsgrundlaget for varen eller ydelsen.
 Om den momsmæssige behandling af tilskud, se  

 G.1.1.1  

 og  

 G.1.1.2 .
 Der skal ikke betales moms, når en virksomhed udfører  

 garantireparationer, som virksomheden er forpligtet til at yde  

 vederlagsfrit.
 Der skal derimod betales moms, når en virksomhed, der udfører  

 garantireparationer, får dækket udgifterne til reservedele og arbejdsløn  

 ved afregning med fabrikanten eller importøren af den pågældende vare.
Ved opgørelsen af momsgrundlaget kan der foretages modregning mellem  

 positive og negative kassedifferencer, som konstateres i forbindelse med  

 den daglige kasseafstemning.
De positive differencer medregnes, og de  

 negative differencer fratrækkes i momsgrundlaget.
Det er en betingelse for  

 modregningen, at der foreligger en betryggende forretningsgang vedrørende  

 virksomhedens kasseregnskab, der sikrer, at samtlige ind- og udbetalinger  

 registreres.
 Godkendelse af foretagne modregninger vil således bero på en konkret  

 vurdering, hvor der lægges vægt på følgende momenter:
 Der lægges således vægt på, at indehaveren kan dokumentere eller på  

 anden måde sandsynliggøre, at der er faktisk adskillelse mellem  

 virksomhedens indtægter og udgifter og udtagninger til privatforbrug.
 Kan der ikke rejses væsentlig kritik af de ovennævnte forhold, kan  

 kassedifferencer betragtes som normale driftsmæssige indtægter og  

 udgifter, hvorefter der kan ske modregning mellem positive og negative  

 differencer ved opgørelsen af momsgrundlaget.
 Der kan ikke foretages modregning mellem kassedifferencer, der først  

 konstateres ved en efterfølgende revision, idet de således konstaterede  

 kassedifferencer må tages som udtryk for, at der ikke i virksomheden er  

 ført en betryggende kontrol med registreringen af ind- og  

 udbetalinger.
I tilfælde, hvor der ikke kan foretages modregning mellem konstaterede  

 positive og negative kassedifferencer, skal de positive differencer fuldt  

 ud medregnes i momsgrundlaget.
De negative differencer kan alene fradrages  

 i positive differencer, og kun i det omfang omstændighederne i øvrigt  

 taler derfor.
I  

 SKM2003.541.LSR  

 har Landsskatteretten truffet afgørelse om, at et selskabs rykkergebyrer  

 ved for sen betaling af momspligtige leasingydelser ikke var momspligtige.  

 Landsskatteretten finder, at de på forhånd aftalte rykkergebyrer må anses  

 for et standardiseret og objektivt grundlag for den godtgørelse af  

 omkostninger i forbindelse med påmindelse af betalingskravet, som  

 selskabet kan kræve for tab ved ikke at modtage den aftalte pengeydelse  

 til den aftalte tid.
Tabet består i denne situation af udgifter til  

 iværksaættelse af rykkerprocedure m.v.
Den godtgørelse af omkostninger,  

 som finder sted ved rykkergebyrerne må anses for at være af en anden  

 karakter end de af 6. momsdirektiv artikel 11, pkt.
A, stk. 2, litra b,  

 omfattede biomkostninger, og ses i hvert fald ikke med hjemmel i den  

 danske momslov at kunne medregnes som vederlag for en leverance, og må som  

 følge heraf anses for at falde uden for momslovens anvendelsesområde, jf.  

 § 4, stk. 1. Se også afsnit   

 G.1.2.2 .  

 Told- og Skattestyrelsen har i TSS-cirkulære  

 2005-05  

 om ændring af praksis og genoptagelse af opgørelse af momstilsvaret  

 vedrørende rykkergebyrer ved ikke-rettidig betaling af momspligtige  

 leverancer ændret praksis i overensstemmelse med  

 SKM2003.541.LSR .
Told- og Skattestyrelsen har i  

 SKM2004.273.TSS  udtalt  

 sig om, hvorvidt en række gebyrer er omfattet af momslovens  

 anvendelsesområde.
Forespørgslen vedrørte gebyrer inden for  

 forsyningssektoren.
 Efter det oplyste opkræves der i forsyningssektoren således typisk  

 gebyrer for:
For så vidt angår de under pkt. 1 - 4 nævnte gebyrer  

 falder gebyrerne uden for momslovens anvendelsesområde.
Der henvises  

 til Landsskatterettens kendelse i  

 SKM2003.541.LSR ,  

 hvorefter et selskabs rykkergebyrer ved for sen betaling af momspligtige  

 leasingydelser ikke var momspligtige.
For så vidt angår gebyret nævnt under pkt. 5 fandt styrelsen, at gebyr  

 for åbnebesøg må anses for momspligtige.
Der henvises til, at gebyret må  

 anses for vederlag for den ydelse, der består i, at kunden igen kan  

 modtage leverancer af el, vand eller varme.
For så vidt angår gebyret nævnt under pkt. 6 fandt styrelsen, at  

 uanset, at betalingsaftalen af forsyningsselskabet indgås med det  

 formål at begrænse forsyningsselskabets udestående fordring og inddrive  

 den på den mest hensigtsmæssige måde, er gebyret omfattet af  

 momsloven.
Gebyret er dog momsfrit efter lovens § 13, stk. 1, nr. 11.  

 Styrelsen lagde vægt på, at en betalingsaftale må anses for en gensidigt  

 bebyrdende aftale, der medfører retlige og økonomiske ændringer i  

 forholdet mellem parterne.
Gebyret må derfor anses for vederlag for en  

 tjenesteydelse, jf.
EF-domstolens dom i sag C-16/93, Tolsma, og senere  

 domme.
Som nævnt må gebyret dog anses for momsfrit efter § 13, stk. 1, nr.  

 11, efter samme betragtninger som i Landsskatterettens første  

 offentliggjorte kendelse om oprettelses- og rykkergebyrer i  

 SKM2001.456.LSR ,  

 der er omtalt i afsnit  

 D.11.11.4.3 .
Landsskatteretten fandt i  

 SKM2005.529.LSR ,  

 at et inkassofirmas opkrævning af gebyr for fremsendelse af girokort  

 pr. rate til skyldnere, der havde indgået en afdragsordning, var  

 momspligtig.
Landsskatteretten bemærkede, at  

 firmaets fremsendelse af et girokort til skyldnere i forbindelse med  

 klagerens administration af indgåede betalingsaftaler, måtte anses som en  

 ydelse overfor skyldnerne, hvorved disse får mulighed for på en nem og  

 hensigtsmæssig måde at indbetale de aftalte afdrag, mod samtidig at betale  

 et forud fastsat vederlag herfor på 30 kr.
Som følge heraf og i overensstemmelse med principperne fastslået  

 af EF-Domstolen i sag C-16/93 (R.
J.
Tolsma), præmis 14, fandtes der, at  

 foreligge en ydelse mod vederlag omfattet af momslovens § 4, stk. 1. Den  

 omstændighed, at gebyret og anvendelsen af det fremsendte girokort efter  

 klagerens oplysninger var frivillig, fandtes ikke i sig selv at kunne  

 fratage fremsendelsen af girokortet karakteren af en ydelse i momslovens §  

 4, stk. 1's, forstand, når skyldneren rent faktisk betalte gebyret,  

 jævnfør herved EF-Domstolens dom af 17. september 2002 i sag C-498/99  

 (Town & County Factors Ltd). Der forelå ikke et rykkergebyr, idet der  

 ikke var tale om et gebyr, der opkrævedes som følge af en  

 betalingsmisligholdelse, men derimod opkrævedes beløbet som følge af  

 debitors valg af en bestemt betalingsform i forbindelse med en  

 afdragsordning.
Praksis vedrørende rykkergebyrer fandt således ikke  

 anvendelse.
Landsskatteretten fandt ikke, at gebyret var momsfritaget  

 efter § 13, stk. 1, nr. 11, litra a), se evt.  

 D.11.11.4.3 .
D.3 Andre momspligtige leverancer D.3.1 Kommissionsaftaler § 4, stk. 3, nr.  

 1 Overdragelse af en vare i henhold til en kommissionsaftale med henblik  

 på køb eller salg anses for en levering.
Bestemmelsen omfatter efter sin  

 ordlyd kun varer.
Formidling af ydelser i eget navn og for fremmed regning  

 er i stedet omfattet af reglen i § 4, stk. 4, som er beskrevet i  

 D.3.3 .
Ved kommission forstås, at en person (kommissionæren) indgår handler i  

 eget navn, men for en andens (kommittentens) regning efter en bemyndigelse  

 fra denne.
Trediemand erhverver kun fordringsret mod kommissionæren, ikke  

 mod kommittenten.
At kommissionæren handler "for en andens regning" indebærer således, at  

 det økonomiske resultat - positivt eller negativt - falder på  

 kommittenten.
At kommissionæren handler "i eget navn" indebærer, at  

 kommissionæren ved indgåelsen af aftalen med tredjemand optræder således,  

 at han selv og ikke kommittenten forpligtets over for  

 tredjemand.
Bestemmelsen indebærer, at en kommissionær momsmæssigt anses for selv  

 at foretage leverancen.
Derfor skal kommissionæren beregne moms af den  

 fulde salgspris.
Kommissionæren kan fratrække moms af det beløb, der  

 afregnes til kommittenten.
Fradrag forudsætter, at kommittenten er  

 momsregistreret.
D.3.2 Tidsbegrænsede kontrakter § 4, stk. 3, nr.  

 2 Der sker levering, når en vare faktisk overdrages i henhold til en  

 kontrakt, som vedrører udlejning af en vare eller salg på kredit, med en  

 klausul om, at ejendomsretten under normale forhold overgår til lejeren  

 eller køberen senest ved betaling af det sidste lejebeløb eller  

 afdrag.
 Leveringen anses for sket på det tidspunkt, hvor varen overdrages  

 i henhold til kontrakten og ikke først på det tidspunkt, hvor  

 ejendomsretten efter kontraktens bestemmelser endelig overgår til  

 lejeren eller køberen.
 Bestemmelsen omfatter leje/købekontrakter, hvor ejendomsretten overgår  

 til lejeren eller køberen ved opfyldelse af kontrakten.
 I almindelige lejeforhold, hvor udlejer vedbliver med at eje det  

 udlejede aktiv, beregner udlejer moms i takt med den løbende opkrævning af  

 lejen.
 I de lejeforhold, der omfattes af § 4, stk. 3, nr. 2, beregnes moms af  

 den tilsvarende salgsværdi ved levering af varen og ikke i takt med de  

 løbende afdrag (lejebeløb).
 Ved bedømmelsen af, om ejendomsretten under normale forhold overgår til  

 lejeren eller køberen, kan der lægges vægt på, hvad der må blive den  

 sandsynlige udgang af kontraktforholdet, herunder om parterne selv  

 forudsætter, at ejendomsretten vil overgå fra sælger til køber.
D.3.3 Formidlingsydelser § 4, stk. 4 Efter bestemmelsen anses formidleren for selv at have modtaget og  

 leveret en ydelse, når den pågældende handler i eget navn, men formidler  

 ydelsen for en andens regning.
 Bestemmelsen indebærer, at formidlingsvirksomheden anses for selv at  

 foretage leverancen.
Er den underliggende ydelse fritaget for moms, vil formidlerens ydelse  

 også være momsfri.
Bestemmelsen har f.eks. betydning for turistbureauer og  

 lign., der beskæftiger sig med at formidle sommerhusudlejning.
Forudsætningen for at være omfattet af reglen er, at formidleren  

 handler i eget navn, men for fremmed regning.
Formidling, der sker i en  

 andens navn og for en andens regning, er derimod omfattet af momspligten,  

 uanset om den formidlede ydelse er momsfri.
 En formidler handler i eget navn, når f.eks. en lejer alene indgår  

 aftale med formidleren, således at kun formidleren - og ikke udlejeren -  

 bliver forpligtet af aftalen.
 Handler formidleren i fremmed navn, består betalingen typisk i  

 provision og lign., mens vederlaget for ydelsen tilfalder udlejer.
 Om formidleren handler for egen regning, afgøres ud fra en vurdering  

 af, om det er formidleren eller udlejeren, der bærer risikoen for  

 transaktionen.
Told- og Skattestyrelsen har i TfS 1997, 422 truffet afgørelse om, at  

 de aktiviteter, som en række selvstændige servicecentre mod  

 provisionsaflønning udfører for et selskab, der driver virksomhed med  

 udlejningsformidling af danske sommerhuse, ikke er aktiviteter, som  

 formidles i eget navn.
Servicecentrene skal således betale moms af de  

 provisioner mv., som de modtager fra selskabet som betaling for de  

 leverede ydelser.
 Det samme gør sig gældende for rejsebureauer og turistbureauer, der på  

 samme måde som de omtalte servicecentre udfører lignende aktiviteter for  

 sommerhusudlejningsfirmaer.
 Momsnævnet har i TfS 1997, 510 fastslået, at et vikarbureau, som driver  

 virksomhed med udlejning af sygeplejersker, ikke kunne anses for at  

 formidle arbejdskraft for fremmed regning, idet bureauet selv ansatte og  

 aflønnede sygeplejerskerne.
Landsskatteretten fandt i  

 SKM2005.363.LSR ,  

 at et erhvervsrejsebureau ved formidling af salg af flybilletter  

 handlede for fremmed regning, idet det var flyselskaberne, der bar  

 risikoen for flytransporten.
Der var herved henset til den mellem  

 selskabet og IATA indgåede aftale samt til de forpligtelser, som var  

 pålagt flyselskaberne i henhold til Warszawa-konventionen.
Endvidere  

 handlede selskabet i flyselskabets navn, når selskabet formidlede salg af  

 flybilletter.
Der var herved særligt henset til, at selskabet både oplyste  

 på fakturaerne, at det optrådte som agent for flyselskaberne, og at det  

 var flyselskaberne, som var ansvarlige for gennemførelsen af  

 flytransporten, samt at kunderne fik oplyst navnet på flyselskabet  

 samtidig med udsendelsen af fakturaen.
Der var endvidere henset til, at  

 betalingen til selskabet bestod i en formidlingsprovision, mens selve  

 billetprisen tilfaldt flyselskabet, og at kundens betaling for  

 flybilletten ofte gik uden om selskabet og direkte til flyselskaberne, der  

 herefter afregnede formidlingsprovisionen til selskabet.
Endelig var der  

 henset til, at selskabet ikke havde egne standardbestemmelser for  

 flytransporten, som kunden skulle tiltræde i forbindelse med købet af  

 flybilletten.
Det var således ikke tillagt afgørende betydning, at  

 selskabet også forestod sagsbehandlingen af nogle af de reklamationer, som  

 vedrørte flyselskaberne.
Det var endvidere ikke tillagt betydning, at  

 selve faktureringen af flybilletten ikke var sket i flyselskabets  

 navn.
Da selskabet ved formidling af salg af flybilletter således handlede  

 for fremmed regning og i en andens navn, kunne selskabet ikke anses for  

 selv at have modtaget og leveret flytransporten, idet momslovens § 4, stk.  

 4, alene omfatter formidlere, der handler i eget navn, men for en andens  

 regning.
Endvidere var selskabets formidling af salg af flybilletter ikke  

 momsfritaget i henhold til momslovens § 13, stk. 1, nr. 16, idet denne  

 bestemmelse alene omfatter rejsebureauvirksomhed i eget navn.
Da selskabet  

 ved formidling af salg af flybilletter således handlede for fremmed  

 regning og i en andens navn, var selve formidlingen af salget af  

 flybilletter omfattet af momspligten, selvom den formidlede ydelse, der  

 bestod i flytransport af personer, var momsfritaget i henhold til  

 momslovens § 13, stk. 1, nr. 15. Selskabets aktivitet med formidling af  

 flybilletter var således momspligtig.
Landsskatterretten bemærkede videre, at der alene var taget stilling  

 til selskabets aktivitet med formidling af salg af flybilletter, og at der  

 således ikke var taget stilling til f.eks. selskabets salg af en  

 rejsebureauydelse, hvori der kan indgå en flytransport.
SKAT har  

 udsendt  

 SKM2006.395.SKAT  om  

 kendelsens betydning for praksis for anvendelsen af lovens § 13, stk.  

 1, nr. 15 og 16.
Som nævnt finder reglen i § 4, stk. 4, alene anvendelse på ydelser.
Om  

 overdragelse af en vare i henhold til en kommissionsaftale med henblik på  

 køb eller salg se i stedet   

 D.3.1 .
 Om de særlige regler, der i visse tilfælde gælder for formidling, der  

 sker i en andens navn og for en andens regning, se  

 E.3 ,  

 E.3.1.8  og  

 E.3.7  

 (leveringsstedet) samt  

 I.1.7  

 (momsfritagelse i forbindelse med visse internationale  

 transaktioner.
D.4 Andre momspligtige transaktioner D.4.1 Generelt Ud over levering af varer og ydelser udløser en række andre  

 transaktioner momspligt, herunder:
D.4.2 Udtagning Ved udtagning forstås, at varer eller ydelser, der er frembragt,  

 udført, udvundet, bearbejdet, indkøbt eller indført i forbindelse med  

 virksomheden, anvendes på en sådan måde, at det må sidestilles med en  

 leverance.
D.4.2.1 Udtagning af varer § 5, stk.  

 1 Udtagning af en vare udløser momspligt, når udtagningen sker Bestemmelsen forudsætter, at der er foretaget fradrag for moms i  

 forbindelse med indkøbet, fremstillingen mv. af den udtagne vare.
Det  

 gælder uanset, om der er opnået fuld eller delvis fradragsret.
Når indkøbet mv. er sket til brug i virksomheden, skal der således  

 betales moms, når varen efterfølgende overgår til andet formål, uden at  

 der er tale om egentligt salg.
Når en virksomhed f.eks. både har  

 registreringspligtige og ikke-registreringspligtige aktiviteter, skal der  

 betales moms, når der sker udtagning af varer til brug i den  

 ikke-registringspligtige del af virksomheden.
Registrerede vindmølleejere skal betale moms af den el, der afsættes  

 til elværker.
Der skal efter § 5, stk. 1, endvidere betales moms af den  

 el, der anvendes til privat eller andet ikke fradragsberettiget formål.
Se  

 også  

 G.2.1 .
Salgsprisen til elværket kan ikke lægges til grund ved beregning af  

 moms af eget forbrug mv.
Det vil derfor til brug for momsberegningen  

 vedrørende privat forbrug mv. være nødvendigt at lave en kalkulation over  

 fremstillingsprisen pr. enhed (kWh).
I  

 SKM2002.604.LSR  

 fandt Landsskatteretten, at briller som blev udleveret til salgspersonalet  

 fra varesortimentet af et selskab, der drev virksomhed med salg af  

 briller mv., var udtaget af selskabet på en sådan måde, at det skulle  

 sidestilles med levering mod vederlag.
Landsskatteretten bemærkede, at de  

 pågældende briller, som ikke var udstyret med et firmanavn eller lignende,  

 blev udleveret til salgspersonalet til deres frie anvendelse uden  

 vederlag.
Retten lagde endvidere til grund, at selskabet ikke var i  

 besiddelse af dokumentation for, hvorledes der blev forholdt med brillerne  

 og at de ansatte var berettigede til at beholde brillerne.
EF-Domstolen har i sag C-48/97, Kuwait Petroleum Ltd, fastslået, at  

 varer, der blev betalt med vouchere som et led i en salgsfremmende  

 foranstaltning, er udtaget og overdraget vederlagsfrit efter 6.  

 momsdirektivs artikel 5, stk. 6, jf. momslovens § 5, stk.1. Udtagningen er  

 derfor sidestillet med levering mod vederlag, såfremt der ikke er tale om  

 varer af ringe værdi.
I den pågældende sag kunne kunder ved køb af  

 brændstof til den fulde detailpris få udleveret vouchere, som senere kunne  

 indløses, hvorefter kunden havde ret til at vælge varer fra en liste.  

 Domstolen fandt, at salget af brændstof og overdragelse af goder mod  

 vouchere udgjorde to adskilte transaktioner.
Indløsningen af voucherne  

 kunne derfor ikke anses for rabat eller bonus i 6. momsdirektivs forstand,  

 se afsnit  

 G.1.4 .
I TfS 2000, 826 fandt Landsskatteretten, at prøve/udstillingsmøbler,  

 der var leveret af et selskab til en tysk agent var udtaget jf. momslovens  

 § 5, stk. 1. Landsskatteretten udtalte i kendelsen, at der ikke er  

 grundlag for at antage, at det er en betingelse for at anse en  

 vederlagsfri overdragelse som omfattet af bestemmelsen, at virksomheden  

 har haft gavehensigt.
Vederlagsfrie overdragelser, som sker i  

 virksomhedens interesse, og som ikke kan karakteriseres som gaver af ringe  

 værdi, anses således som omfattet af bestemmelsen.
 Landsskatteretten har i  

 SKM2003.514.LSR ,  

 fastslået, at der hverken i toldloven,  

 toldbehandlingsbekendtgørelsen, eller i momsloven er hjemmel til at  

 pålægge rederier at betale moms af svind om bord på skibe, der er  

 omfattet af en provianteringstilladelse.
 Styrelsen har i TfS 1997, 376 præciseret, at varer udtaget ved  

 hændelige omstændigheder, som f.eks. brækage, væltning af hylder, kasser  

 og lignende og naturligt svind, ikke anses for leverancer mod  

 vederlag, jf. momslovens § 5.
 Told- og Skattestyrelsen udtalte endvidere i TfS 1997, 376, at  

 indbrudstyveri fra provianteringslagre ikke kunne anses som  

 en leverance mod vederlag, jf. momslovens § 5.
I en sag om tyveri fra en provianteringsvirksomhed fandt Højesteret i  

 SKM2002.149.HR ,  

 at der i den dagældende Toldbehandlingsbekendtgørelses § 87, stk. 1, jf.  

 toldlovens § 57, sammenholdt med momslovens § 11 a, var hjemmel til at  

 opkræve moms hos den registrerede oplagshaver for varer, der var gået tabt  

 ved tyveri.
Dommen er omtalt i Momsvejledningens afsnit  

 D.9.3  

 og  

 L.3 .
Told- og Skattestyrelsen har i  

 SKM2004.160.TSS  

 udtalt, at det er styrelsens opfattelse, at ved indbrudstyveri fra  

 frilagre, afgiftsoplag, toldoplag mv. skal der momsmæssigt først tages  

 stilling til, om tyveriet medfører pligt til at betale moms, og dernæst  

 til, om der er fradragsret for momsen.
Ifølge momslovens § 11 a skal der  

 betales moms af EU-varer, der efter at have været oplagt i Københavns  

 Frihavn, på et frilager eller på et afgiftsoplag fraføres herfra, jf.  

 Momsvejledningens afsnit  

 D.9.3 .  

 Tilsvarende skal der efter momslovens § 12, stk. 2, betales importmoms af  

 tredjelandsvarer, når varerne ikke længere er omfattet af visse  

 toldordninger.
Blandt disse toldordninger er oplæggelse i Københavns  

 Frihavn, på frilager eller på toldoplag, jf.
Momsvejledningens afsnit  

 D.10 .
Ved indbrudstyveri fra frilagre, afgiftsoplag og toldoplag er der  

 derfor pligt til at betale moms.
Betalingspligten påhviler som  

 udgangspunkt den person, der foranlediger, at varen fraføres de nævnte  

 ordninger, jf. lovens § 46, stk. 3. Imidlertid indeholder  

 momsbekendtgørelsen og toldbehandlingsbekendtgørelsen bestemmelser om, at  

 oplagsindehaveren hæfter for varer, der fraføres - eller må anses for  

 fraført - fra lagret i modstrid med gældende regler.
Jf.  

 § 96 i bekendtgørelse nr. 1152 af 12. december 2003 (  

 Momsbekendtgørelsen )  

 og § 101 i bekendtgørelse nr. 1007 af 8. december 2003 (  

 Toldbehandlingsbekendtgørelsen ).  

 Oplagsindehaveren hæfter derfor for momsen af stjålne varer, der ikke  

 forefindes på lageret som følge af indbrudstyveri.
 For så vidt angår fradragsret henvises til afsnit  

 J.1.1.13 .
Højesteret har i TfS 1996, 615 fastslået, at et tæppefirmas udtagning  

 af tæpper til dækning af et erstatningskrav opstået i forbindelse med en  

 misligholdt ejendomshandel, ikke vedrørte tæppefirmaets omsætning af varer  

 og momspligtige ydelser.
Der skulle derfor betales moms ved udtagning.
 Landsskatteretten fandt i  

 SKM2002.161.LSR  

 ikke, at det forhold, at et magasin i stort omfang udleveres gratis til  

 den endelige læser kan anses som udtagning efter momslovens § 5, stk.  

 1, idet hele konceptet for virksomheden i den pågældende sag var  

 opnåelse af annonce / reklameindtægter for annoncer / reklamer, der blev  

 optaget i det omhandlede magasin og som hovedsageligt leveredes  

 vederlagsfrit til den endelige forbruger.
Styrelsen har i  

 SKM2002.408.TSS  

 beskrevet hvornår der foreligger udtagning af foreningsblade, når  

 foreningen er hel eller delvis momspligtig.
Det fremgår, at der ikke skal  

 beregnes udtagningsmoms i de tilfælde, hvor foreningen har opnået hel  

 eller delvis fradrag for fremstilling af foreningsblade, og hvor den  

 gratis udlevering af foreningsblade sker som led i en salgsfremmeordning,  

 hvor værdien af foreningsbladet er under 100 kr. ekskl. afgift.
Såfremt  

 den gratis udlevering af bladene ikke er et led i en salgsfremmeordning,  

 skal der beregnes udtagningsmoms af disse blade, uanset om det er alle  

 bladene, der udleveres gratis.
Når formålet med at udlevere bladet er, at  

 øge antallet af annoncer og at informere om foreningen for at hverve nye  

 medlemmer, anses udleveringen for en salgsfremmeordning.
 I  

 SKM2006.8.SKAT  udtaler  

 SKAT under henvisning til  

 SKM2002.408.TSS ,  

 at der ikke skal beregnes udtagningsmoms ved udlevering af foreningsblade  

 til medlemmer, og at der alene skal beregnes udtagningsmoms ved  

 udlevering af foreningsblade til ikke-medlemmer, hvis værdien af  

 foreningsbladet er 100 kr. ekskl. moms eller derover.
 Skat er blevet spurgt om, i hvilke tilfælde foreninger skal beregne  

 udtagningsmoms, jf. momslovens § 5, stk. 1, 2. pkt., ved udlevering af  

 foreningsblade til medlemmer, og om i hvilke tilfælde udlevering af  

 foreningsblade til ikke-medlemmer kan anses for foretaget som led i en  

 sagsfremmeordning, jf. momslovens § 5, stk. 1, 3. pkt.
Henvendelserne vedrører primært den situation, hvor et foreningsblad  

 udgives af en forening, der er omfattet af momslovens § 13, stk. 1, nr. 4,  

 § 13, stk. 1, nr. 5, eller § 13, stk. 1, nr. 22. Foreningen finansieres  

 bl.a. gennem momsfritagne medlemskontingenter.
Bladet indeholder annoncer  

 og udleveres uden særskilt vederlag til medlemmer af foreningen og/eller  

 til ikke-medlemmer.
Ved udlevering af foreningsblade til medlemmer finder SKAT, at betaler  

 medlemmer et kontingent til foreningen, så er der også betalt et vederlag  

 for foreningsbladet.
Da der således ikke er tale om, at der sker  

 gratisudlevering af bladet til medlemmerne, skal der ikke beregnes  

 udtagningsmoms ved udlevering af foreningsblade til medlemmer.
Udleveringen af foreningsblade til medlemmer af foreninger sker i  

 nær tilknytning til de momsfrie foreningsaktiviteter.
Der skal derfor ikke  

 beregnes moms af den del af foreningskontingentet, der udgør vederlaget  

 for foreningsbladet, når foreningen er omfattet af momslovens § 13, stk.  

 1, nr. 4, § 13, stk. 1, nr. 5, eller § 13, stk. 1, nr. 22.
Ved udlevering af foreningsblade til ikke-medlemmer finder SKAT, at et  

 foreningsblad altid har et salgsfremmeformål.
Der vil derfor alene skulle  

 beregnes udtagningsmoms, hvis værdien af foreningsbladet er 100 kr. ekskl.  

 moms eller derover.
Foreningen har delvis fradragsret for moms af udgifter, der anvendes  

 både til det momsfrie og det momspligtige formål, jf. momslovens § 38,  

 stk. 1. Det gælder således også for udgifter afholdt til fremstilling og  

 distribution mv. af bladene.
Se  

 J.2 .
 Udtagning af reklameartikler og lign. til en værdi af mindre end 100  

 kr. ekskl. moms og vareprøver sidestilles dog ikke med en levering.
Det er en grundlæggende forudsætning for udtagning af reklameartikler  

 og vareprøver, at varen udtages til virksomhedens kunder og potentielle  

 kunder.
Således gælder bestemmelsen ikke udtagning af reklameartikler og  

 vareprøver til virksomhedens ejer eller personale.
I dette tilfælde skal  

 der betales moms.
 I praksis kræves, at reklameartikler på iøjnefaldende måde skal være  

 forsynet med virksomhedens navn eller logo, således at de af den grund må  

 antages at have mistet værdi som handelsobjekter.
 Som eksempler på reklameartikler kan nævnes askebægre, papirknive,  

 kuglepenne, kalendere og parkeringsskiver, der er forsynet med  

 virksomhedens navn eller logo.
Højesteret har i  

 SKM2006.398.HR  

 taget stilling til Østre Landsrets dom i  

 SKM2003.401.ØLR . Sagen  

 drejede sig om, hvorvidt et bryggeri havde fradrag for udgifterne til  

 nogle fodboldbilletter, som selskabet havde erhvervet i henhold til nogle  

 sponsorater indgået med diverse fodboldklubber.
Spørgsmålet i sagen var  

 nærmere, om fodboldbilletterne kunne anses for anvendt til  

 fradragsberettiget reklame/markedsføringsmæssige formål, eller om  

 billetterne var blevet anvendt til ikke-fradragsberettigede formål i  

 henhold til momslovens § 42, stk. 1, nr. 3 og 5. Herudover drejede sagen  

 sig om værdiansættelsen af fodboldbilletterne, idet der ikke i de indgåede  

 sponsorkontrakter var taget stilling til værdien af disse.
Daværende  

 ToldSkat havde derfor været nødsaget til at foretage et skøn over værdien  

 af de enkelte billetter m.v.
 Bryggeriet gjorde under sagen gældende, at billetterne var anvendt til  

 reklame/markedsføringsmæssige formål, hvor billetterne bl.a. var blevet  

 anvendt til:
 Herudover gjorde bryggeriet gældende, at billetterne måtte anses for en  

 biydelse i forhold til de øvrige reklameydelser, som bryggeriet havde  

 erhvervet ved indgåelsen af sponsorkontrakterne, hvorfor biydelsen  

 momsmæssigt skulle behandles på samme måde som hovedydelsen, der ifølge  

 bryggeriet vedrørte reklame.
 SKAT gjorde i første række gældende, at bryggeriet ikke havde  

 fradragsret, allerede fordi fodboldbilletterne gav adgang til  

 underholdning, jf. momslovens § 42, stk. 1, nr. 5. I anden række gjorde  

 SKAT gældende, at bryggeriet ikke havde fradragsret som følge af, at  

 billetterne var blevet anvendt til gaver, repræsentation og  

 naturalaflønning, jf. momslovens § 42, stk. 1, nr. 5 og 3.
Højesteret fastslog, at der ikke forelå en biydelse, hvorfor købet af  

 billetterne ikke skulle behandles på samme måde som det samtidige køb af  

 reklameydelserne.
Herudover fastslog Højesteret, at billetterne gav adgang  

 til underholdning, uden at dette dog kunne afskære bryggeriets  

 fradragsret, jf. momslovens § 42, stk. 1, nr. 5. Herefter fastslog  

 Højesteret vedrørende de enkelte anvendelsesmåder, at billetterne, der var  

 givet til udvalgte kunder var at anse for repræsentation, jf. momslovens §  

 42, stk. 1, nr. 5. Vedrørende disse billetter fastslog Højesteret  

 endvidere, at der ikke helt eller delvis kunne gives bryggeriet adgang til  

 momsfradrag, jf. § 42, stk. 2, idet de afholdte arrangementer ikke kunne  

 anses for restaurationsydelser.
 Vedrørende billetterne givet til ansatte fastslog Højesteret, at der  

 forelå naturalaflønning, jf. momslovens § 42, stk. 1, nr. 3.
Vedrørende billetter anvendt til konkurrencer var Højesteret enig i, at  

 der forelå gaveydelser.
Et mindretal på 2 dommere ville i den anledning  

 stadfæste Østre Landsrets dom, hvorefter bryggeriet kunne fradrage værdien  

 af de billetter, der havde en lav værdi, mens der ikke var fradragsret for  

 billetter med en høj værdi.
Flertallet, der bestod af 3 dommere, fastslog,  

 at eftersom der forelå gaveydelser og ikke reklameartikler, kunne der ikke  

 skelnes mellem værdien af billetterne.
Bryggeriet havde derfor ikke  

 fradragsret for nogen af billetterne.(dissens). Endelig fastslog  

 Højesteret, at der ikke var grundlag for at tilsidesætte det udøvede skøn  

 vedrørende værdien af billetterne.
Der skal sondres imellem, om der i det hele taget er tale om en  

 reklameudgift, eller om der foreligger en repræsentationsudgift.
Hvis det  

 er en repræsentationsudgift, gælder den særlige bagatelgrænse på 100 kr.  

 ikke.
 Forskellen mellem reklame og repræsentation er nærmere beskrevet i  

 Ligningsvejledningen; Erhvervsdrivende,  

 afsnit       E.B.3.7.2 , som tillige kan anses som retningsgivende for  

 afgrænsningen mellem reklame og repræsentation i momsmæssig henseende.
Det fremgår af Ligningsvejledningen, at i modsætning til  

 repræsentationsudgifter er det karakteristisk for reklameudgifter, at de  

 normalt afholdes over for en ubekendt kreds af kunder eller potentielle  

 kunder.
Reklameudgifter tager endvidere sigte på at opretholde en  

 virksomheds almindelige omdømme eller fremme dens interesser ved at gøre  

 den kendt og fordelagtigt bemærket.
 Repræsentationsudgifter beskrives typisk som udgifter, som en  

 virksomhed afholder for at få afsluttet forretninger eller for at knytte  

 eller bevare forretningsforbindelser, og de afholdes over for personer,  

 som ikke er knyttet som medarbejdere til erhvervsvirksomheden.  

 Repræsentation har karakter af opmærksomhed eller kommerciel gæstfrihed  

 over for forretningsforbindelser.
Momsnævnet afgjorde i Mn. 1126, at vinflasker til en værdi  under  

 100 kr. pr. stk., som var forsynet med en særlig etiket med firmaets logo,  

 ikke kunne anses for reklame.
Nævnet fandt, at der var tale om en  

 repræsentationsydelse.
Nævnet lagde vægt på, at der var tale om gaver til  

 en bestemt person og ikke om uddeling til en ubestemt kreds af kunder.
Vestre Landsret fandt i TfS 1993, 244, at der var tale om reklame i  

 forbindelse med en depotindehavers uddeling af gratis øl. Øllet blev  

 uddelt til kunder i værtshuse, hos købmænd o.lign. i forbindelse med  

 depotindehaverens leverancer til værtshusene m.v.
Landsretten fastslog, at  

 udgiften til øllet skulle anses som en reklameudgift, der skattemæssigt  

 var fuldt fradragsberettiget.
 Som følge af dommen kan udleveringer af mad- og drikkevarer under visse  

 omstændigheder anses som vareprøver/reklameartikler og derfor udleveres  

 gratis uden momsmæssige konsekvenser.
Vareprøver er ikke defineret i momsloven, men det må forudsættes, at  

 der er tale om en vare, som virksomheden omsætter, og at formålet med at  

 udlevere vareprøven er at fremme varens omsætning.
Vareprøven skal således  

 udleveres i markedsføringsøjemed.
 Vareprøver kan f.eks. udleveres som gratis vare- og salgsprøver til  

 detailforretninger eller forbrugere i forbindelse med:
Vareprøver kan være almindelige eksemplarer af varen, men vil ofte være  

 en særlig udgave i mindre format.
I modsætning til reklameartikler  

 gælder der ikke et maksimum på 100 kr. for vareprøver.
D.4.2.2 Udtagning af varer og ydelser til ikke  

 fradragsberettigede formål § 5, stk. 2 Med levering mod vederlag sidestilles udtagning af varer og ydelser,  

 når de tages i anvendelse til formål som nævnt i § 42, stk. 1 og 3,  

 såfremt der er opnået fuldt eller delvist fradrag ved indkøb, fremstilling  

 mv. af de pågældende varer og ydelser.
 42, stk. 1, omhandler indkøb mv. af varer og ydelser, som virksomheden  

 ikke kan fradrage momsen af.
Har virksomheden opnået fuldt eller delvist fradragsret ved indkøb,  

 fremstilling mv. i forbindelse med den pågældende vare eller ydelse,  

 foreligger der herefter momspligtig udtagning i forbindelse med Uanset nr. 7, kan virksomheder, der lejer personmotorkøretøjer i mere  

 end 6 måneder i sammenhæng, fradrage momsen af lejen, dog højst med 25  

 pct. af fradragsgrundlaget, som er nærmere fastlagt i § 42, stk. 5. Det er  

 en betingelse, at mindst 10 pct. af den årlige kørsel sker i forbindelse  

 med virksomhedens fradragsberettigede aktiviteter, jf. § 42, stk. 4.
 Køreskoler og virksomheder, der forhandler eller udlejer  

 motorkøretøjer, kan uanset nr. 7 fradrage momsen af indkøb mv. til disse  

 formål, jf. § 42, stk. 6, se også afsnit  

 Q.2.
 I  

 SKM2003.322.TSS  

 har Told- og Skattestyrelsen præciseret praksis hvorefter der ikke er  

 fradrag for moms af udgifter til repræsentation i virksomheder, jf.  

 momslovens § 42, stk. 1, nr. 5. Se afsnit J.3.1.5. Endvidere præciseres  

 anvendelsen af udtagningsbestemmelsen i momslovens § 5.
 Afholdelse af udgifter til repræsentation kan efter styrelsens  

 opfattelse sidestilles med afholdelse af udgifter "...til virksomheden  

 uvedkommende formål", jf. 6. momsdirektivs artikel 6, stk. 2, litra b),  

 hvilket medfører, at der kan beregnes udtagningsmoms, såfremt der ikke er  

 nægtet fradrag for udgifterne, jf. momslovens § 42, stk. 1, nr. 5.
 Der skal efter styrelsens opfattelse beregnes udtagningsmoms - såfremt  

 der ikke er nægtet fradrag - af hele "repræsentations"-arrangementet, dvs.  

 også for den del af arrangementet, som vedrører virksomhedens personale  

 m.v.
 At repræsentation er en privatudgift eller i hvert tilfælde en udgift  

 til virksomheden uvedkommende formål, synes efter styrelsens opfattelse  

 forudsat i Kommissionens forslag til 6. momsdirektiv af 20. juni 1973,  

 hvor Kommissionen som begrundelse for at nægte fradragsret for bl.a.  

 repræsentation anførte, at:
 "Det har vist sig, at visse udgifter, der afholdes inden for rammerne  

 af normal ervervsvirksomhed, tillige vedrører private formål, og  

 opdelingen af sådanne udgifter i en forretningsmæssig og en privat del kan  

 ikke underkastes nogen egentlig kontrol.
For at sikre en ensartet opkrævning af egne indtægter og samtidig undgå  

 misbrug og afgiftssvig har man fastsat, at de i stykke 6 opregnede  

 kategorier af udgifter ikke giver fradragsret." Uanset at udgifterne til repræsentation således afholdes inden for  

 rammerne af en normal virksomhed, anses de efter styrelsens opfattelse for  

 private eller i hvert tilfælde for uvedkommende for virksomheden.
For virksomheder med virksomhedsdrevne kantiner har det den konsekvens,  

 at såfremt en vare bliver anvendt blandet, dvs. både til salg i kantinen  

 og til formål omfattet af § 42, stk. 1, nr. 5, kan virksomheden ved  

 indkøbet vælge enden 1) at tage fuldt fradrag herfor, jf.
EF-domstolens  

 dom i sag C-415/98 Laszlo Bakcsi, præmis 25 og 29, eller 2) at tage delvis  

 fradrag herfor, jf. momslovens § 38, stk. 2.
 Såfremt virksomheden vælger at tage fuldt fradrag for varerne, får det  

 den konsekvens, at når virksomheden anvender kantineydelsen til § 42, stk.  

 1, nr. 5, formål, skal der beregnes udtagningsmoms, jf. momslovens § 5,  

 stk. 2.
 Såfremt virksomheden vælger 2) at tage delvis fradrag, jf. momslovens §  

 38, stk. 2, for varerne får det den konsekvens, at når virksomheden  

 anvender kantineydelsen til § 42, stk. 1, nr. 5, formål, skal der ikke  

 beregnes udtagningsmoms, jf. momslovens § 5, stk. 2.
 Denne del af kendelsen er i overensstemmelse med den hidtidige praksis  

 på området, hvorefter der ikke er fradragsret for moms af kost til  

 medarbejdere.
 Uanset at udgifterne til kost afholdes inden for rammerne af en normal  

 virksomhed, anses de efter styrelsens opfattelse - i lighed med udgifter  

 til repræsentation - for private eller i hvert tilfælde for uvedkommende  

 for virksomheden.
 For virksomheder med virksomhedsdrevne kantiner får det - såfremt en  

 vare bliver anvendt blandet, dvs. både til salg i kantinen og til formål  

 omfattet af § 42, stk. 1, nr. 1 - samme konsekvens som ved anvendelse til  

 repræsentation, jf. ovenfor.
 I   

 SKM2005.83.LSR  har  

 Landsskatteretten anset et selskabs bespisning af ansatte og kunder  

 m.v. i egen kantine for momspligtig udtagning i henhold til momslovens §  

 5, stk. 2, idet der er tale om kost til virksomhedens ansatte og  

 repræsentation, jf. momslovens § 42, stk. 1, nr. 1 og 5. Se afsnit   

 J.3.1.1  

 og  

 J.3.1.5 .
D.4.2.3 Udtagning af ydelser til privat formål  

 mv. § 5, stk. 3 Med levering mod vederlag sidestilles udtagning af ydelser til privat  

 brug for virksomhedens indehaver eller til dennes personale eller i øvrigt  

 til virksomheden uvedkommende formål.
 Ydelser kan uden momsmæssige konsekvenser udtages til formål, som er  

 fritaget for moms efter § 13. Udtagning af ydelser kan således også ske  

 momsfrit til brug for virksomhedens ikke-registreringspligtige  

 aktiviteter.
 En virksomhed, der f.eks. sælger edb-ydelser eller  

 administrationsydelser, kan derfor - uden at skulle betale moms - udtage  

 disse ydelser til brug for ikke momspligtige aktiviteter i virksomheden  

 som f.eks. finansielle aktiviteter.
Det er derfor kun udtagning til privat brug, forstået som virksomheden  

 uvedkommende formål, der skal betales moms af.
For eksempel vil en  

 virksomhed, der vil drive momspligtig virksomhed ved at udleje et  

 driftsmiddel, kunne fradrage momsen af købesummen.
Hvis driftsmidlet også  

 bruges privat, skal der ske beregning af moms af den private  

 anvendelse.
I  

 SKM2003.322.TSS  

 har Told- og Skattestyrelsen præciseret praksis hvorefter der ikke er  

 fradrag for moms af udgifter til repræsentation i virksomheder.
Se afsnit  

 J.3.1.5 .  

 Endvidere præciseres anvendelsen af udtagningsbestemmelsen i momslovens §  

 5. Se afsnit  

 D.4.2.2  

 om udtagning af kantineydelser - repræsentation og kost.
 Afholdelse af udgifter til momsfri aktiviteter kan efter styrelsens  

 opfattelse ikke sidestilles med afholdelse af udgifter "...til  

 virksomheden uvedkommende formål", jf. 6. momsdirektivs artikel 6, stk. 2,  

 litra b), hvilket medfører, at der ikke kan beregnes udtagningsmoms, jf.  

 momslovens § 5, stk. 3, hvis kantineydelser anvendes i forbindelse med en  

 virksomheds momsfri aktiviteter.
 For virksomheder med virksomhedsdrevne kantiner har det den konsekvens,  

 at såfremt en vare bliver anvendt blandet, dvs. både til momsbelagt salg i  

 kantinen og til momsfri formål, kan virksomheden ikke vælge at tage fuldt  

 fradrag ved indkøbet.
 I disse tilfælde skal virksomheden anvende momslovens almindelige  

 regler om delvis fradragsret, jf. momslovens § 38, stk. 1, når der  

 indkøbes varer m.m. til brug for kantinevirksomheden, da det allerede på  

 indkøbstidspunktet ligger klart, at indkøbene skal anvendes både til  

 salg med tillæg af moms, og til virksomhedens momsfri aktiviteter,  

 dvs. at indkøbene skal anses som en fællesomkostning.
 Det gør sig eksempelvis gældende i uddannelsesinstitutioner, der både  

 sælger kantineydelser til dagskoleelever med tillæg af moms og momsfrit  

 leverer kantineydelser til skolehjemselever som ydelser med nær  

 tilknytning til den momsfri undervisning.
Virksomhederne kan dog vælge at udskille de indkøb, som medgår til de  

 momsfri aktiviteter, eksempelvis kantineydelser til skolehjemselever.
I  

 det tilfælde vil der ikke være fradragsret for moms af indkøb, der  

 vedrører de momsfri aktiviteter, og fuld fradragsret for moms af indkøb,  

 der vedrører salg af kantineydelser med tillæg af moms.
 I   

 SKM2004.445.LSR  har  

 Landsskatteretten truffet afgørelse om, at en skole skal opgøre fradrag  

 for indkøb mv. til brug for kantineaktiviteten efter momslovens § 38, stk.  

 1. Kantinen betjener såvel skolehjemselever som øvrige elever og ansatte  

 m.fl.
 Landsskatteretten bemærker, at der er tale om én samlet aktivitet i  

 form af kantinedrift, men således at virksomheden både foretager  

 momspligtige og i medfør af momslovens § 13 momsfritagne leverancer.  

 Indkøbene til kantinevirksomheden sker derfor med henblik på anvendelse  

 både til fradragsberettigede formål og til andre formål i  

 virksomheden.
 Det følger derfor af momslovens § 38, stk. 1, at skolen alene har  

 delvist fradragfor indkøb til brug for kantineaktiviteten, idet indkøbene  

 ikke udelukkende kan anses for anvendt til brug for virksomhedens  

 momspligtige leverancer.
Landsskatteretten har samtidig fastslået, at skolens momsfritagne del  

 af kantineaktiviteten består i levering af ydelser og ikke varer.
Selv om  

 skolen til dels i den henseende foretager vederlagsfri leveringer - fordi  

 den oppebærer offentlige tilskud til skolehjemmet - finder  

 Landsskatteretten ikke, at der skal betales udtagningsmoms i forbindelse  

 med disse leveringer, jf. herved momslovens § 5, stk. 1 og stk. 3,  

 modsætningsvist, uanset der er opnået delvist fradrag ved indkøb.
D.4.2.4 Udtagning af varer og ydelser ved  

 byggeri mv. § 5, stk. 4 Bestemmelsen om bygge- og anlægsvirksomheders udtagning af byggeri mv.  

 supplerer momslovens §§ 6 og 7 om opførelse af bygninger mv. for egen  

 regning, se  

 D.5 .
 Med levering mod vederlag sidestilles efter § 5, stk. 4, udtagning af  

 varer og ydelser i forbindelse med byggeri mv. til formål, der ikke  

 vedrører den registreringspligtige virksomheds leverancer.
Bestemmelsen omfatter bl.a. projektering og håndværksarbejde i  

 forbindelse med opførelse, ombygning og modernisering samt reparation og  

 vedligeholdelse af fast ejendom.
Endvidere omfatter bestemmelsen  

 byggeadministration samt anlægsarbejder, herunder byggemodning af  

 jordarealer.
 Om momspligt ved udtagning efter § 5, stk. 4, se nærmere  

 Q.1.5.1 .
Hvis udtagningen sker den 1. januar 2003 eller senere, beregnes momsen  

 ved momspligt efter § 5, stk. 4, efter momslovens § 28, stk. 1, jf. § 28,  

 stk. 1, 3. pkt, indsat ved lovændringen, på grundlag af  

 indkøbsprisen eller fremstillingsprisen, hvis udtagningen sker til privat  

 brug for virksomhedens indehaver eller dennes personale.
Værdien af  

 indehavers eget arbejde indgår ikke i opgørelsen af fremstillingsprisen,  

 jf. § 28, stk. 1, 1. pkt., som ændret ved lov nr. 1064 af 17.  

 december 2002. Om opgørelsen af indkøbs- eller fremstillingsprisen, se  

 G.2.1.
Hvis udtagningen sker til andre formål end privat brug for  

 virksomhedens indehaver eller dennes personale, eller hvis udtagningen er  

 sket før 1. januar 2003, beregnes momsen ved momspligt efter § 5, stk. 4,  

 efter momslovens § 28, stk. 2, jf. stk. 3, på grundlag af virksomhedens  

 almindelige salgspris for en tilsvarende leverance til tredjemand.
Se  

 G.2.3  

 og  

 Q.1.5.2 .
 Hvis arbejdet udføres til brug for andre formål end privat brug for  

 virksomhedens indehaver eller dennes personale, skal der altid  

 betales moms af indehaverens personlige arbejde i følgende tilfælde:
 Der skal altid betales moms af det arbejde, som udføres af  

 virksomhedens personale, selv om arbejdet falder uden for indehaverens  

 eller de ansattes fagområder.
D.5 Byggeri for egen regning Der henvises til afsnit  

 Q.1 ,  

 hvor der er en uddybende fremstilling af reglerne om moms ved byggeri,  

 herunder momsgrundlag og fradragsret for købsmoms ved byggeri for egen  

 regning.
 I det følgende gives en generel fremstilling af reglerne om momspligt  

 ved byggeri for egen regning.
D.5.1 Generelt §§ 6 og 7 Baggrunden for reglerne om betaling af moms af byggeri for egen regning  

 er, at der efter momslovens § 13, stk. 1, nr. 9, ikke skal betales moms  

 ved salg af fast ejendom, mens der efter lovens almindelige regler ved  

 byggeleverancer skal betales moms af de materialer og de arbejdsydelser,  

 der medgår ved byggearbejdet mv.
Det betyder, at der som udgangspunkt  

 efter disse regler alene skal betales moms af byggeri mv. for fremmed  

 regning, dvs. hvor arbejdet leveres til en anden.
For at undgå  

 konkurrenceforvridning har det derfor været nødvendigt at lægge moms på  

 byggeri mv. for egen regning, den såkaldte pålægsmoms.
 Ved opgørelsen af det momsbeløb, der skal betales for byggeri, skelnes  

 der mellem byggeri, der er opført for fremmed (bygherrens) regning,  

 og byggeri, der er opført for egen (byggevirksomhedens) regning.
 Om et byggeri skal anses som opført for egen eller fremmed regning  

 afhænger af, hvem der ejer byggegrunden, når byggearbejdet (støbningen)  

 påbegyndes.
 I de tilfælde, hvor en byggevirksomhed indgår en aftale om salg af en  

 grund og samtidig forpligter sig til at opføre en bygning på grunden, er  

 det afgørende, om byggeriet er påbegyndt ved handlens indgåelse (f.eks.  

 slutsedlens underskrift), dvs. om støbningen af fundament er påbegyndt  

 inden dette tidspunkt.
Hvis støbningen af fundament ikke er påbegyndt ved handelens indgåelse,  

 anses byggeriet som opført for fremmed regning, og momsen skal opgøres  

 efter momslovens almindelige regler.
Dette gælder, uanset om sælgeren ikke  

 selv udfører arbejdsydelser eller projekteringsarbejde ved opførelsen, men  

 f.eks. lader andre udføre byggearbejdet.
Hvis støbningen af fundament er påbegyndt, inden den faste ejendom  

 sælges, skal momsen opgøres efter reglerne om byggeri for egen regning,  

 jf.
UfR 1988, 1029 H samt Østre Landsrets afgørelse nævnt i TfS 1995,  

 66.Om sondringen mellem byggeri mv. for egen og fremmed  

 regning,  

 se       Q.1.2.5.
 Ved vurderingen af, om der ved opførelsen af andelsboliger skal betales  

 moms efter lovens almindelige regler eller efter de særlige regler om  

 byggeri for egen regning, er det afgørende, om der ved byggeriets  

 påbegyndelse foreligger en bindende aftale mellem parterne  

 (byggevirksomheden og andelsboligforeningen) om køb af ejendommen.
Byggevirksomheder mv., der opfører andelsboligbyggeri, skal derfor  

 betale moms efter lovens almindelige regler, hvis byggevirksomheden, inden  

 støbningen af fundamentet er påbegyndt, har indgået en bindende aftale med  

 en andelsboligforening om overtagelse af den faste ejendom.
Aftalen mellem  

 parterne kan være udmøntet i en underskrevet slutseddel, kontrakt,  

 købstilbud, skøde eller lignende.
Der skal også betales moms efter lovens  

 almindelige regler, hvis de kommende andelshavere har indgået bindende  

 aftale med en byggevirksomhed inden byggeriet begyndelse, og har  

 forpligtet sig til at lade en andelsboligforening overtage byggeri og  

 grund på et senere tidspunkt.
Ved en bindende aftale forstås i denne sammenhæng en aftale, som begge  

 parter har underskrevet eller på anden måde har tiltrådt, uanset om  

 aftalen kaldes kontrakt, slutseddel, købstilbud eller lignende.
Det skal  

 samtidig præciseres, at der ved betegnelsen købstilbud forstås et  

 accepteret købstilbud.
Det betyder, at det ved vurderingen af, om der  

 foreligger en bindende aftale mellem parterne, er afgørende, hvordan  

 aftalegrundlaget er udformet.
 Hvis byggeriet er sat i gang, inden der er truffet bindende aftale om  

 overdragelse af ejendommen, skal byggevirksomheden betale moms efter  

 reglerne om byggeri for egen regning.Om sondringen  

 mellem byggeri for egen og fremmed regning i forbindelse med  

 andelsboligbyggeri, se endvidere  

 Q.1.2.5.1.
I forbindelse med ombygnings- og moderniseringsarbejde skal arbejdet  

 anses for udført som byggearbejde for egen regning, hvis byggevirksomheden  

 ejer bygningen på det tidspunkt, hvor arbejdet er påbegyndt.
I de  

 tilfælde, hvor en byggevirksomhed indgår en aftale om salg af en  

 eksisterende bygning og samtidigt forpligter sig til at udføre ombygnings-  

 og moderniseringsarbejde på bygningen, er det afgørende, om byggearbejdet  

 er påbegyndt ved handlens indgåelse.
Iværksættes ombygnings- og  

 moderniseringsarbejdet først efter handlens indgåelse, skal arbjedet anses  

 for udført for fremmed regning.
 Se endvidere  

 Q.1.2.5.2 .
D.5.2 Byggeri for egen regning Reglerne i §§ 6 og 7 om byggeri for egen regning er senest ændret ved  

 lov nr. 1064 af 17. december 2002 om ændring af ligningsloven og momsloven  

 (Fritagelse for skat og moms af værdi af eget arbejde).
 Reglerne tilsigter momsmæssigt at ligestille virksomheder og  

 foreninger mv. med momsregistrerede byggevirksomheder i følgende  

 situationer:
 Reparation og vedligeholdelse til en samlet værdi af over 75.000 kr.  

 sidestilles efter både § 6 og § 7 med ombygning og modernisering.
 Efter reglerne er offentlige institutioner mv. ikke omfattet af  

 reglerne om byggeri for egen regning, jf. § 3, stk. 2, nr. 2 og 3.
 For byggeri mv., hvoraf der skal betales moms efter § 6, stk. 1,  

 sidestilles det arbejde, der udføres, og de materialer, der anvendes til  

 dette arbejde, med levering mod vederlag, jf. § 6, stk. 2.
 For byggeri mv., hvoraf der skal betales moms efter § 7, stk. 1,  

 sidestilles det arbejde, der udføres af virksomhedens ansatte, og de  

 materialer, der anvendes til dette arbejde, med levering mod vederlag, jf.  

 § 7, stk. 2. Om momspligt i forbindelse med arbejde udført af  

 virksomhedens indehaver, se  

 D.4.2.4  

 og  

 Q.1.5.1 .
 Om byggeri for egen regning, se endvidere  

 Q.1.4.1.  Om  

 lovændringen, se endvidere   

 D.4.2.4 ,  

 Q.1.1.1 ,  

 Q.1.4.2.6 ,  

 og  

 Q.1.5.2 .
Ved begrebet ansatte forstås personer, der indgår i et egentligt  

 lønmodtagerforhold, hvor ejeren/virksomheden er indeholdelsespligtig for  

 A-skat.
Frivillig, ulønnet  arbejdskraft er ikke omfattet af begrebet  

 ansatte.
Der skal derfor ikke betales moms af arbejde, der udføres af  

 frivillig, ulønnet arbejdskraft ved f.eks. opførelse af en idrætshal.
 Opmærksomheden henledes på, at der også skal beregnes moms i de  

 situationer, hvor virksomheden kan fradrage momsen af byggeriet.  

 Momsberegningen sker af hensyn til opgørelsen af en eventuel  

 reguleringsforpligtelse ved ændret anvendelse eller senere salg.
D.5.3 Byggeri til salg eller udlejning § 6, stk.  

 1 Momspligtige personer, der for egen regning på egen, lejet eller lejers  

 grund opfører bygninger til salg eller udlejning, skal betale moms, hvis  

 den pågældende eller dennes ansatte udfører arbejde ved projekteringen  

 eller opførelsen.
Efter den fra 1. januar 2003 gældende affattelse af § 6, stk. 1, 2.  

 pkt., omfatter momspligten også opførelse på egen, lejet eller lejers  

 grund af bygninger til privat brug for virksomhedens indehaver, når  

 opførelsen sker med henblik på salg som led i næring eller erhversmæssig  

 udlejning.
Bestemmelsen er indsat ved lov nr. 1064 af 17. december 2002 om  

 ændring af ligningsloven og momsloven (Fritagelse for skat og moms af  

 værdi af eget arbejde). Se  

 Q.1.4.2.6 .
 Momspligten omfatter selve byggearbejdet og projekteringsarbejdet, der  

 typisk består af arkitekt- og ingeniørarbejde.
Momspligten omfatter kun det arbejde, som virksomheden selv udfører i  

 forbindelse med byggearbejdet mv.
Værdien af det håndværksarbejde, som  

 virksomheden lader udføre af fremmede håndværkere, skal ikke indgå ved  

 opgørelsen af momstilsvaret vedrørende det pågældende byggeri, idet der  

 ikke er momsfradrag for disse indkøb.
Bestemmelsen kræver ikke, at arbejdet fuldføres.
Der skal således  

 betales moms i forbindelse med projekteringsarbejde, selv om selve  

 byggearbejdet ikke kommer i gang.Om momspligt ved byggeri til salg  

 eller udlejning, se  

 Q.1.4.2.
D.5.3.1 Ombygning og modernisering Der skal også betales moms, når en momspligtig person på egne eller  

 lejede bygninger udfører ombygnings- eller moderniseringsarbejde med  

 henblik på salg eller udlejning, hvis virksomhedens indehaver eller dennes  

 ansatte udfører arbejde ved projekteringen eller ombygnings- og  

 moderniseringsarbejdet.
Ved afgørelsen af, om arbejdsydelser skal  

 betragtes som ombygning/modernisering eller reparation/vedligeholdelse,  

 lægges der vægt på, om ejendommens oprindelige standard eller  

 anvendelighed ændres.
 Efter den fra 1. januar 2003 gældende affattelse af § 6, stk. 1,  

 2. pkt, finder bestemmelsen også anvendelse i forbindelse med udførelse af  

 ombygnings- eller moderniseringsarbejde på egne eller lejede bygninger til  

 privat brug for virksomhedens indehaver, når ombygnings- eller  

 moderniseringsarbejdet sker med henblik på salg som led i næring eller  

 erhversmæssig udlejning.  

 Se       Q.1.4.2.6.
 Som eksempler på ombygning/modernisering kan nævnes:
D.5.3.2 Reparation og vedligeholdelse Reparations- eller vedligeholdelsesarbejde til en samlet værdi af mere  

 end 75.000 kr. (ekskl. moms) årligt sidestilles med ombygnings- eller  

 moderniseringsarbejde.
 Hvis værdien af reparations- eller vedligeholdelsesarbejdet samlet  

 overstiger 75.000 kr.,  skal det fulde beløb indgå i  

 momsgrundlaget.
 Som eksempler på reparation/vedligeholdelse kan nævnes:
 Se endvidere  

 Q.1.4.2.4.
D.5.4 Byggeri til eget brug § 7, stk.  

 1 Momspligtige personer, der for egen regning på egen eller lejet grund  

 lader bygninger opføre til virksomhedens brug, skal betale moms, hvis  

 den pågældendes ansatte udfører arbejde ved projekteringen eller  

 opførelsen.
 Momspligten efter § 7 omfatter også opførsel af bygninger til  

 virksomhedens indehavers brug, når arbejdet i forbindelse med opførelsen  

 er udført før 1. januar 2003. Opførelse af bygninger til privat brug for  

 virksomhedens indehaver er fortsat momspligtigt i tilfælde, hvor  

 opførelsen sker med henblik på salg som led i næring eller erhvervsmæssig  

 udlejning, jf. § 6, stk. 1, 2. pkt., se  

 D.5.3  

 og  

 Q.1.4.2.6 .
 Momspligten omfatter selve byggearbejdet og projekteringsarbejdet, der  

 typisk består af arkitekt- og ingeniørarbejde.
Momspligten omfatter kun det arbejde, som virksomhedens ansatte selv  

 udfører i forbindelse med byggearbejdet.
Værdien af det håndværksarbejde,  

 som virksomheden lader udføre af fremmede håndværkere, skal ikke indgå ved  

 opgørelsen af momsgrundlaget vedrørende det pågældende byggeri.
Bestemmelsen kræver ikke, at arbejdet fuldføres.
Der skal således  

 betales moms i forbindelse med projekteringsarbejde, selv om selve  

 byggeriet ikke kommer i gang.
 Om momspligt ved byggeri til eget brug, se endvidere  

 Q.1.4.2.
D.5.4.1 Ombygning og modernisering Der skal også betales moms, når en momspligtig person udfører  

 ombygnings- eller moderniseringsarbejde på egne eller lejede bygninger til  

 virksomhedens brug, hvis den pågældendes ansatte udfører arbejde ved  

 projekteringen eller ombygnings- og moderniseringsarbejdet.
 Tilsvarende gælder ved ombygnings- eller moderniseringsarbejde til  

 virksomhedens indehavers brug, hvis arbejdet udført i forbindelse med  

 ombygningen eller moderniseringen er udført før 1. januar 2003.  

 Ombygnings- eller moderniseringsarbejde med henblik på salg som led i  

 næring eller erhvervsmæssig udlejning er fortsat momspligtigt, jf. § 6,  

 stk. 1, 2. pkt., se  

 D.5.3.1 .
D.5.4.2 Reparation og vedligeholdelse Reparations- eller vedligeholdelsesarbejde til en samlet værdi af mere  

 end 75.000 kr. (ekskl. moms) årligt sidestilles med ombygnings- eller  

 moderniseringsarbejde.
Hvis værdien af reparations- eller  

 vedligeholdelsesarbejdet samlet overstiger 75.000 kr., skal det fulde  

 beløb indgå i momsgrundlaget.Byggevirksomheder kan i visse  

 tilfælde være momspligtige af ombygnings- eller moderniseringsarbejde,  

 selvomværdien af arbejdet ikke overstiger 75.000 kr.,  

 se Q.1.5.1. Om  

 reparations- og vedligeholdelsesarbejde, se endvidere  

 Q.1.4.2.4.
D.6 Salg og udtagning af aktiver § 8 D.6.1 Salg af aktiver § 8, stk. 1 Der skal betales moms ved salg af virksomhedens aktiver, hvis der er  

 fuld eller delvis fradragsret ved indkøb, fremstilling mv. af aktiverne.
Momspligten er uafhængig af, om virksomheden rent faktisk har  

 foretaget fradrag ved indkøb, fremstilling mv.
Til eksempel kan nævnes en  

 situation, hvor en virksomhed har købt en PC af en privatperson.
Den  

 indkøbte PC anvendes af virksomheden til momspligtige  

 aktiviteter.Virksomheden vil ikke kunne fradrage moms i forbindelse med  

 købet, men skal opkræve moms ved et eventuelt efterfølgende salg.
 Se endvidere  

 SKM2002.416.VLR  

 hvor Vestre Landsret har stadfæstet Landskatterettens kendelse  

 SKM2001.49.LSR ,  

 hvorefter der skulle betales moms ved salg af en bus, der delvist havde  

 været benyttet til momspligtige aktiviteter, uanset bussen var købt uden  

 tilfaktureret moms.
I  

 SKM2005.265.LSR  

 har Landsskatteretten taget stilling til spørgsmålet om salg af  

 driftsmidler, der udelukkende er anvendt til brug for et selskabs  

 momsfritagne finansielle aktiviteter, men hvor der i henhold til  

 momslovens § 45, stk. 4, er ydet godtgørelse af afgift, som er betalt i  

 forbindelse med transaktioner omfattet af § 13, stk. 1, nr. 10 og 11, lita  

 a-e, for ydelser leveret til aftagere uden for EU.
Landsskatteretten  

 har givet selskabet medhold i, at da der ikke er givet selskabet fradrag  

 for nogen del af købsmomsen for disse driftsmidler efter momslovens  

 kapitel 9, er salget af sådanne driftsmidler ikke momspligtigt.  

 Se også  

 D.12 .
 Momspligten gælder også salg af aktiver ved virksomhedens afmeldelse  

 fra registrering.
 Begrebet aktiver dækker både over materielle goder som driftsmidler og  

 over immaterielle rettigheder som f.eks. ophavsrettigheder,  

 varemærkerettigheder og patentrettigheder.
 Bestemmelsen finder også anvendelse, når et aktiv, f.eks. en maskine,  

 gives i bytte i forbindelse med anskaffelsen af en ny maskine.
Told- og Skattestyrelsen har på en forespørgsel svaret, at plejehjem og  

 lignende institutioner, der får overdraget ejendomsretten til en minibus  

 af et reklamefirma mod at forpligte sig til i en 3-års periode at køre med  

 reklamer, skal momsregistreres, idet der er tale om leverancer mod  

 vederlag, jf.
TfS 1998, 604.
D.6.2 Salg af aktiver som led i overdragelse af  

 virksomhed Momslovens § 8, stk. 1, 3. pkt., gennemfører 6.momsdirektivs artikel 5,  

 stk. 8, hvorefter medlemsstaterne kan anlægge den betragtning, at der, ved  

 hel eller delvis overdragelse af en samlet formuemasse, mod eller uden  

 vederlag, eller i form af indskud i et selskab, ikke er sket nogen  

 levering af goder, og at modtageren træder i overdragerens sted.
Se EF-domstolens dom i sagen C-497/01 Zita Modes Sàrl hvor domstolen  

 har udtalt, at artikel 5, stk. 8, skal fortolkes således, at når en  

 medlemsstat gør brug af muligheden i artikel 5, stk. 8, 1. pkt., for at  

 anlægge den betragtning, at der i merværdiafgiftsmæssig henseende ikke er  

 sket en levering af goder ved overdragelse af en samlet formuemasse, så  

 finder reglen om, at der ikke foreligger en levering, jf. dog artikel 5,  

 stk. 8, 2. pkt., anvendelse på enhver overdragelse af en forretning  

 eller en selvstændig del af en virksomhed, som omfatter materielle aktiver  

 og eventuelle immaterielle aktiver, som tilsammen udgør en virksomhed  

 eller en del af en virksomhed, der kan fortsætte med at drive selvstændig  

 økonomiske virksomhed.
Modtageren i forbindelse med overdragelsen skal dog  

 have til hensigt at drive forretningen eller en del af den virksomhed, som  

 således er overdraget, og ikke blot have til hensigt øjeblikkeligt at  

 likvidere den pågældende virksomhed eller sælge lagerbeholdningen.
Domstolen udtaler i dommen i sag C-497/01, at begrebet "hel eller  

 delvis overdragelse af en samlet formuemasse, mod eller uden  

 vederlag, eller i form af indskud i et selskab" i artikel 5, stk. 8, 1.  

 pkt., skal fortolkes således, at det omfatter overdragelse af en  

 forretning eller en selvstændig del af en virksomhed, som omfatter  

 materielle aktiver og eventuelle immaterielle aktiver, som tilsammen udgør  

 en virksomhed eller en del af en virksomhed, der kan fortsætte med at  

 drive en selvstændig økonomisk virksomhed, men at begrebet ikke  

 omfatter en ren overdragelse af goder som salg af en varebeholdning.
Efter  

 artikel 5, stk. 8, er der intet krav om, at modtageren forud for en  

 virksomhedsoverdragelse udøver samme type erhvervsvirksomhed som  

 overdrageren, ligesom der heller ikke kan stilles krav om, at   

 modtageren har tilladelse til at udøve den virksomhed, som det overdragne  

 gør det muligt at udøve.
 Hvis aktiver således overdrages som led i en samlet overdragelse af  

 virksomheden eller af en del af denne, skal der ikke betales moms af  

 overdragelsen, når den nye indehaver driver registreret virksomhed.
Bestemmelsen giver adgang for en form for momsmæssig succession, hvor  

 den nye indehaver indtræder i overdragerens momsmæssige status.
Se tillige  

 R.2  

 vedrørende momslovens §§ 69-71 (brugtmomsordningen), hvorefter den nye  

 indehaver kan anvende brugtmomsreglerne ved videresalg af varer, som er  

 omfattet af en momsfri virksomhedsoverdragelse,  

 SKM2001.19.TSS .
 Virksomheden skal inden 8 dage efter overdragelsen give told- og  

 skatteforvaltningen meddelelse om den nye indehavers navn og adresse samt  

 om salgsprisen for de overdragne aktiver.
 Det er en betingelse for momsfriheden ved virksomhedsoverdragelse, at  

 den nye ejer er eller bliver momsregistreret.
 Bestemmelsen kræver, at de aktiver, som basalt set er nødvendige for  

 virksomhedens drift, skal indgå i overdragelsen.
 I praksis foretages der en helhedsvurdering af de nærmere  

 omstændigheder i forbindelse med virksomhedens salg af driftsmidlerne mv.  

 Der skal således sondres mellem handler, der har karakter af ordinære  

 købs- og salgssituationer, og handler, der har karakter af en hel eller  

 delvis overdragelse af virksomheden.
 Der skal - for at en overdragelse af en virksomhed eller en del af  

 denne kan anses for at foreligge - være tale om overdragelse af en  

 virksomheds driftsmidler mv. (økonomisk enhed), som foretages med henblik  

 på, at køberen enten fortsætter driften af virksomheden eller udøver en  

 driftsmæssig anvendelse af de overdragne aktiver, der kan sidestilles  

 hermed.
Overdragelse af en leasingaftaleportefølje kan sidestilles med  

 overdragelse af en del af en virksomhed, TfS 1997, 812. Der skal  

 samtidig i almindelighed være tale om, at sælgeren på tidspunktet for  

 overdragelsen ophører med drift af den overdragne virksomhed eller del af  

 virksomheden.
Ved vurderingen lægges der således vægt på, at sælger  

 ophører med drift af den overdragne økonomiske enhed, og på købers hensigt  

 med overtagelsen af den økonomiske enhed.
 Det betyder, at der skal betales moms, når en virksomhed overdrager  

 eksempelvis størstedelen af virksomhedens driftsmidler til en forhandler  

 (automobilforhandler, maskinforhandler, kreaturhandler m.fl.), som efter  

 overtagelsen sælger driftsmidlerne til forskellige kunder.
I TfS 1999, 87, havde en virksomhed købt et varelager af en tidligere  

 samarbejdspartner.
Samarbejdspartnerens personale var opsagt, og de af  

 selskabet lejede lokaler blev opsagt.
Højesteret fandt, at selskabet efter  

 salget af varelageret ikke længere drev virksomhed, men måtte anses for et  

 hvilende selskab.
Salget af varelageret var derfor omfattet af reglerne om  

 overdragelse af virksomhed.
Køberen af varelageret var ikke berettiget til  

 at fradrage momsen af varekøbet.
Se også TfS 1999, 918 HRD.
 Ved en virksomhedsoverdragelse træffes der typisk aftale om, at der i  

 overdragelsen medfølger f.eks. varelager, produktionsrettigheder og andre  

 immaterielle aktiver, der tilsammen danner et fundament for driften.
 Omvendt behøver virksomhedens debitormasse ikke at skulle overdrages  

 sammen med de øvrige aktiver, fordi debitormassen ikke er nødvendig for  

 virksomhedens fortsatte drift.
 Tilsvarende kan det ikke kræves, at bygningerne overdrages, fordi  

 virksomheden eller dele af denne kan drives fra den nye ejers egne  

 lokaliteter.
 Hvis en virksomhed løbende har salg af varer, maskiner og andre  

 driftsmidler, herunder en landbrugsvirksomheds salg af husdyr, og salget  

 sker som et naturligt led i driften af virksomheden, skal der beregnes  

 moms efter de almindelige regler.
Salg af de aktiver, der ikke indgår i den momsfrie overdragelse,  

 behandles som et almindeligt salg af virksomhedens aktiver.
Se i denne  

 forbindelse  

 SKM2003.302.LSR ,  

 hvorefter overdragelsen af et selskabs domicilejendomme ikke kunne anses  

 for omfattet af momslovens § 8, stk. 1, 3. pkt.
Selskabet  

 havde overdraget samtlige aktiver og passiver med undtagelse af  

 selskabets faste ejendomme, for hvilke selskabet i følge  

 overdragelsesaftalen havde en salgsret.
Ejendommene blev herefter  

 overdraget til en anden køber.
Salget af ejendommene blev anset for  

 omfattet af momslovens § 13, stk. 1, nr. 9. Se  

 D.11.9 .
 Skatteministeriet har taget bekræftende i en retssag  

 vedrørende Landsskatterettens kendelse i  

 SKM2003.302.LSR .  

 I  

 SKM2004.348.TSS  

 har Skatteministeriet kommenteret ministeriets beslutning herom.
Selskabet havde tidligere drevet momsregistreret virksomhed inden for  

 EDB-branchen.
Samtlige aktiver og passiver i EDB-virksomheden blev  

 overdraget til en køber, som dog ikke ønskede at erhverve virksomhedens  

 domicilejendomme til den pris, som selskabet forlangte.
EDB-virksomheden  

 uden ejendommene blev ved overdragelsesaftale af 18. marts 1999 overdraget  

 med virkning fra 1. januar 1999. Closing på handlen skete den 30. marts  

 1999.
På closingdagen blev der som allerede forudsat i overdragelsesaftalen  

 indgået en 30-årig uopsigelig lejekontrakt vedrørende domicileejendommene  

 med køberen af virksomheden som lejer, ligeledes med virkning fra 1.  

 januar 1999. Det fremgik af lejeaftalen, at ejendommene skulle være  

 frivilligt momsregistreret, og at lejen skulle pålægges moms.
Selskabet  

 havde i henhold til overdragelsesaftalen en salgsret vedrørende  

 ejendommene over for køberen af virksomheden til den pris, som køberen  

 maksimalt ville betale, hvilken salgsret udløb den 15. april 1999.  

 Selskabet trådte i likvidation den 30. marts 1999.
Samtidig med closing på virksomhedshandlen den 30. marts 1999 fandt  

 selskabet med ejendomsmæglerbistand en tredjemand som køber af de udlejede  

 ejendomme med overtagelsesdag den 1. april 1999. Skødet kunne først  

 underskrives den 8. april 1999, da køberen skulle godkendes af lejeren.  

 Ved skrivelse af 6. april 1999 opkrævede selskabets advokat leje af  

 virksomhedens køber for 1. kvartal 1999 med tillæg af moms.
Selskabet  

 havde ikke ladet udlejningen momsregistrere, men anvendte sin hidtidige  

 momsregistrering af EDB-virksomheden ved afregningen af momsen.
 For landsretten gjorde selskabet som et nyt anbringende i forhold til  

 landsskatteretssagen gældende, at ejendommene pr. 1. januar 1999 var  

 overgået til at være udlejningsejendomme i en erhvervsmæssig  

 udlejningsvirksomhed, hvorfor der burde være fradrag for momsen af  

 ejendomsmæglerhonoraret ud fra principperne i Abbey National-dommen,  

 EF-Domstolens dom af 22. januar 2001 i sag C-408/99.
Ministeriet fandt på baggrund af de foreliggende konkrete  

 omstændigheder i sagen, at momsen af ejendomsmæglerhonoraret måtte anses  

 for en i medfør af momslovens § 37 fradragsberettiget generalomkostning  

 som led i overdragelsen af den pr. 1. januar 1999 etablerede  

 udlejningsvirksomhed.
Ministeriet lagde herved afgørende vægt på, at der  

 ikke i det beskrevne forløb forelå et tilfælde af omgåelse, svig eller  

 misbrug af momsreglerne, men reelle forretningsmæssige transaktioner.  

 Videre lagdes der vægt på, at der heller ikke ved anerkendelsen af  

 fradragsret i den konkrete sag er sket nogen udvidelse af  

 generalomkostningsbegrebet som beskrevet i Told- og Skattestyrelsens  

 cirkulære   

 2001-34  

 om fradragsret for moms af omkostninger i forbindelse med overdragelse af  

 fast ejendom, idet der under de nævnte ganske særlige omstændigheder  

 fandtes at være tale om overdragelse af en samlet formuemasse i en  

 bestående udlejningsvirksomhed.
Det kunne ikke afgørende tale imod anerkendelse af fradrag, at  

 udlejningsvirksomheden formelt ikke var blevet frivilligt momsregistreret  

 i henhold til momslovens § 51, idet den påbegyndte udlejningsvirksomhed  

 med moms på lejen efter gældende administrativ praksis ville være  

 berettiget til momsregistrering med tilbagevirkende kraft, jf.
TfS 1996,  

 633 TSS og  

 M.5.4 .
Styrelsen har svaret på en forespørgsel fra et trafikselskab om de  

 momsmæssige konsekvenser ved at stifte et 100% ejet leasingselskab, der  

 skulle indkøbe nye busser, som skulle udlejes til trafikselskabet.  

 Trafikselskabet spurgte, om en senere fusion mellem det endnu ikke  

 stiftede leasingselskab kunne gennemføres som en momsfri overdragelse, jf.  

 § 8, stk. 1, 3. pkt.
Styrelsen svarede, at bestemmelsen ikke hjemler  

 adgang til, at overdragelsen kan ske momsfrit, TfS 1996, 187.
 Se endvidere  

 SKM2001.271.LSR ,  

 hvorefter salg af en virksomheds inventar i forbindelse med  

 bortforpagtning af hoteldriften blev anset for omfattet af momslovens § 8,  

 stk. 1, 3. punktum.
 Hvis der fejlagtigt er beregnet moms ved salg af driftsmidler mv. som  

 led i hel eller delvis virksomhedsoverdragelse, skal sælgeren (den for  

 hvis regning salget sker) berigtige fejlen overfor køberen ved, at der  

 udstedes kreditnota til køberen på momsbeløbet samtidig med, at det  

 beregnede momsbeløb tilbagebetales til køberen.
 Køberen har i disse tilfælde ikke adgang til at fradrage købsmomsen.  

 Hvis salgsbeløbet, inkl. det beregnede momsbeløb, efter nærmere aftale med  

 kreditor er indbetalt til finansieringsselskaber, pengeinstitutter eller  

 realkreditinstitutter mv., er sælger ligeledes forpligtet til at foretage  

 momsmæssig regulering.
 Dette gælder også i de tilfælde, hvor handlen f.eks. er indgået af et  

 pengeinstitut efter fuldmagt fra sælgeren.
Tilbageregulering af købers indgående moms kan undlades i tilfælde,  

 hvor sælger ikke kan tilbagebetale momsbeløbet til køber, og denne i  

 begrundet god tro har anset handlen for at kunne ske med momsberegning.
I  

 disse tilfælde skal det af sælger beregnede momsbeløb berigtiges overfor  

 told- og skatteforvaltningen.
Se TfS 1999,918 HRD, hvor køber ikke kunne  

 antages at være i begrundet god tro.
D.6.3 Udtagning af aktiver § 8, stk.  

 2 Der skal betales moms, når der udtages aktiver (bortset fra aktiver som  

 er omfattet af reguleringsforpligtelsen i §§ 43 og 44) til privat brug  

 eller andre formål, som ikke vedrører den momspligtige virksomheds  

 levering af varer og ydelser.Momspligten forudsætter, at  

 virksomheden rent faktisk har foretaget fuld eller delvis fradragsret ved  

 indkøb, fremstilling mv.
 Højesteret fandt i TfS 1996, 615, at en virksomheds anvendelse af en  

 vare fra varelageret til betaling af en erstatning måtte betragtes som  

 udtagelse af en vare til andre formål.
 § 8, stk. 2, finder anvendelse i forbindelse med udtagning af varelagre  

 og andre beholdninger, ved udtagning af maskiner og andre driftsmidler,  

 der i anskaffelse har kostet 75.000 kr. ekskl. moms eller derunder,  

 og ved udtagning af driftsmidler, der ikke er undergivet værdiforringelse.
Bestemmelsen omhandler ikke de aktiver, der omfattes af §§ 43 og 44 om  

 regulering for investeringsgoder.
Som investeringsgoder efter § 43, stk. 1  

 betragtes:
 Momsgrundlaget ved udtagning af aktiver fastsættes efter reglerne i §  

 28, stk. 1, jf. stk. 4.
 Har virksomheden selv indført varen fra steder uden for EU, fastsættes  

 værdien efter reglerne i § 32, se  

 G.7 .
 For aktiver, der er undergivet værdiforringelse, reduceres  

 momsgrundlaget med 20 pct. for hver påbegyndt regnskabsår efter  

 anskaffelses- eller fremstillingstidspunktet, jf. § 28, stk. 4.
D.7 Offentlige institutioners leverancer §  

 9 Offentlige institutioner er momspligtige efter § 3, stk. 2, nr. 3, for  

 så vidt de leverer varer og ydelser i konkurrence med  

 erhvervsvirksomheder.
 I medfør af § 9 betragtes leverancer mellem institutioner inden for  

 samme offentlige myndighed ikke som en momspligtig levering, når de  

 pågældende institutioner er momspligtige efter § 3, stk. 2, nr. 3.
 Det gælder:
 Bestemmelsen afgrænser momspligtens omfang for de offentlige  

 institutioner, der er momspligtige efter § 3, stk. 2, nr. 3, fordi de  

 drives i konkurrence med erhvervsvirksomheder.
 Folkekirkens menighedsråd anses for omfattet af momslovens § 3, stk. 2,  

 nr. 3. Som institutioner under Kirkeministeriet skal et menighedsråd ikke  

 betale moms, når menighedsrådet som led i et samarbejde med et andet  

 menighedsråd om drift af kirkegårde leverer varer og ydelser til det andet  

 menighedsråd jf.  

 SKM2002.404.TSS .
 Reglerne om, at der skal betales moms ved ethvert salg, sikrer ikke  

 fuldt ud den ønskede konkurrenceneutralitet, når det drejer sig om  

 offentlige institutioners valg mellem selv at fremstille varer og ydelser  

 eller købe dem på det private marked.
Momsmæssig ligestilling kan etableres efter to forskellige ordninger,  

 enten ved at pålægge de offentlige institutioner at betale moms af varer  

 og ydelser til eget brug, eller ved at offentlige institutioner får  

 refunderet udgifterne til moms, der betales ved køb hos  

 erhvervsvirksomheder.
I begge tilfælde opnås, at momsen ikke spiller nogen  

 rolle for valget mellem at producere selv og at købe hos  

 erhvervsvirksomheder.
Fra 1. januar 1985 er valgt sidstnævnte ordning.
Kommunens udgifter til moms refunderes i et vist omfang via den  

 kommunale momsudligningsordning, jf.
Indenrigsministeriets bekendtgørelse  

 nr. 1094 af 12. december 2003. Bestemmelsen vedrører ikke offentlige  

 forsyningsvirksomheder, der er momspligtige af samtlige leverancer.
 Det er med bestemmelsen slået fast, at offentlige institutioner inden  

 for samme kommune eller amtskommune kan udveksle varer eller ydelser, uden  

 at der skal betales moms.
Eksempelvis kan kommunens eller amtskommunens egne ansatte udføre  

 rengøringsarbejde mv. på kommunens eller amtskommunens egne institutioner,  

 uden at der skal betales moms.
Tilsvarende gælder leverancer fra  

 institutioner, der drives i fællesskab af flere amtskommuner eller  

 kommuner.
Told- og Skattestyrelsen har i  

 SKM2004.438.TSS  

 udtalt sig om momsforhold for skoleboder og  

 skolemadordninger.
Nærmere herom henvises til   

 afsnit       D.11.3 . Om forholdet mellem leverandør og skole udtaler  

 styrelsen, at  

 levering af mad til en skole er en momspligtig transaktion, jf. momslovens  

 § 4. Leverandøren er registreringspligtig og skal beregne moms af sine  

 leverancer i det omfang den momspligtige årlige omsætning er over 50.000  

 kr., jf. momslovens § 49, stk. 1, modsætningsvis.
 Hvis et kommunalt plejehjem (eller en anden kommunal institution)  

 sælger en del af sin mad til en skole, anses plejehjemmet som en  

 afgiftspligtig person i henhold til momslovens § 3, stk. 2, nr. 3.  

 Plejehjemmet skal herefter registreres for moms, jf. momslovens § 47, stk.  

 1. Grænsen for registrering er 50.000 kr., jf. momslovens § 49, stk.  

 1.
 I de tilfælde, hvor modtageren af denne mad er en kommunal skole, og de  

 to institutioner er inden for samme kommune eller amtskommune, er  

 leverancen mellem plejehjem og skole momsfri i henhold til momslovens §  

 9.
 Hvis aftageren af maden fra plejehjemmet er en privat skole, eller hvis  

 de to institutioner ikke er inden for samme kommune eller amtskommune,  

 skal plejehjemmet fakturere leverancen med moms og afregne momsen til  

 told- og skatteforvaltningen, jf. momslovens § 3, stk. 2, nr. 3.
 Afgørelsen af, hvorvidt et amtskommunalt eller kommunalt samarbejde  

 drives i fællesskab, foretages på grundlag af et samlet, konkret skøn  

 over, hvordan virksomheden er etableret og drives.
Der er efter praksis lagt vægt på, om de pågældende kommuner i  

 fællesskab er økonomisk ansvarlige for etableringen og de fulde  

 driftsudgifter, og om hver enkelt kommune har del i ledelsen og hermed  

 indflydelse på enhedens drift, herunder budget- og personalepolitik.
Det  

 er i den forbindelse underordnet, om de tilknyttede kommuner fordeler  

 enhedens driftsresultat efter f.eks. indbyggerantal eller efter enhedens  

 omsætning.
Amtsrådsforeningen eller Kommunernes Landsforening anses ikke  

 for fælles amtskommunale eller kommunale enheder.
Foreningerne skal derfor  

 beregne moms af konsulentydelser mv., som de leverer til kommunerne og  

 amtskommunerne.
D.8 Overførsel af varer til eget brug i andre  

 EU-lande § 10 Efter bestemmelsen fastslås det, at virksomhedens overførsel af varer  

 til et andet EU-land til virksomhedens eget brug dér efter EU's regler  

 ligestilles med levering af varer mod vederlag.
Baggrunden herfor er, at  

 varerne skal beskattes i forbrugslandet.
Det er derfor i princippet uden  

 betydning, om varerne leveres til en anden person eller overføres til  

 virksomheden selv i et andet EU-land.
 Da bestemmelsen sidestiller virksomhedens eget brug af varer i andre  

 EU-lande med salg af varer til kunder i EU-landene, skal der udstedes  

 faktura med samme oplysninger som ved et varesalg mellem to EU-lande.
 Værdien af de pågældende varer er virksomhedens almindelige pris ved  

 salg af de pågældende varer.
Findes en sådan salgspris ikke, skal virksomheden anvende en kalkuleret  

 salgspris.
Den kalkulerede salgspris skal indeholde samtlige de  

 omkostninger og den avance, der i almindelighed indgår i den momspligtige  

 værdi for varer af den pågældende art.
 Der skal ikke beregnes dansk moms, jf. § 34, stk. 1, nr. 4.
 Visse former for overførsel sidestilles dog ikke med levering.
Hvis en vare f.eks. udelukkende sendes til et andet EU-land med henblik  

 på en midlertidig anvendelse dér, skal der ikke beregnes moms, hverken i  

 afsendelseslandet eller i modtagelseslandet Bestemmelsen henviser til EU's regler om, hvornår en vare kan anses for  

 overført til et andet EU-land.
Efter 6. momsdirektiv, artikel 28a, stk. 5,  

 litra b, bliver en del transaktioner ikke anset for overførsel af varer  

 (goder). Som eksempler på transaktioner, der ikke anses som overførsler,  

 kan nævnes:
 Når en af de betingelser, som skal være opfyldt for ikke at anse  

 transaktionen for en overførsel, ikke længere er opfyldt, anses varen som  

 overført på det tidspunkt, hvor betingelsen ophører med at være  

 opfyldt.
D.9 Erhvervelser § 11 fastlægger de situationer, hvor der skal beregnes moms i  

 forbindelse med erhvervelse af varer fra andre EU-lande.
Bestemmelsen  

 omhandler kun erhvervelse af varer.
 Ved erhvervelse af en vare forstås efter § 11, stk. 2, erhvervelse af  

 retten til som ejer at råde over en vare, som af sælgeren eller  

 erhververen eller for disses regning forsendes eller transporteres til  

 erhververen fra et andet EU-land.
 Efter bestemmelsen skal der beregnes moms ved erhvervelser mod vederlag  

 af varer fra andre EU-lande, når sælgerens virksomhed er momsregistreret,  

 og erhververen er en momspligtig person eller en ikke momspligtig juridisk  

 person, der er registreringspligtig efter §§ 47 eller 48, se  

 afsnit       M , eller som registreres efter §§ 50 eller 51.
Told- og Skattestyrelsen har i TfS 1998, 632 truffet afgørelse om, at  

 en dansk taxavognmand skulle beregne erhvervelsesmoms af sit køb af en bil  

 i et andet EU-land, når bilen skulle bruges til erhvervsmæssig kørsel her  

 i landet.
Den pågældende bil var brugt ved anskaffelsen, men var købt i et  

 andet EU-land uden anvendelse af reglerne for brugtvaremoms.
Om brugte  

 varer, se nedenfor.
Virksomheden skal selv beregne moms i forbindelse med erhvervelsen af  

 den pågældende vare.
Det samlede momstilsvar angives periodevis.  

 Momsregistrerede virksomheder kan samtidig medregne momsen af den  

 momspligtige erhvervelse til købsmomsen efter lovens almindelige  

 regler.
 Sælger virksomheden udelukkende momsfri ydelser, skal virksomheden også  

 beregne og angive momsen periodisk efter § 64, men har ikke fradragsret  

 for den beregnede moms af erhvervelsen af EU-varerne.
 Vedrørende indførsel af varer fra tredjelande, se  

 D.10 .
Det fremgår af artikel 21 i Rådets forordning (EF) nr. 1777/2005,  

 at den medlemsstat, hvortil varerne ankommer efter forsendelse eller  

 transport, og hvor der er foretaget en erhvervelse af varer inden for  

 Fællesskabet i henhold til artikel 28a i direktiv 77/388/EØF (momslovens §  

 11, § 48, og § 50), udøver sin kompetence til at pålægge moms, uanset den  

 momsbehandling af transaktionen, der er foretaget i den medlemsstat, hvor  

 forsendelsen eller transporten af varerne er påbegyndt.
En eventuel  

 anmodning fra leverandøren af varerne om tilpasning af den moms, han har  

 faktureret og angivet i den medlemsstat, hvor forsendelsen eller  

 transporten af varerne er påbegyndt, behandles i denne medlemsstat i  

 henhold til dens egne regler.
 Der skal ikke betales moms, hvis sælgeren fra det andet EU-land er en  

 ikke-momsregistreret virksomhed eller en privatperson.
 Private her i landet skal heller ikke afregne moms af varer, som de  

 køber fra andre EU-lande.
 Når sælgeren er etableret i et andet EU-land, og installerer eller  

 monterer en vare her i landet, skal køber afregne momsen, når køber  

 er en momsregistreret virksomhed, jf. § 46, stk. 1, nr. 2.
 Der skal ikke betales erhvervelsesmoms, når varen er momsberigtiget  

 efter reglerne om brugtvaremoms i salgslandet, se  

 R.2 .
 Landsskatteretten finder i  

 SKM2002.606.LSR ,  

 at det er en betingelse for, at der ikke skal betales moms af  

 erhvervelsen, at erhvervelsen rent faktisk er momsberigtiget efter  

 brugtmomsreglerne.
 Landsskatterettens kendelse  

 SKM2002.606.LSR  

 er stadfæstet af Vestre Landsret ved dom af 26. marts 2004, jf.  

 SKM2004.179.VLR .  

 Landsretten fastslog, at sagsøgeren, som var taxavognmand, var  

 erhvervelsesmomspligtig på objektivt grundlag i henhold til momslovens §  

 11, stk. 1, nr. 1, 1. pkt., af sit køb af en Mercedes bil fra en tysk  

 sælger, idet bilen ubestridt ikke var afgiftsberigtiget i Tyskland efter  

 brugtmomsreglerne, som det urigtigt var angivet i salgsfakturaen.  

 Sagsøgers gode tro med hensyn til, at den tyske sælger havde  

 afgiftsberigtiget bilen efter de særlige regler om brugtmoms, og  

 betingelserne for afgiftsfritagelse herefter var opfyldt, kunne  

 således ikke tillægges vægt ved bedømmelsen af momspligten.
D.9.1 Nye transportmidler § 11, stk. 1, nr.  

 2 Der skal betales moms ved erhvervelse mod vederlag af nye  

 transportmidler fra andre EU-lande.
 Ved et nyt transportmiddel i stk. 1, nr. 2,  

 forstås:
 Det kan være vanskeligt at skaffe bevis for specielt sejltiden, men i  

 mange større både er der installeret motorlog og/eller sumlog, som kan  

 bruges til at sandsynliggøre sejltiden.
 Brugstiden kan sandsynliggøres ved at fremlægge kvittering for betaling  

 for hjælp til søsætning, kombineret med købsfaktura og lign.
Ifølge  

 SKM2002.63.LSR  er  

 det tidspunktet for transporten af båden til Danmark, der er afgørende  

 for, om båden kan anses som ny eller brugt i momslovens forstand.
Dette  

 gælder uanset om båden er erhvervet og leveret til ejeren på et tidligere  

 tidspunkt.
 Ved opgørelse af en båds længde lagde Landsskatteretten i TfS 1998, 675  

 længdeangivelsen i bådens målebrev og typebeskrivelsen i fagbladet Båd  

 & Udstyr til grund.
D.9.2 Overførsel af varer fra andre EU-lande §  

 11, stk. 3 En virksomhed skal betale moms, når den her i landet benytter en vare,  

 som virksomheden har overført fra et andet EU-land.
 Med erhvervelse mod vederlag sidestilles således en momspligtig persons  

 benyttelse af en vare i sin virksomhed her i landet, når varen er overført  

 hertil fra et andet EU-land, hvor varen er fremstillet mv., erhvervet  

 eller indført fra et sted uden for EU som led i den momspligtige persons  

 virksomhed i det andet EU-land.
Bestemmelsen omhandler således ikke salgssituationer, men alene de  

 tilfælde, hvor varerne flyttes fra et EU-land til et andet.
Ved at  

 sidestille overførsel med erhvervelse sikres det, at beskatningen sker i  

 forbrugslandet.
Se også  

 D.8 .
Virksomheder i andre EU-lande, som overfører varer on-hold til danske  

 speditører, skal momsregistreres og opkræve dansk moms, da varerne  

 erhverves og afsættes her i landet.
Ved overførsel af varen on-hold  

 bibeholder den udenlandske virksomhed retten til som ejer at råde over  

 varen, indtil virksomheden frigiver varen til en køber, jf.
TfS 1999,  

 605.
D.9.3 Afgiftsoplag § 11 a Der betales moms af EU-varer, der fraføres efter at have været oplagt i  

 Københavns Frihavn, på et frilager eller på et afgiftsoplag.
Ved oplæggelse af varer i Københavns Frihavn eller på et frilager er  

 leverancen ved oplæggelsen, senere leveringer og ydelser, der foretages på  

 de oplagte varer, fritaget for moms.
Fritagelsen omfatter ydelser såsom  

 lagerleje samt ydelser, der fysisk foretages på oplaget, f.eks.  

 nedfrysning eller andre ydelser til varernes bevarelse.
Se  

 I.1.9 . Om  

 momsfritagelse ved levering til provianteringsvirksomheder, se  

 I.1.10 .  

 Om visse afgiftsoplag, se  

 I.1.11  

 og  

 I.1.12 .
 I en sag om tyveri fra en provianteringsvirksomhed fandt Højesteret i  

 SKM2002.149.HR ,  

 at der i den dagældende Toldbehandlingsbekendtgørelses § 87, stk. 1, jf.  

 toldlovens § 57, sammenholdt med momslovens § 11 a, var hjemmel til at  

 opkræve moms hos den registrerede oplagshaver for varer, der var gået tabt  

 ved tyveri.
Landsretten fandt i  

 SKM2004.475.ØLR ,  

 at Københavns Havn ikke hæftede for momskravet vedrørende spiritusvarer  

 (EU-varer), der var stjålet fra frihavnen.
Spiritusvarerne fandtes  

 ikke at være oplagt efter momslovens §11a i Københavns Frihavn, og  

 Københavns Havn havde ikke foranlediget, at varerne blev fraført oplaget  

 efter momslovens §46, stk. 3.
EF-domstolen har i sag C-435/03, British American Tobacco International  

 Ltd. m.fl., udtalt, at tyveri af varer ikke kan anses for "levering af  

 goder mod vederlag" som omhandlet i direktivets artikel 2 og derfor ikke  

 som sådan kan være momspålagt.
Det forhold, at varer som de i hovedsagen  

 omhandlede er punkafgiftspligtige, har ingen betydning for denne  

 vurdering.
Domstolen har ikke i forbindelse med dommen taget stilling til  

 anvendelsen af direktivets artikel 16, stk. 1, som affattet ved artikel 28  

 c, punkt E, der er den underliggende hjemmel for momslovens § 11  

 a.
 Om fradragsret for moms, der skal betales efter § 11 a, se Told- og  

 Skattestyrelsens udtalelse i  

 SKM2004.160.TSS ,  

 der er omtalt i afsnit  

 J.1.1.13 .
 Landsskatteretten har i  

 SKM2003.514.LSR ,  

 fastslået, at der hverken i toldloven,  

 toldbehandlingsbekendtgørelsen, eller i momsloven er hjemmel til at  

 pålægge rederier at betale moms af svind om bord på skibe, der er  

 omfattet af en provianteringstilladelse.
D.10 Indførsel § 12 Der beregnes moms (importmoms) af varer, der indføres her til landet  

 fra steder uden for EU.
Om momsgrundlaget ved indførsel, se  

 G.7 .
 Momslovens § 2, stk. 2, omhandler hvilke områder, der nærmere skal  

 henføres til EU´s afgiftsområde, se  

 B.2 .
 Ved lov nr. 1299 af 20. december 2000, er momsloven ændret således, at  

 momsregistrerede virksomheder, der indfører varer fra steder uden for EU  

 skal afregne momsen over virksomhedens momsangivelse efter § 56. Der  

 henvises til  

 afsnit       O  og  

 afsnit       N.5.2 .
 Ændringen trådte i kraft den 1. april 2001.
Private og virksomheder, der ikke er momsregistrerede skal efter  

 momslovens § 61 afregne importmomsen efter de regler, der gælder for  

 afregning af told.
Der henvises til  

 afsnit       P.4 .
 Når varen fra et tredjeland ved indførslen henføres under særlige  

 toldordninger, hvor der indrømmes fuldstændig toldfritagelse ved  

 indførelsen, indtræder momspligten først, når varen ikke længere er  

 omfattet af en af disse ordninger.
Det drejer sig om ordningen vedrørende fællesskabsforsendelse, aktiv  

 forædling og midlertidig indførsel , hvor der indrømmes fuldstændig  

 toldfritagelse ved indførelsen.
Det samme gælder, når varen oplægges i  

 Københavns Frihavn, på frilager eller på toldoplag med tilladelse til  

 afgiftsfri oplæggelse, se  

 I.1.9 .
 For en nærmere beskrivelse af de særlige toldordninger henvises til  

 Toldvejledningen .
 I sag C-371/99 Liberexim BV fastslår EF-domstolen, at ved flere på  

 hinanden følgende overtrædelser af betingelserne for at være omfattet af  

 en af toldordningerne nævnt i § 12, stk. 2, indtræder pligten til at  

 betale importmoms i det EU-land, hvor varerne befandt sig på tidspunktet  

 for den første overtrædelse.  Det fremgår desuden af dommen, at det  

 ikke alene er forsætlige handlinger, der indebærer, at varerne ikke  

 længere kan anses for omfattet af ordningen.
Landsskatteretten fandt i  

 SKM2003.119.LSR  

 og  

 SKM2003.171.LSR  

 med grundlag i EF's toldbestemmelser, at der skulle betales told og  

 importmoms her i landet i forbindelse med ekstern fællesskabsforsendelse  

 med afgangstoldsted her i landet.
I begge sager var der tale om  

 forsendelser, hvor forsendelserne ikke var forskriftsmæssigt gennemført,  

 og hvor det ikke kunnne påvises, hvor overtrædelserne var begået.
Told- og Skattestyrelsen har i  

 SKM2004.160.TSS  

 udtalt, at ved indbrudstyveri fra frilagre, afgiftsoplag og toldoplag er  

 der efter momslovens § 11 a og § 12, stk. 2, pligt til at betale moms.  

 Betalingspligten påhviler som udgangspunkt den person, der foranlediger,  

 at varen fraføres de nævnte ordninger, jf. lovens § 46, stk. 3. Imidlertid  

 hæfter oplagsindehaveren for momsen efter toldbehandlingsbekendtgørelsens  

 og momsbekendtgørelsens hæftelsesbestemmelser.
Ved fraførsel af varer fra  

 frilagere, afgiftsoplag og toldoplag som følge af fejlleveringer og  

 ekspeditionsfejl er der ligeledes pligt til at betale moms efter  

 lovens § 11 a henholdsvis § 12, stk. 2. Oplagsindehaveren er selv den  

 betalingspligtige person efter lovens § 46, stk. 3, idet det er oplaget,  

 der har begået fejlen.
Dertil kommer, at oplagsindehaveren som nævnt  

 hæfter for momsen efter toldbehandlingsbekendtgørelsens og  

 momsbekendtgørelsens hæftelsesbestemmelser.
 Om fradragsret for moms, der skal betales efter § 12, stk. 2, se  

 styrelsens udtalelse i  

 SKM2004.160.TSS ,  

 der er omtalt i afsnit  

 J.1.1.13 .
D.11 Fritagelser § 13 fritager en række varer og ydelser for moms.
Fritagelserne er  

 fastsat på grundlag af de bagvedliggende fritagelsesbestemmelser i 6.  

 momsdirektiv, først og fremmest direktivets artikel 13 om  

 afgiftsfritagelser i indlandet.
De øvrige bagvedliggende bestemmelser  

 findes i artikel 28, stk. 3, litra b), jf. direktivets bilag F  

 (overgangsbestemmelser).
Momslovens § 13 adskiller sig fra § 34 ved, at der for aktiviteter  

 fritaget efter § 13 ikke er fradragsret for købsmoms.
For leverancer af  

 investeringsguld, der med virkning fra 1. januar 2000 er fritaget for moms  

 efter § 13, stk. 1, nr. 21, er der dog i visse tilfælde fradragsret for  

 købsmoms, jf. § 41 a.
Se  

 D.11.21 .
En del af de virksomheder, der bliver momsfritaget efter § 13 er  

 lønsumsafgiftspligtige, jf.
Skatteministeriets lovbekendtgørelse  

 nr. 739 af 3. september 2002 af lov om afgift af lønsum m.v.
For  

 information om lønsumsafgift henvises der til Skatteministeriets  

 lønsumsafgiftsvejledning .
EF-Domstolen har i flere domme udtalt, at de udtryk, der anvendes til  

 at betegne de fritagelser, som er fastsat i direktivets artikel 13, skal  

 fortolkes indskrænkende, da de er undtagelser fra det almindelige princip  

 om, at moms opkræves af enhver tjenesteydelse, der udføres mod vederlag af  

 en afgiftspligtig person.
Se f.eks. sag C-348/87, Stichting  

 Uitvoering Financiële Acties, sag C-2/95, SDC, sag C-269/00, Wolfgang  

 Seeling, og sag C-287/00, Kommissionen mod Tyskland.
Ifølge EF-domstolens faste retspraksis er fritagelserne i sjette  

 direktivs artikel 13, punkt B, litra b), selvstændige fællesskabsretlige  

 begreber, hvormed det skal undgås, at momsbestemmelserne anvendes  

 forskelligt fra medlemsstat til medlemsstat.
Se f.eks. sag C-2/95,  

 SDC, sag C-349/96, CPP, sag C-269/00, Wolfgang Seeling, og  

 sag C-287/00, Kommissionen mod Tyskland.
EF-domstolen har i sag C-269/00, Wolfgang Seeling, udtalt, at  

 fritagelsesbestemmelsen i artikel 13, punkt B, litra b), ikke  

 kan anvendes analogt.
I sagen havde den tyske regering gjort  

 gældende, at sjette direktivs artikel 6, stk. 2, udvider  

 anvendelsesområdet for direktivets artikel 13. Efter regeringens  

 opfattelse fulgte det således af den sidestilling, der er omhandlet i  

 sjette direktivs artikel 6, stk. 2, første afsnit, litra a), at alle  

 bestemmelser i direktivet, der gælder for tjenesteydelser, i princippet  

 også gælder for situationer, der sidestilles hermed.
Den tyske regering gjorde gældende, at sidestillingen indebærer,  

 at sjette direktivs artikel 13, punkt B, litra b), i den konkrete sag  

 fandt anvendelse som den mest passende analoge  

 bestemmelse.
Regeringen anførte, at da direktivets artikel 6,  

 stk. 2, første afsnit, litra a), sidestiller anvendelse af et  

 virksomhedsgode til privat brug med en tjenesteydelse, og da den  

 konkrete anvendelse set i forhold til det endelige forbrug mest  

 lignede en udlejning, fandt det fritagelsestilfælde, der er omhandlet i  

 direktivets artikel 13, punkt B, litra b), anvendelse.  

 Regeringen tilføjede, at betydningen af og formålet med sjette  

 direktivs artikel 6, stk. 2, første afsnit, litra a), nemlig at forhindre,  

 at der ikke opkræves afgift af et virksomhedsgode, der anvendes til privat  

 brug også talte for anvendelsen af direktivets artikel 13, punkt B, litra  

 b), i tilfælde af personligt forbrug.
Set i forhold til det endelige  

 forbrug gør det ingen forskel, om den afgiftspligtige person udlejer  

 boligen eller selv anvender den.
Der burde derfor i den konkrete sag  

 gives de to tilfælde samme afgiftsmæssige behandling.
Domstolen fandt imidlertid, at da fritagelsesbestemmelsen i artikel 13,  

 punkt B, litra b), skal fortolkes indskrænkende, kan den derfor ikke  

 anvendes analogt.
Om dommen se også  

 D.11.8  

 og  

 J.1.1.8 .
EF-domstolen har i sag C-305/01, MKG-Kraftfahrzeuge-Factoring  

 GmbH, udtalt sig om undtagelser fra fritagelserne.
De  

 fritagelser, der er fastsat i sjette direktivs artikel 13 som undtagelser  

 til momsens generelle anvendelse, må fortolkes således, at deres  

 anvendelsesområde begrænses til det, som er strengt nødvendigt for at  

 varetage de interesser, som disse fritagelser tillader at  

 beskytte.
Undtagelserne til en regel, der fraviger princippet om  

 momsens generelle anvendelse, må derimod gives et vidt indhold.
D.11.1 Sundhedssektoren § 13, stk. 1, nr.  

 1 Fritaget for moms er hospitalsbehandling og lægevirksomhed, herunder  

 kiropraktik, fysioterapi og anden egentlig sundhedspleje samt tandlæge- og  

 anden dentalvirksomhed.
Bestemmelsen fritager det meste af den offentlige  

 og private del af sundhedssektoren for moms.
En selvstændig  

 erhvervsdrivende, herunder en fysisk person, kan være omfattet af  

 fritagelsesbestemmelsen i § 13, stk. 1 nr. 1, jf.   

 SKM2001.235.TSS .  

 Dette fremgår også af dommen i sag C-141/00 Ambulanter Pflegedienst Kügler  

 GmbH hvor domstolen udtaler, at afgiftsfritagelsen ikke afhænger af den  

 juridiske form af den afgiftspligtige, der udfører  

 lægeydelserne.
D.11.1.1 Ydelser i nær tilknytning til  

 behandling Ydelser, der kan karakteriseres som sket i nær tilknytning til  

 behandling af personer er omfattet af bestemmelserne.
EF-domstolen har i sag C-76/99 Kommissionen mod Frankrig, udtalt, at  

 begrebet "i nær tilknytning til", som anvendes i 6. momsdirektivs art. 13,  

 punkt A, stk. 1, litra b ikke skal fortolkes indskrænkende.
Fritagelsen af  

 transaktioner i nær tilknytnig til hospitalsbehandling og pleje skal  

 sikre, at det ikke bliver uforholdsmæssigt dyrt at opnå pleje og  

 hospitalsbehandling på grund af, at plejen og hospitalsbehandlingen eller  

 transaktioner i nær tilknytning hertil er pålagt moms.
I sag C-45/01, Christoph-Dornier-Stiftung für Klinische Psycologie  

 udtaler EF-domstolen, at 6. momsdirektiv art. 13, punkt A, stk. 1, litra  

 b) ikke indeholder nogen definition af begrebet transaktion "i nær  

 tilknytning" til hospitalsbehandling og pleje.
Det fremgår imidlertid af  

 bestemmelsens ordlyd, at den ikke tager sigte på ydelser, der hverken har  

 forbindelse med hospitalsbehandling af modtagerne af ydelserne eller  

 eventuel pleje af disse.
Behandlinger kan kun henhøre under begrebet  

 "transaktioner i nær tilknytning til" hospitalsbehandling eller pleje, når  

 de faktisk ydes som sekundære ydelser til hospitalsbehandling eller pleje  

 af modtagerne, hvilket er hovedydelsen.
 Det følger af fast retspraksis, at en ydelse kan anses for sekundær i  

 forhold til en hovedydelse, når den ikke udgør et mål i sig selv, men et  

 middel til på de bedst mulige betingelser at udnytte tjenestyderens  

 hovedydelse (bl.a. sag C-45/01).
EF-domstolen har i sagerne C-394/04 og C-395/04, Diagnostiko &  

 Therapeftiko Kentro Athinon-Ygeia AE, udtalt, at ydelser, der kan forbedre  

 komforten og velværet for patienter som for eksempel levering af  

 telefontjenester og leje af tv til patienter samt levering af sengepladser  

 og måltider til patientens ledsagere, er som hovedregel ikke momsfritagne  

 transaktioner i nær tilknytning til hospitalsbehandling og  

 pleje.
Ydelserne kan kun være omfattet af fritagelsen, hvis de er  

 uomgængelig nødvendige for at nå de terapeutiske mål, der forfølges med  

 den hospitalsbehandling og pleje, de leveres i forbindelse med, og hvis de  

 ikke hovedsageligt tager sigte på at give leverandøren af ydelserne  

 yderligere indtægter i direkte konkurrence med virksomheder, der skal  

 svare moms.
EF-dommen er kommenteret i  

 SKM2006.42.SKAT .
Af   

 SKM2002.163.LSR   

 fremgår det, at Statens Serums Instituts salg af laboratorieundersøgelser,  

 så kaldt human dianostik, er omfattet af momsfritagelsen for  

 hospitalsbehandling og lægevirksomhed.
Landsskatteretten henså til, at  

 formålet med at foretage analyserne var, at lægen eller hospitalet skulle  

 diagnosticere, behandle og så vidt muligt helbrede sygdomme eller  

 sundhedsmæssige uregelmæssigheder, og at analyseydelserne derfor blev  

 anset som en integreret del af de momsfri hospitals- og lægeydelser.
Landsskatteretten traf i  

 SKM2005.486.LSR  

 afgørelse om, at et selskabs virksomhed med at indsamle, transportere,  

 analysere og opbevare nyfødtes navlestrengsblod med henblik på anvendelse  

 af stamcellerne i blodet til behandling af barnet ved eventuelle senere  

 livstruende sygdomme ikke kan anses for at være omfattet af  

 momsfritagelsen i  momslovens § 13, stk. 1, nr. 1 som ydelser "i  

 nær tilknytning til" hospitalsbehandling.
Landskatteretten henså til, at  

 ydelserne ikke er nært tilknyttet til en konkret hospitalsbehandling, og  

 at det ikke er sikkert, at ydelserne vil kunne indgå som en integreret  

 del af en senere hospitalsbehandling.
Kendelsen er indbragt for  

 landsretten.
 I de næste afsnit gennemgås de nærmere betingelser for de  

 aktiviteter, der er omfattet af bestemmelsen.
D.11.1.2 Hospitalsbehandling og  

 lægevirksomhed Ved hospitalsbehandling forstås levering af ydelser, der præsteres af  

 offentlige og private hospitaler.
Alle sådanne ydelser, præsteret af  

 hospitalet i forbindelse med behandlinger, er fritaget.
 Som typiske ydelser kan nævnes operationer, pleje, indlæggelse mv.
 Levering af organer, blod og mælk fra mennesker er også fritaget for  

 moms efter bestemmelsen i § 13, stk. 1, nr. 1. Levering af blodderivater,  

 der er specialiserede præparater til patientbehandling, fremstillet ud fra  

 blod eller blodkomponenter, er momspligtige.
Med leverancer fra lægevirksomhed menes ydelser, der præsteres af  

 privatpraktiserende læger.
Omfattet er læger, der praktiserer og er  

 honoreret efter overenskomsten med den offentlige sygesikring, dvs.  

 offentligt anerkendte medicinalpersoner.
Behandlingen berettiger derfor  

 også til tilskud fra den offentlige sygesikring.
 I sag C-141/00, præciserer domstolen, at fritagelsen omfatter  

 lægeydelser både når de udføres inden for hospitalerne, og når de udføres  

 uden for disse, enten på tjenesteyderens bopæl, på patientens bopæl eller  

 et andet sted.
Momsnævnet har truffet afgørelse om, at en hårtransplantationskliniks  

 ydelser, der bestod dels af forskellige administrative serviceydelser,  

 dels af lægelige ydelser i form af konsultation og hårtransplantation, ud  

 fra en helhedsbedømmelse måtte anses som undtaget fra moms efter  

 bestemmelsen i § 13, stk. 1, nr. 1. Nævnet fandt, at det afgørende er, om  

 den administrative serviceydelse fremtræder som en del af den lægelige  

 ydelse.
Er dette tilfældet, præsteres den administrative serviceydelse til  

 virksomhedens eget brug, og der opstår således ikke spørgsmål om at  

 beregne moms af den administrative ydelse, jf.
TfS 1995, 319. Se også TfS  

 1994, 81.
Told- og Skattestyrelsen har i TSS-cirkulære   

 2004-27   

 af 29. oktober 2004 præciseret praksis vedrørende den momsmæssige  

 behandling af lægeerklæringer mv.
Præciseringen, der har virkning fra den  

 1. april 2005, sker som følge af EF-Domstolens afgørelser i sagerne  

 C-212/01 og C-307/01.
 EF- Domstolen har i dommene i sagerne C-212/01 og C-307/01 fortolket  

 hvorvidt artikel 13, punkt A, stk. 1, litra c) i 6. momsdirektiv finder  

 anvendelse på en række nærmere beskrevne ydelser, når de udføres som led i  

 udøvelse af lægegerning.
EF-domstolen udtaler i præmis 53 i C-307/01, at fritagelsen i sjette  

 momsdirektiv art. 13, pkt.
A, stk. 1, litra c) ikke omfatter alle ydelser,  

 der kan udføres som led i udøvelsen af lægegerning og dertil knyttede  

 erhverv, men udelukkende "behandling af personer", der er et selvstændigt  

 fællesskabsretligt begreb.
 Ydelser, der ikke svarer til begrebet "behandling af personer", er  

 momspligtige, selvom de kan have karakter af virksomhed af almen  

 interesse.
Domstolen udtaler i præmis 57 i C-307/01, at begrebet "behandling af  

 personer" kun omfatter lægelige indgreb med det formål at diagnosticere,  

 behandle og så vidt muligt helbrede sygdomme eller sundhedsmæssige  

 anomalier.
Ydelser, der udføres med henblik på at forebygge er også  

 omfattet af fritagelsen.
 Domstolen udtaler desuden i præmis 59 - 67 i C-307/01, at det er  

 formålet med en lægelig ydelse, der afgør, om ydelsen skal være  

 momsfritaget.
Lægelige ydelser, der er udført med et andet formål end at beskytte,  

 herunder fastholde eller reetablere en persons sundhedstilstand, er ikke  

 fritaget efter art. 13, akt.
A, stk. 1, litra c).
 Hvis en lægelig ydelse er udført i en sammenhæng, der gør det muligt at  

 fastslå, at hovedformålet ikke er at beskytte, herunder fastholde eller  

 reetablere en sundhedstilstand, med snarere at levere en udtalelse, der er  

 påkrævet forud for, at der træffes en beslutning, der har retlige  

 virkninger, er den ikke momsfritaget.
Når en ydelse består i at tilvejebringe en lægelig erklæring, er  

 hovedformålet med ydelsen ikke at beskytte, herunder at fastholde eller  

 reetablere, sundhedstilstanden hos den person, der berøres af erklæringen,  

 selv om udførelsen af denne ydelse kræver lægelige kompetencer hos  

 tjenesteyderen og kan indebære virksomhed, der er typisk for lægegerningen  

 - såsom en fysisk undersøgelse af patienten eller analyse af journalen.
En  

 sådan ydelse, der har til formål at give et svar på spørgsmål, der er  

 stillet inden for rammerne af en anmodning om ekspertbistand, er udført  

 med det formål at gøre det muligt for tredjemand at træffe en beslutning,  

 der har retlige virkninger over for den berørte eller andre personer.
 Selvom den berørte selv kan anmode om en lægelig erklæring, og denne  

 inddirekte kan bidrage til at beskytte den pågældendes helbred, ved at et  

 nyt problem opdages eller en tidligere diagnose ændres, forbliver det  

 hovedformål der forfølges med enhver ydelse af denne art, at opfylde en  

 lovbestemt eller kontraktmæssig forpligtelse, der er fastsat i andres  

 beslutningsproces.
En sådan ydelse er derfor ikke fritaget efter art. 13, pkt.
A, stk. 1,  

 litra c).
Selvom ydelsen er udført som led i udførelsen af lægegerningen, så  

 udgør den ikke "behandling af personer" i den forstand hvori udtrykket  

 anvendes i fritagelsen i 6. momsdirektiv, art. 13, pkt.
A, stk. 1, litra  

 c), når formålet er udarbejdelse af ekspertrapporter, der vedrører en  

 persons sundhedstilstand, og navnlig angår de læsioner eller manglende  

 evner, som personen lider af, med henblik på sagsoplysningen ved  

 administrative ansøgninger, såsom ansøgninger om tildeling af en  

 krigspension eller erstatningsretssager eller anmodning om  

 skadeserstatning i tilfælde af lægefejl.
 For så vidt angår ydelser, der består i at udstede lægeattester  

 vedrørende egnethed, f.eks. vedrørende en persons egnethed til at rejse,  

 skal den sammenhæng, hvori disse ydelser er udført tages i betragting for  

 at afgøre hovedformålet hermed.
Når det drejer sig om attester vedrørende egnethed, der kræves fremlagt  

 af tredjemand som forudgående betingelse for den pågældendes udøvelse af  

 særligt erhverv eller udøvelse af en vis virksomhed, der kræver gode  

 fysiske forudsætninger, er hovedformålet med den af lægen udførte ydelse  

 at give tredjemand det nødvendige beslutningsgrundlag.
Disse lægelige  

 ydelser har ikke hovedsageligt et sundhedsbeskyttelsesformål for personer,  

 der ønsker at udøve en vis virksomhed, og kan således ikke fritages.
Når udstedelsen af en attest vedrørende fysisk egnethed har til formål  

 at påpege over for tredjemand, at en persons sundhedstilstand indebærer  

 begrænsninger med hensyn til en bestemt virksomhed eller kræver, at disse  

 udføres under særlige omstændigheder, kan hovedformålet, med denne ydelse  

 anses for at være beskyttelse af den berørtes sundhed.
Fritagelsen i 6.  

 momsdirektiv, art. 13, pkt.
A, stk. 1, litra c) kan således finde  

 anvendelse på en sådan ydelse.
Tilsvarende betragtninger som i pkt. 11-13 gælder for lægeundersøgelser  

 samt udtagning af blodprøver eller andre legemsprøver.
Når disse ydelser  

 udføres med det formål for øje, at gøre det muligt for en arbejdsgiver at  

 træffe beslutning vedrørende ansættelse eller arbejdsopgaver for en  

 medarbejder, eller at gøre det muligt for et forsikringsselskab at  

 fastsætte den præmie, der skal opkræves af en forsikringstager, har de  

 omhandlede ydelser hovedsageligt til formål at give arbejdsgiveren eller  

 forsikringsselskabet et grundlag, der griber ind i dennes  

 beslutningstagen.
Disse ydelser henhører ikke under "behandling af  

 personer" og er ikke fritaget.
Regelmæssige lægeundersøgelser, der er indført af arbejdsgivere eller  

 forsikringsselskaber, kan derimod opfylde betingelserne for fritagelse  

 efter i 6. momsdirektiv, art. 13, pkt.
A, stk. 1, litra c), forudsat at  

 disse undersøgelser hovedsageligt har til formål at gøre forebyggelse og  

 påvisning af sygdomme muligt samt at følge arbejdstageres eller  

 forsikringstageres sundhedstilstand.
At disse lægeundersøgelser finder  

 sted efter anmodning fra tredjemand, og at de ligeledes kan tjene  

 arbejdsgivernes eller forsikringsselskabernes egne interesser, hindrer  

 ikke, at de har sundhedsbeskyttelse som hovedformål.
 Domstolen har i C-307/01 gennemgået og vurderet en række konkrete  

 ydelser og udtalt, at fritagelsen i artikel 13, punkt A, stk. 1, litra c),  

 skal fortolkes således, at den omfatter følgende ydelser,  

 når de udføres som led i udøvelse af lægegerning, som fastsat af  

 medlemsstaten:
 a) Udførelse af lægeundersøgelser foretaget på  

 arbejdsgiveres eller forsikringsselskabers anmodning, når ydelsen  

 hovedsageligt har til formål at beskytte den berørtes sundhed.
 b) Udtagelse af blodprøver eller andre legemsprøver  

 med henblik på at undersøge, om den pågældende person har en virus,  

 infektioner eller andre sygdomme, efter anmodning fra arbejdsgivere eller  

 forsikringsselskaber, når ydelsen hovedsageligt har til formål at beskytte  

 den berørtes sundhed.
 c) Udstedelse af en lægeattest vedrørende en persons  

 egnethed - f.eks. til at rejse, når ydelsen hovedsageligt har til formål  

 at beskytte den berørtes sundhed.
 Domstolen har også i C-307/01 udtalt, at fritagelsen ikke  

 omfatter følgende ydelser, når de udføres som led i udøvelse af  

 lægegerning:
 a) Udstedelse af lægeattester om en persons  

 sundhedstilstand f.eks. med henblik på tildeling af en krigspension.
 b) Lægeundersøgelser udført med henblik på  

 udarbejdelse af lægerapporter med henblik på ansvarsspørgsmål og vurdering  

 af skader, der er lidt af personer, som overvejer at anlægge sag om  

 personskade.
c) Udarbejdelse af lægerapporter i) efter undersøgelserne, der er beskrevet under b) og ii) på grundlag af lægelige notater, men uden der udføres  

 lægeundersøgelse.
 d) Lægeundersøgelser udført med henblik på  

 udarbejdelse af lægerapporter vedrørende lægefejl efter anmodning fra  

 personer, der overvejer, om de skal anlægge sag.
e) Udarbejdelse af lægerapporter i) efter undersøgelserne, der er beskrevet under d), og ii) på grundlag af lægelige notater, men uden udførelse af  

 lægeundersøgelse.
 EF-domstolen har endvidere i C-212/01 udtalt, at fritagelsen  

ikke omfatter:
f) Udarbejdelse af en lægerapport vedrørende en  

 persons helbredstilstand til brug for at understøtte eller afvise et krav  

 om udbetaling af invalidepension.
Det har ikke betydning, om det er en  

 domstol eller et forsikringsselskab, der anmoder om erklæringen.
 Den momsmæssige vurdering af, om lægeundersøgelser, udarbejdelse af  

 lægeerklæringer, udtagelse af blodprøver mv. er fritaget for moms efter  

 momslovens § 13, stk. 1, nr. 1 eller ej, skal fra 1. april 2005 følge de  

 retningslinier, der er fastlagt af EF-domstolen i sagerne C-212/01 og  

 C-307/01. Det skal således vurderes om hovedformålet med ydelsen er at  

 beskytte, herunder fastholde eller reetablere en sundhedstilstand.  

 Lægelige ydelser, der er udført med et andet formål, er ikke momsfritaget  

 efter momslovens § 13, stk. 1, nr. 1.
I   

 SKM2005.169.TSS   

 har Told- og Skattestyrelsen præciseret, at TSS-cirkulære   

 2004-07   

 gælder for alle, der leverer ydelser, som er omfattet af momslovens § 13,  

 stk. 1, nr. 1, således også psykologer, kiropraktorer, samt andre  

 sundhedsfaglige personer, når de udsteder erklæringer.
Se også afsnit  

 D.11.1.3  

 og  

 D.11.1.4 .
 Det vil sige, at når eksempelvis psykologer eller kiropraktorer  

 udsteder erklæringer, skal det vurderes, om hovedformålet med ydelsen er  

 at beskytte, herunder fastholde eller reetablere en sundhedstilstand.  

 Ydelser, der er udført med et andet formål, er ikke momsfritaget efter  

 momslovens § 13, stk. 1, nr. 1.
 Retningslinierne har lige som TSS-cirkulære   

 2004-27   

 virkning for erklæringer, undersøgelser mv. der foretages efter den 1.  

 april 2005.
Styrelsen har i   

 SKM2005.169.TSS   

 taget stilling til en række konkrete attester, som er gengivet  

 nedenfor i en skematisk oversigt.
Der er ikke i skemaet foretaget en  

 udtømmende opregning af alle eksisterende lægeattester.
For så vidt angår  

 attester, der ikke fremgår af skemaet, skal den momsmæssige behandling  

 afgøres efter retningslinierne i TSS-cirkulære   

 2004-27 .
Afkrydsningen i skemaet af, hvorvidt de nævnte attester er momspligtige  

 eller momsfrie, er sket ud fra en vurdering af hovedformålet med  

 anvendelse af den pågældende attest.
I hovedparten af tilfældene er det  

 styrelsens opfattelse, således som anvendelsen af attesterne er oplyst for  

 styrelsen, at de primært skal bruges til en vurdering af, om en klient  

 modtager den rigtige ydelse, f.eks. sociale eller forsikringsmæssige  

 ydelse og således til et retligt forhold, der er momspligtigt.
Der kan dog være tilfælde, hvor spørgsmålet om den rette ydelse ikke er  

 det primære formål med at indhente en besvarelse fra eksempelvis en  

 psykolog, men derimod om myndigheden skal hjælpe klienten på en anden måde  

 inden for samme forløb af hensyn til dennes sundhedstilstand.
I et sådant  

 tilfælde vil transaktionen kunne være momsfritaget, da det primære formål  

 må anses for at være at beskytte den berørtes sundhed og ikke til brug for  

 et retligt forhold.
Hvis samme attest både skal anvendes til brug for sagsbehandling, der  

 har til formål at beskytte den berørtes sundhed og til sagsbehandling med  

 henblik på at træffe en beslutning, der har retlig virkning, skal det  

 vurderes, hvad hovedformålet med attesten er.
Den momsmæssige behandling  

 af attesten skal herefter afgøres efter den momsmæssige behandling af  

 hovedformålet med attesten.
 Hvis det undtagelsesvist ikke er muligt at fastslå, om hovedformålet  

 med en attest er til brug for sagsbehandling, der har til formål at  

 beskytte den berørtes sundhed eller til sagsbehandling med andre formål,  

 vil udarbejdelse af attesten være momsfritaget.
 I tilfælde, hvor der er tale om en attest til brug for et retligt  

 forhold, hvor der dels er fastsat en attesttakst, dels et særskilt  

 konsultationshonorar som en betaling for tidsforbruget ved undersøgelse af  

 patienten og udfærdigelse af attesten, er begge betalinger momspligtige.
Der er tale om, at ydelsen består i at tilvejebringe en erklæring, hvor  

 hovedformålet med ydelsen ikke er at beskytte, herunder fastholde eller  

 reetablere, sundhedstilstanden hos den person, der berøres af erklæringen,  

 selv om udførelsen af denne ydelse kræver eksempelvis lægelige kompetencer  

 hos tjenesteyderen og kan indebære virksomhed, der er typisk for  

 lægegerningen - såsom en fysisk undersøgelse af patienten eller analyse af  

 journalen.
En sådan ydelse, der har til formål at give svar på spørgsmål,  

 der er stillet inden for rammerne af en anmodning om ekspertbistand, er  

 udført med det formål at gøre det muligt for tredjemand at træffe en  

 beslutning, der har retlige virkninger over for den berørte eller andre  

 personer og er således som beskrevet momspligtig.
 Hvis der i forbindelse med udstedelsen af en momspligtig attest er  

 andre tillægsomkostninger som for eksempel kørselsgodtgørelse, skal disse  

 omkostninger indgå i det grundlag, der skal beregnes moms af.
Nogle af erklæringerne hænger sammen, og hvis der af en eller anden  

 grund ikke kommer noget svar på en anmodning, vil der som udgangspunkt  

 heller ikke være noget at betale for.
Spørgsmålet om momspligt er kun  

 aktuelt, hvor der foreligger en levering mod vederlag.
Der kan være situationer, hvor en kommune sender en attest med en  

 anmodning, eksempelvis en anmodning om en Aktuel Situation (attest 121),  

 og psykologen når at lave arbejdet, men kommunen trækker af en eller anden  

 grund anmodningen tilbage.
I et sådant tilfælde vil psykologen kræve  

 betaling, selv om anmodningen (attest 121) ikke følges op af en  

 attestation (attest 125).
Lægeerklæringer Social-lægeligt  

 samarbejde Hjælpemidler Psykologhjælp Hjemmeplejen Særlig støtte til børn med kronisk sygdom x x x x Sygedagpengesag Dagpenge ved barsel Kontanthjælpssag Revalideringssag Førtidspensionssag x x x x x Kommunen indhenter via lægeattesterne oplysninger for at skaffe  

 kommunen et beslutningsgrundlag i forbindelse med stillingtagen til en  

 social ydelse.
Det kan dreje sig om pensionssager, revalideringssager,  

 fleksjob, dagpenge ved sygdom og barsel, hjælpemidler, psykologhjælp,  

 oplysninger til brug for hjemmeplejen, særlig støtte til børn med kronisk  

 sygdom m.v.
Nogle attester udfærdiges alene på baggrund af foreliggende  

 journalmateriale, mens andre er baseret dels på foreliggende oplysninger,  

 dels på en aktuel undersøgelse.
Afkrydsning af lægeerklæringernes momsmæssige behandling er sket under  

 den udtrykkelige forudsætning, at formålet med erklæringen er beskyttelse  

 af den berørtes sundhed.
Der er således ikke nogen modstrid med  

 afkrydsningen af attester vedrørende hjælpemidler (KIR 115 og KIR 125)  

 under "Kiropraktorattester - social-kiropraktisk samarbejde". Der henvises  

 for så vidt angår formålet med disse attester til bemærkningerne der.
Det fremgår af vejledningen "Social-lægeligt samarbejde 1998" at  

 kommunerne ved anmodning om mange af de kommunale attester skal redegøre  

 for, hvad de lægelige oplysninger skal bruges til.
I kraft af denne  

 redegørelse for, hvad de lægelige oplysninger skal bruges til, må det  

 formodes, at den enkelte læge kender formålet med attesten og derfor har  

 de fornødne oplysninger til brug for den momsmæssige vurdering af  

 lægeattesterne.
Lægeerklæringer  

 Amtsrådsforeningen Amterne har i visse tilfælde brug for at tvangsindlægge patienter på  

 psykiatriske afdelinger.
Dertil behøver amterne en lægeerklæring.  

 Erklæringen skal i henhold til oplysning fra Amtsrådsforeningen give en  

 vurdering af, om behandlingen skal fortsætte på den psykiatriske afdeling.  

 Denne erklæring er momsfritaget, idet det må lægges til grund, at  

 hovedformålet er beskyttelse og bevarelse af patientens sundhed.
Hvis en medicinbruger betegnes som kronisk patient eller  

 terminalpatient, vil sygesikringens tilskud være forhøjet.
Ved tildeling  

 af det forhøjede tilskud er der brug for en erklæring fra en læge.
Da  

 oplysningerne således skal anvendes i forbindelse med sygeforsikringens  

 beslutning om tildeling at et forhøjet tilskud, er der tale om oplysninger  

 til brug for et retligt forhold.
Erklæringen er derfor momspligtig.
Lægeerklæringer Statslige  

 attester Detentionsattester udfærdiges efter anmodning af politiet til afklaring  

 af, om en person indsat i detentionen er i en tilstand, der "ikke  

 umiddelbart skønnes behandlingskrævende", eller om den pågældende "bør  

 undersøges yderligere (skadestue/indlægges)". Lægen er i en rolle som  

 konsulent for politiet.
Det er politiet, der træffer beslutningen om,  

 hvorvidt den pågældende person skal forblive i detentionen eller i stedet  

 skal på skadestuen.
Denne erklæring er momsfritaget, idet det må lægges  

 til grund, at hovedformålet er beskyttelse og bevarelse af patientens  

 sundhed.
Lægeerklæringer Forsikrings- og  

 pensionsattester Attestation til brug for påbegyndt behandlingsforløb:
Sygedagpengesag Kontanthjælpssag Revalideringssag x x x Attestation til brug for aktuel situation fra psykolog:
Sygedagpengesag Kontanthjælpssag Revalideringssag Pensionssag Børnesag x x x x x Attestation til brug for vurdering fra psykolog:
Sygedagpengesag Kontanthjælpssag Revalideringssag (herunder integrationssag) Førtidspensionssag Børnesag x x x x x Attestation om undersøgelse fra psykolog:
Sygedagpengesag Kontanthjælpssag Revalideringssag Førtidspensionssag Børnesag Integrationssag x x x x xx I de tilfælde, hvor psykologen i en børnesag vurderer, at det bør  

 overvejes at anbringe barnet udenfor dets eget hjem af hensyn til barnets  

 tarv og udvikling, vil udtalelsen/attesten være momsfritaget, da  

 udtalelsen skal anvendes til beskyttelse af barnets sundhed og tarv.
En psykologisk undersøgelse vil sædvanligvis kræve kliniske samtaler  

 samt inddragelse af forskellige test til uddybning af psykologens  

 vurdering af klientens situation, funktionsniveau og problemstillinger.  

 Undersøgelsen bruges af kommunen i sager om sygedagpenge, kontanthjælp,  

 revalidering, førtidspension, børnesager og integrationssager.
Attesten  

 indhentes således af kommunen til brug for en sag, der har retlige  

 virkninger for klienten/patienten.
Attesterne vil derfor i dette tilfælde  

 være momspligtige, dog med undtagelse af attester i børnesager, jf.  

 ovenfor.
Det skal af kommunens anmodning fremgå, hvilken problemstilling  

 forvaltningen skal tage stilling til, og på hvilken måde psykologens  

 oplysninger vil indgå i vurderingen.
I kraft af denne redegørelse for,  

 hvad oplysningerne skal bruges til, må det formodes, at den enkelte  

 psykolog kender formålet med attesten, og derfor har de fornødne  

 oplysninger til brug for den momsmæssige vurdering af lægeattesterne.
Psykologen virker som en konsulent for kommunen ved at bidrage med  

 faktuelle oplysninger, der kan bidrage til information eller forståelse af  

 klientens/patientens nuværende situation.
Psykologen kan undlade at  

 besvare spørgsmålene, hvis årsagen til behandling hos psykologen vedrører  

 en anden problemstilling end den, kommunen henvender sig om.
 Psykologen kan ikke udtale sig om, hvilke konkrete sociale ydelser  

 klienten/patienten skønnes berettiget til eller har behov for, men alene  

 bidrage til forvaltningens beslutningsgrundlag.
 Attestensnr.
Attestens navn Momsfritaget Momspligtig Efter Integrationsministeriets praksis kan der bl.a. gives  

 helbredsbetinget humanitær opholdstilladelse til udlændinge, der lider af  

 fysiske eller psykiske sygdomme af meget alvorlig karakter.
Der kan  

 endvidere gives helbredsbetinget humanitær opholdstilladelse til  

 udlændinge, der ved en tilbagevenden til et hjemland med vanskelige  

 levevilkår, vil være i risiko for at få eller opleve en forværring af et  

 alvorligt handicap.
Det indgår som et væsentligt moment i vurderingen af  

 sagen, om udlændingen har mulighed for at modtage den fornødne  

 psykologhjælp i sit hjemland.
Selvom om psykologen i sin erklæring kun skal udtale sig om  

 psykologfaglige spørgsmål, skal udlændingemyndighederne anvende  

 erklæringen til vurderingen af et retligt spørgsmål, nemlig spørgsmålet om  

 opholdstilladelse.
Psykologens erklæring er derfor momspligtig.
Statsamterne anmoder om sagkyndige undersøgelser med erklæring til brug  

 for vejledning vedrørende samværssager.
Formålet er bl.a. at få en  

 sagkyndig vurdering af barnets tarv til brug for en juridisk afgørelse.  

 Psykologens erklæring er derfor momspligtig.
Domstolene anmoder om sagkyndige undersøgelser og erklæringer til brug  

 for rettens afgørelse af forældremyndighedens placering i civile sager,  

 hvor forældrene har en tvist om, hvem der skal have tillagt  

 forældremyndigheden.
Formålet med psykologundersøgelsen og erklæringen er  

 at beskrive og i øvrigt vurdere barnets tilhørsforhold og relationer til  

 sine forældre samt den familiære situation i øvrigt.
Selvom om psykologen i sin erklæring kun skal udtale sig om  

 psykologfaglige spørgsmål, skal domstolene anvende erklæringen til  

 vurderingen af et retligt spørgsmål, nemlig spørgsmålet om  

 forældremyndigheden.
Psykologens erklæring er derfor momspligtig.
Attestens navn Kiropraktorattester -Dansk  

 kiropaktor-foreningSocial-kiropraktisk samarbejde med  

 KL Journaloplysninger fra kiropraktor:
Sygedagpengesag Revalideringssag Førtidspensionssag Aktiveringssag Genoptræning og vedligeholdelsestræning Hjælpemidler x x x x xx* Statusattest fra kiropraktor:
Sygedagpengesag Revalideringssag Førtidspensionssag Aktiveringssag Genoptræning og vedligeholdelsestræning Hjælpemidler x x x xxx* Ved social-kiropraktisk samarbejde formidles relevante helbredsmæssige  

 informationer mellem kommuner og kiropraktorer med henblik på at opnå den  

 optimale sagsbehandling for klienterne/patienterne.
Denne  

 informationsudveksling har hjemmel i forskellige love og hviler på  

 patientens/klientens udtrykkelige samtykke.
De i ovennævnte oversigt  

 nævnte attester er omfattet af en honoraraftale mellem Dansk Kiropraktor  

 Forening og KL, samt Københavns og Frederiksberg Kommuner.
 *Det er styrelsens vurdering, at den ydelse, der består i at udfylde en  

 attest, som myndigheden bruger som grundlag for at udlevere hjælpemidler  

 til lånebrug til en patient er momsfritaget, idet formålet direkte er  

 sundhedsbeskyttelse, mens udstedelse af en attest til brug for en  

 myndigheds vurdering af, om den skal udbetale et beløb til en patients køb  

 af hjælpemidler er momspligtig, idet der er tale om et forhold af retlig  

 karakter.
 Attestensnr.
Attestens navn Momsfritaget Momspligtig Kiropraktorattest I rekvireres af forsikringsselskaberne, hvis der ved  

 begæring om en personforsikring (livs- og pensionsskadeforsikring) eller  

 ved belysning af en skades omfang og fastsættelse af erstatningens  

 størrelse er oplysninger om kiropraktorbehandling på grund af lidelser i  

 bevægeapparatet, herunder specielt ryglidelser.
 Kiropraktorattest II rekvireres af forsikringsselskaberne til brug ved  

 ansvars-, syge-, og ulykkesforsikring.
Landsskatteretten har i  

 SKM2006.62.LSR  

 afsagt kendelse om et privathospitals levering af behandling bestående i  

 fjernelse af uønsket hårvækst med potent laserudstyr.
Se i øvrigt nærmere  

 afsnit  

 D.11.1.4 .
Landsskatteretten har i forlængelse heraf i  

 SKM2006.247.LSR  

 afsagt kendelse om en speciallæges levering af laserbehandlinger bestående  

 i fjernelse af tatoveringer, uønsket hårvækst, samt kar- og  

 pigmentforandringer i huden.
Lægen var speciallæge i hudsygdomme, og  

 anvendte laserteknik.
Fjernelse af tatoveringer var ikke momsfritaget,  

 idet det ikke kunne anses for behandling i momslovens  

 forstand, da der er tale om fjernelse af frivilligt  

 erhvervede farvestoffer i huden.
Se tilsvarende  

 SKM2006.61.LSR  

 omtalt nedenfor i afsnit  

 D.11.1.4 .  

 Det fremgår videre af kendelsen, at for at fjernelse af uønsket hårvækst  

 kan anses for behandling, forudsættes det, at det drejer sig om  

 behandling af moderate eller sværere tilfælde af iatrogent betinget  

 hårvækst i ansigt eller på hals, i samme omfang tilfælde af hårvækst  

 relateret til endokrin dysfunktion, eller øvrige tilfælde af hårvækst, som  

 efter en konkret lægelig vurdering må karakteriseres som en anormali  

 forbundet med udpræget fysisk gene.
Se tilsvarende  

 SKM2006.62.LSR  

 omtalt i afsnit  

 D.11.1.4 .  

 Endvidere fremgår det, at der for at laserbehandling af kar- og  

 pigmentforandringer er momsfritaget kræves, at der efter en  

 lægelig vurdering ikke er tale om helt uvæsentlige forandringer i huden,  

 og hvor enhver sundhedsmæssig anormali ikke på forhånd kan  

 udelukkes.
Kun når disse betingelser er opfyldt, er der  

 tale om behandling i momslovens forstand.
De nævnte betingelser  

 skal kunne attesteres at være opfyldt i hvert enkelt  

 behandlingstilfælde. se tilsvarende  

 SKM2006.62.LSR .  

 I den konkrete sag fandt Landsskatteretten således, at der var tale  

 om momsfri behandlinger, bortset fra fjernelse af tatoveringer.
 EF-domstolen fastslår i dommen i sag C-384/98, at lægelige ydelser, der  

 ikke består i behandling af personer, i at diagnosticere og behandle en  

 sygdom eller nogen anden sundhedsmæssig anomali, men i at fastslå  

 individers genetiske beslægtethed i en faderskabssag ved hjælp af  

 biologiske analyser, ikke er omfattet af fritagelsesbestemmelsens  

 anvendelsesområde.
 Øjenlæger og optikeres tilpasning af kontaktlinser til patienter og  

 kunder er momsfri. Øjenlægers salg af kontaktlinser kan ske momsfrit på  

 den betingelse, at kontaktlinserne videresælges uden fortjeneste.  

 Optikeres synsprøver samt tilpasning af briller er derimod  

 momspligtige.
 Tolkeydelser i tilknytning til hospitals- og lægevirksomhed anses som  

 en momspligtig ydelse efter lovens § 4, stk. 1. Tolkeydelsen kan derfor  

 ikke betragtes som en integreret del af social- eller  

 sundhedsforvaltningens momsfri virksomhed, TfS 1995, 425. Ydelsen anses  

 heller ikke for at være i nær tilknytning til hovedydelsen, dvs.  

 hospitalsbehandling og lægevirksomhed, hhv. social forsorg og bistand (§  

 13, stk. 1, nr. 1-2). Se endvidere TfS 1997, 510, hvor et vikarbureau, der  

 stillede plejepersonale til rådighed for hospitaler og plejehjem, ikke  

 kunne anses for omfattet af fritagelsesbestemmelsen, og TfS 1998, 94, hvor  

 Momsnævnet ophævede momsfritagelsen for en række serviceydelser, der blev  

 leveret til hospitaler fra private erhvervsvirksomheder.
Plejeydelser, der leveres af sygeplejevikarbureauer til borgere i  

 private hjem er fritaget for moms efter § 13, stk. 1, nr. 1, når det er  

 bureauet, der er ansvarlig for plejeydelserne og selv tilrettelægger  

 arbejdet, jf.
TfS 2000, 258. Af sag C-141/00, jf. ovenfor, fremgår det  

 også, at momsfritagelsen finder anvendelse på sygepleje, der udføres af et  

 kapitalselskab, som driver virksomhed med ambulant sygepleje, herunder i  

 hjemmet, der udøves af uddannede sygeplejersker, men finder ikke  

 anvendelse på almindelig hjælp og hjælp i husholdningen.
D.11.1.3 Kiropraktik, ergoterapi og  

 fysioterapi Kiropraktik er fritaget i henhold til momslovens § 13, stk. 1, nr. 1,  

 hvis behandlingen gives af en kiropraktor, der har opnået autorisation i  

 henhold til lov nr. 415 af 6. juni 1991 om kiropraktorer mv.
 Fysioterapi er fritaget i henhold til momslovens § 13, stk. 1, nr. 1,  

 hvis behandlingen gives af en fysioterapeut, der har opnået autorisation i  

 henhold til lov nr. 631 af 30. august 1991.
 Fysioterapeuters fremstilling af aflastende indlægssåler anses ikke som  

 omfattet af momsfritagelsen, da indlægssålerne også fremstilles af  

 ortopædvirksomheder og skomagere.
 Ergoterapi er fritaget i henhold til momslovens § 13, stk. 1, nr. 1,  

 hvis behandlingen gives af en ergoterapeut, der har opnået autorisation i  

 henhold til lov nr. 631 af 30. august 1991. En ergoterapeuts aktiviteter  

 kan ud fra en konkret vurdering også være momsfritaget i henhold til § 13,  

 stk. 1, nr. 2. I TfS 2000, 905 vurderede Landsskatteretten, at en  

 selvstændig ergoterapeuts konsulentvirksomhed for forskellige kommuner ved  

 ergoterapeutiske undersøgelse og behandlinger af børn var omfattet af  

 fritagelsen i § 13, stk. 1, nr. 2.
Generelle arbejdspladsbeskrivelser som foretages af fysio- og  

 ergoterapeuter er momspligtige, medmindre der er tale om fysio- eller  

 ergoterapeutisk rådgivning, som led i behandling eller undersøgelse af en  

 patient, jf.
TfS 2000, 361.
 Se i øvrigt afsnit D.11.1.2 om disse faggruppers udstedelse af  

 erklæringer.
D.11.1.4 Anden egentlig sundhedspleje De grundlæggende betingelser, der skal vurderes, inden en ydelse kan  

 opnå fritagelse for moms som anden egentlig sundhedspleje, er  

 følgende:
 Af dommen i sag C-45/01 fremgår det, at fritagelsen omfatter behandling  

 af personer i sin helhed, herunder ydelser, der udføres af personer, der  

 ikke er læger, men som udfører ydelser, som er knyttede til lægegerningen,  

 f.eks. psykoterapeutiske behandlinger, der udføres af uddannede  

 psykologer.
Af dommen i sag C-45/01 fremgår det desuden, at det er medlemsstaterne,  

 der i national ret fastsætter regler for, hvornår en institution  

 anerkendes som en institution, der yder sundhedspleje.
Anerkendelse  

 forudsætter ikke en formel anerkendelsesprocudure, og anerkendelsen skal  

 ikke nødvendigvis følge af nationale bestemmelser af afgiftsmæssig  

 karakter.
Ved afgørelsen skal den nationale ret hense til alle relevante  

 forhold og navnlig de faktiske omstændigheder, når det vurderes om en  

 institution opfylder betingelserne for anvendelsen af fritagelsen.
 De behandlinger, som udføres på behandlingshjem for misbrugere, anses  

 som udgangspunkt af Sundhedsstyrelsen for at høre under det  

 sundhedsmæssige område og er derfor momsfri efter momslovens § 13, stk. 1,  

 nr. 1.
 Landsskatteretten har i en række kendelser afgjort, at en række  

 institutioner der behandler nakotika-, alkohol-, og  

 medicinmisbrug er momsfritaget social forsorg og bistand efter momslovnes  

 § 13, stk. 1, nr. 2. Se nærmere herom i afsnit  

 D.11.2 .
Laboratorieundersøgelser er som udgangspunkt momspligtige.
Sker en  

 undersøgelse efter henvisning fra læge eller sygehus, vil undersøgelsen  

 dog være momsfri.
Landsskatteretten har i  

 SKM2006.61.LSR  

 afsagt kendelse om, at ydelser, der består i fjernelse af tatoveringer med  

 laser, hvor der i almindelighed er tale om frivilligt erhvervede  

 farvestoffer i huden, er ikke omfattet af fritagelsen.
Sådanne ydelser  

 anses ikke for behandling af personer eller anden egentlig  

 sundhedspleje i momslovens forstand.
I hvert fald ikke, når der ikke  

 er tale om behandling i lægeligt regi på baggrund af medicinsk  

 indikation.
 Tilpasning af høreapparater kan ske momsfrit som anden egentlig  

 sundhedspleje, TfS 1997, 857.
SKAT har i   

 SKM2006.86.SKAT  

 udtalt sig om den momsmæssige behandling af levering af  

 hårfjerningsbehandling.
Meddelelsen er sendt ud efter, at  

 Landsskatteretten har afsagt kendelser i tre sager om fjernelse af uønsket  

 hårvækst mv.
Den ene kendelse er offentliggjort i  

 SKM2006.62.LSR .  

 Kendelserne betyder, at betingelserne for, hvornår levering af en ydelse,  

 der består i fjernelse af uønsket hårvækst er omfattet af momslovens § 13,  

 stk. 1, nr. 1, er ændrede i forhold til SKATs tidligere udmeldte praksis i  

 SKM2003.65.TSS .
 Fjernelse af uønsket hårvækst er som hidtil som udgangspunkt  

 momspligtig.
Landsskatteretten udtaler om området for momsfritagelsen, at  

 hårfjerningsbehandling med laser eller IPL af personer i lægeligt regi er  

 omfattet af momslovens § 13, stk. 1, nr. 1, forudsat at det drejer sig om  

 behandling af moderate eller sværere tilfælde af iatrogent betinget  

 hårvækst i ansigt eller på hals, i samme omfang tilfælde af hårvækst  

 relateret til endokrin dysfunktion, eller øvrige tilfælde af  

 hårvækst, som efter en konkret lægelig vurdering må karakteriseres som en  

 anormali forbundet med udpræget fysisk gene.
De nævnte forhold skal  

 kunne attesteres opfyldt i hvert enkelt behandlingstilfælde.
Akupunktur er fritaget i henhold til momslovens § 13, stk. 1, nr. 1.  

 Behandlingen skal udføres af en akupunktør, der er under supervision af en  

 læge, dvs. lægen skal i hvert enkelt tilfælde forud for behandlingen  

 undersøge patienten og tage stilling til hvilken behandling, der skal  

 gives.
Lægen skal i fornødent omfang kontrollere patientens tilstand efter  

 behandlingen.
Lægen skal sikre sig, at akupunktøren har den fornødne  

 uddannelse i at udføre behandlingen, og at akupunktøren er nøje instrueret  

 om hvilken behandling, der skal iværksættes i det konkrete tilfælde.
Dette  

 forudsætter, at lægen selv har et grundigt kendskab til behandlingen.  

 Lægen skal endvidere sikre sig, at akupunktøren er bekendt med og  

 iagttager de hygiejniske foranstaltninger for behandlingsmetoden.
Lægen  

 skal endeligt sikre sig, at akupunktøren er bekendt med muligheden for at  

 tilvejebringe adækvat lægehjælp (den korrekte lægehjælp i en given  

 situation). Lægen påtager sig det fulde ansvar for diagnostik, indikation  

 for behandlingen og at føre ordnede optegnelser over behandlingen mv.
 Fodplejebehandlinger, som udføres af fodplejere, der er uddannede på  

 skole eller i mesterlære før 1986, anses af Sundhedsstyrelsen for at høre  

 under det sundhedsmæssige område og er derfor momsfritaget efter  

 momslovens § 13, stk. 1, nr. 1, jf.   

 SKM2003.270.TSS .  

 Fodplejebehandlinger er desuden fritaget for moms, hvis fodplejeren  

 opfylder uddannelseskravene for alternative behandlere, som beskrives  

 nedenfor.
 Psykologer og psykoanalytikere med akademisk kandidateksamen er  

 omfattet af § 13, stk. 1, nr. 1. Det fremgår også af dommen i sag C-45/01,  

 at ydelser der udføres af personer, der ikke er læger, men som udfører  

 ydelser der er knyttet til lægegerningen, er momsfritaget - f.eks.  

 psykoterapeutiske behandlinger, der udføres af uddannede psykologer.
 Den psykologiske-pædagogiske kandidateksamen (cand.pæd.psyk.) fra  

 Danmarks Pædagogiske Universitet (tidligere Danmarks lærerhøjskole)  

 ligestilles i denne forbindelse med den psykologiske kandidateksamen ved  

 universiteterne (cand.psyk.).
Bedriftssundhedstjenester er momspligtige af deres ydelser.
Efter  

 Arbejdsministeriets bekendtgørelse nr. 750 af 24. august 2001 består  

 bedriftssundhedstjenesternes virksomhed i at levere såvel ydelser  

 vedrørende rådgivning, konsulentbistand mv. som ydelser, der må anses for  

 at være momsfritaget som anden egentlig sundhedspleje.
Den egentlig  

 sundhedspleje udført af autoriserede medicinalpersoner udgør en meget  

 begrænset del af tjenesteydelserne.
Momsnævnet fandt derfor, at  

 bedriftssundhedstjenesternes virksomhed i henseende til momslovens regler  

 indtil videre i sin helhed udgøres af momspligtige konsulent- og  

 rådgivningsydelser, TfS 1994, 776.
 Redningskorps er også momspligtige for virksomhed med redning og  

 brandslukning.
Behandlinger udført af alternative behandlere er momsfri efter § 13,  

 stk. 1, nr. 1, jf.
TfS 1999, 736 og TfS 1999, 477, hvis de alternative  

 behandlere opfylder følgende uddannelseskrav:
For alternative behandlere inden for det psykoterapeutiske område, er  

 der, jf.
TfS 1999, 889 opstillet alternative uddannelseskrav for  

 momsfritagelse i henhold til momslovens § 13, stk. 1, nr. 1. Disse  

 alternative behandlere skal som minimum have gennemgået et  

 uddannelsesforløb af minimum 660 lektioner, der omfatter elementerne:
Fordelingen af de 660 lektioner på de tre elementer ligger ikke fast og  

 kan variere fra et uddannelsesforløb til et andet.
Hvert af  

 elementerne skal dog være gennemgået med et så tilpas antal lektioner, at  

 det afspejler, at den alternative behandler har gennemgået et forløb  

 indenfor det pågældende område.
For behandlere, der har en grunduddannelse  

 som f.eks. pædagog eller socialrådgiver, kan de relevante fag fra  

 grunduddannelsen (psykologi mv.) medregnes som en del af det samlede  

 lektionstal.
Behandlinger, der udføres af heilpraktikere, der har gennemgået et  

 nærmere fastsat uddannelsesforløb på minimum 660 lektioner, er  

 momsfritaget i henhold til momslovens § 13, stk. 1, nr. 1, jf.
TfS 1999,  

 833.
En lektion skal være af minimum 45 minutters varighed.
Hvis et forløb  

 afsluttes med en eksamen, skal denne være bestået.
 Hvis en alternativ behandler, som opfylder uddannelseskravene, ud over  

 den primære alternative behandlingsform også udfører andre former for  

 alternativ behandling, omfatter momsfritagelsen også disse  

 behandlingsformer.
For alternative behandlere, der har afsluttet deres uddannelse inden d.  

 1. juli 2000, kan der dispenseres fra uddannelseskravene.
Disse  

 alternative behandlere vil være omfattet af momsfritagelsen for anden  

 egentlig sundhedspleje, når de kan dokumentere, at de inden den 31.  

 december 2000 har gennemført et uddannelsesforløb, der som minimum svarer  

 til samlet 400 lektioner inden for områderne anatomi/fysiologi,  

 sygdomslære/farmakologi og den primære alternative behandlingsform eller  

 samlet 400 lektioner, der omfatter elementerne teoretisk uddannelse inden  

 for det psykoterapeutiske område, egenterapi og modtaget supervision.
De alternative behandlere, der ikke umiddelbart opfyldte betingelserne  

 for denne dispensation, havde alligevel mulighed for at være omfattet af  

 dispensationen, hvis de supplerede deres hidtidige uddannelse.
De var  

 således omfattet af dispensationen, hvis uddannelseskravet om samlet 400  

 lektioner var opfyldt inden udgangen af år 2000.
D.11.1.5 Kombinerede behandlinger Hvis momsfri behandlinger udføres sammen med momspligtige leverancer,  

 skal leverancerne faktureres særskilt, sådan at de momsfrie ydelser kan  

 udskilles fra de momspligtige leverancer.
D.11.1.6 Tandlæge- og anden  

 dentalvirksomhed Tandlæge- og anden dentalvirksomhed er fritaget for moms.
Fritagelsen  

 omfatter som udgangspunkt den virksomhed, som tandlæger udøver i kraft af  

 deres profession.
 Tandlæger, dentallaboratorier og praktiserende tandteknikere er  

 fritaget for at betale moms af afsætningen af aftagelige og faste  

 tanderstatninger, som de selv har fremstillet.
 Dette gælder også for fremstilling og afsætning af individuelle  

 apparaturer til ortodontiske, kæbeortopædiske og kæbekirurgiske  

 behandlinger.
 Tandlægevirksomhed omfatter forebyggelse af instrumentel og  

 medikamentel art, diagnostik og behandling af anomalier, læsioner og  

 sygdomme i tænder, mund og kæbe.
 Erklæringer, som tandlægen afgiver i sin egenskab af tandlæge, og  

 attest til offentlig brug om tandlægelige iagttagelser vedrørende en  

 person, som tandlægen har undersøgt eller behandlet, udgør ifølge  

 Sundhedsministeriet en del af den tandlægefaglige virksomhed.
 Tandlægers konsulentydelser til f.eks. forsikringsselskaber i form af  

 tandlægefaglige vurderinger af anmeldte tandskader anses ikke som momsfri  

 tandlægevirksomhed, se TfS 1998, 417.
D.11.2 Social forsorg og bistand § 13, stk. 1,  

 nr. 2 Efter bestemmelsen momsfritages ydelser vedrørende social forsorg og  

 bistand, herunder ydelser, der præsteres af børne- og ungdomsinstitutioner  

 og af institutioner inden for ældreområdet.
Bestemmelsen tilsigter at  

 holde den sociale sektor uden for momspligten.
 Fritagelsen omfatter således bl.a. plejehjem, vuggestuer, børnehaver,  

 fritidshjem og offentlig hjemmehjælp.
 For at en ydelse er omfattet af fritagelsen skal:
 jf. 6. momsdirektiv art. 13, punkt A, stk. a, litra g) og h).
EF-domstolen har i sag C-498/03 Kingscrest Associates Ltd og  

 Montecello Ltd udtalt, at det er fast retspraksis, at fritagelserne i  

 sjette direktivs artikel 13 er selvstændige fællesskabsretlige  

 begreber, hvorfor de må underlægges en fællesskabsdefinition.
Dette må  

 også gælde for de særlige betingelser, der skal være opfyldt for  

 meddelelse af disse fritagelser, og navnlig de betingelser vedrørende  

 de egenskaber eller den stilling, den erhvervsdrivende, der præsterer de  

 tjenesteydelser, som er dækket af fritagelsen, skal  

 opfylde.
Betingelserne for fritagelser kan ikke angå  

 fastlæggelsen af indholdet af de fastsatte fritagelser, uanset at  

 medlemsstaterne ifølge sjette direktivs artikel 13, punkt A, stk. 1, skal  

 fastsætte disse betingelser for at sikre en korrekt og enkel anvendelse og  

 forhindre enhver mulig form for svig, unddragelse og misbrug.
Det kan  

 derfor ikke afhænge af en bestemt transaktionsbetegnelse i national  

 ret, om den skal pålægges moms eller fritages.
Nødvendigheden af en  

 ensartet fortolkning af fællesskabsdirektiverne udelukker, at en  

 bestemmelses ordlyd i tvivlstilfælde betragtes isoleret, idet det  

 nævnte hensyn kræver, at ordlyden fortolkes og anvendes på baggrund af  

 versionerne på de andre officielle sprog.
D.11.2.1 Offentligretlige organer og organer af  

 almennyttig karakter Ved vurderingen af, om ydelser kan henføres til den sociale sektor, ses  

 der bl.a. på, om den præsteres af et offentligt organ eller af andre  

 organer, der er anerkendt som foretagender af almennyttig karakter.
I sag C-141/00  Ambulanter Pflegedienst Kügler GmbH og sag  

 C-45/01, Christoph-Dornier-Stiftung für Klinische  

 Psykologie, fastslår EF-domstolen, at det tilkommer de nationale  

 myndigheder at fastlægge de organer, der skal anerkendes som værende  

 "foretagender af almennyttig karakter" i henhold til sjette direktivs  

 artikel 13, punkt A, stk. 1, litra g). Så længe medlemsstaterne  

 overholder grænserne for den skønsbeføjelse, de har fået ved sjette  

 direktivs artikel 13, punkt A, stk. 1, litra g), kan borgerne ikke på  

 grundlag af denne bestemmelse opnå egenskab af foretagende af social  

 karakter i modstrid med den pågældende medlemsstats ønske.
Det  

 fremgår af dommene, at medlemsstaterne skal tage flere forhold i  

 betragtning, når de  anerkender organer som "foretagender af  

 almennyttig karakter". Blandt disse forhold nævner domstolen den almene  

 interesse i virksomheden, at andre afgiftspligtige der udøver samme  

 virksomhed, allerede har fået en lignende anerkendelse, samt at udgifterne  

 til de omhandlede ydelser eventuelt i stort omfang bæres af sygekasser  

 eller andre sociale sikringsorganer.
I sag C-498/03 Kingscrest Associates Ltd og Montecello Ltd har  

 EF-domstolen udtalt, at fortolkningen af begrebet "organer, der  

 er anerkendt som foretagender af almennyttig karakter", skal være  

 forenelig med de formål, der forfølges med fritagelserne, og overholde  

 kravene i afgiftsneutralitetsprincippet, der er uadskilleligt forbundet  

 med det fælles momssystem.
Formålet med momsfritagelsen er at nedbringe  

 udgifterne til visse ydelser af almen interesse, der foretages inden for  

 den sociale sektor og gøre dem mere tilgængelige for de borgere, der vil  

 kunne modtage dem.
Under hensyn til dette formål bemærker EF-domstolen, at  

 en virksomheds kommercielle karakter ikke, for så vidt angår artikel 13  

 udelukker, at den har karakter af en virksomhed af almen interesse.  

 Organer, der er anerkendt af den pågældende medlemsstat som foretagender  

 af almennyttig karakter, skal ikke fortolkes særligt snævert.  

 Ordet "organ" er i princippet tilstrækkeligt vidt til også at omfatte  

 private virksomheder, der drives med gevinst for øje.
EF-domstolen har  

 allerede i sag C-216/97 Gregg, med hensyn til en privat virksomhed, der  

 drives med gevinst for øje, fastslået, at udtrykket "andre organer", der  

 er anerkendt af den pågældende medlemsstat som foretagender af almennyttig  

 karakter, ikke udelukker fysiske personer fra afgiftsfritagelsen, der  

 driver en virksomhed.
Princippet om afgiftsneutralitet er til hinder for, at  

 sammenlignelige tjenesteydelser som konkurrerer indbyrdes behandles  

 forskelligt af hensyn til momsen.
Dette princip ville blive tilsidesat,  

 hvis de sociale ydelser, der er omhandlet i sjette direktivs artikel 13,  

 punkt A, stk. 1, litra g) og h), blev behandlet forskelligt med hensyn til  

 momsen, i forhold til, om de institutioner, der leverede dem, blev drevet  

 med gevinst for øje eller ej, når den nationale lovgiver ikke har  

 underlagt fritagelsen de betingelser, der er fastsat i artikel 13, punkt  

 A, stk. 2, litra a), første led.
Når fællesskabslovgiver har haft til  

 hensigt at forbeholde indrømmelse af de fritagelser, der er i artikel 13,  

 for visse institutioner, der ikke arbejder med gevinst for øje, eller ikke  

 har kommerciel karakter, har fællesskabslovgiver angivet dette  

 udtrykkeligt, således som det fremgår af litra l), m) og q). Det må  

 nødvendigvis anerkendes, at når fællesskabslovgiver som i artikel 13,  

 punkt A, stk. 1, litra g) og h), ikke udtrykkeligt har gjort indrømmelse  

 af de pågældende fritgagelser betinget af, at der ikke arbejdes med  

 gevinst for øje, kan den omstændighed, at der arbejdes med gevinst for  

 øje, ikke udelukke indrømmelse af disse fritagelser.
Af disse grunde  

 fremgår, at drift med gevinst for øje ikke kan udelukke indrømmelse af  

 fritagelse i sjette direktivs artikel 13, punkt A, stk. 1, litra g) og  

 h).
 Det påhviler den nationale ret at afgøre, blandt andet i betragtning af  

 ligebehandlingsprincippet og princippet om afgiftsneutralitet og under  

 hensyntagen til indholdet af de pågældende ydelser samt til vilkårene  

 for deres levering, om anerkendelsen af en privat virksomhed, der drives  

 med gevinst for øje og derfor ikke har status som en "charity" (en  

 "charity" er fritaget i den pågældende medlemsstat) i henhold til  

 national ret, som et foretagende af almennyttig karakter for så vidt angår  

 fritagelserne i sjette direktivs artikel 13, punkt A, stk. 1, litra g) og  

 h), går ud over den skønsbeføjelse, medlemsstaterne er tildelt ved denne  

 bestemmelse med hensyn til en sådan anerkendelse.
 Fysiske personer kan også være omfattet af fritagelsen, jf.  

 EF-domstolens dom C-216/97 Gregg & Gregg.
 Told- og Skattestyelsen har i   

 SKM2001.235.TSS  udtalt  

 sig om rækkevidden af TfS 2000, 905 og   

 SKM2001.213.LSR  og  

 sammenholdt disse afgørelser med C-216/97 Gregg & Gregg.
Som det fremgår af  

 SKM2001.235.TSS  

 omhandler TfS 2000, 905 en ergoterapeut.
Kommunen dækkede forældrenes  

 omkostninger til de ergoterapeutiske ydelser i henhold til den tidligere  

 bistandslov.
 Det fremgår af kendelsen, at henvendelse om behandling m.v. skete  

 gennem den kommunale socialforvaltning, der bevilgede penge til ydelserne  

 gennem bistandsloven (nu lov om social service). Det var således de  

 kommunale socialforvaltninger, der honorerede klageren for, at hun varetog  

 en social opgave, der i øvrigt henhørte under kommunen.
I kendelsen lagde Landsskatteretten til grund, at der ikke var tale om  

 ydelser som led i en sygdomsbehandling.
Ydelserne blev således anset  

 for at være social forsorg og bistand.
 Landsskatterettens kendelse i  

 SKM2001.213.LSR  omhandlede  

 en enkeltmandsvirksomhed, der ydede rådgivning efter lov om social  

 service, som primært rettede sig mod unge og familier med særlige behov.  

 Den stedlige kommune havde endvidere bevilget støtte til rådgivningen i  

 henhold til lov om social service.
Landsskatteretten afsagde kendelse om, at i det omfang klageren var  

 udpeget og betalt af kommunen til at levere ydelser i form af  

 rådgivning/kontakt i henhold til lov om social service, måtte disse  

 ydelser anses for omfattet af bestemmelsen i momslovens § 13, stk. 1, nr.  

 2, om social forsorg og bistand.
Landsskatteretten lagde herved vægt på,  

 at det var kommunen, der havde besluttet, at klageren skulle varetage og  

 modtage betaling for en opgave, der måtte karakteriseres som social  

 forsorg og bistand.
EF-domstolens sag C-216/97, Gregg and Gregg, vedrører 2 personer, der  

 driver et plejehjem gennem et partnership.
Plejehjemmet er registreret som  

 plejehjem i overensstemmelse med national lovgivning, men det er ikke  

 anerkendt som velgørende virksomhed.
Virksomheden søger systematisk at  

 skabe sig en fortjeneste.
 Sagen blev indbragt for EF-domstolen, fordi den forelæggende ret  

 finder, at fritagelsebestemmelserne i 6. momsdirektivs artikel 13, punkt  

 A, stk. 1, litra b og litra g, ikke kun omfatter juridiske personer.
Dommen ophæver EF-dommen C-453/93, Bulthuis-Griffion.
Denne dom  

 fastslog, at begrebet "institution" eller "organ" i artikel 13, punkt A,  

 stk. 1, skulle fortolkes således, at de kun omfatter juridiske personer og  

 ikke fysiske personer.
 Domstolen fastslår at betegnelserne "institutioner" og "organer" i  

 artikel 13, punkt A, stk. 1, ikke udelukker, at fysiske personer, der  

 driver en virksomhed, kan være omfattet af fritagelses-bestemmelserne.
 Domstolen bemærker endvidere, at princippet om  

 afgiftsneutralitet er til hinder for, at erhvervsdrivende, som  

 udfører de samme transaktioner, behandles forskelligt med hensyn til  

 opkrævning af moms.
Domstolen har ikke i dommen udtrykkeligt taget stilling til, om en  

 privat erhvervsvirksomhed - dvs. en virksomhed der drives med gevinst for  

 øje - kan være omfattet af fritagelsen for hospitalsbehandling m.v. og for  

 social bistand og sikring.
Den når dog frem til, at det ikke kan udelukkes  

 alene af den grund, at der er tale om fysiske personer.
 På baggrund af ovennævnte Landsskatteretskendelser og EF-dom kan  

 en selvstændig erhvervsdrivende, herunder en fysisk person, kan være  

 omfattet af fritagelsesbestemmelserne i momslovens § 13, stk. 1, nr. 1 og  

 nr. 2, selv om 6. momsdirektivs artikel 13, punkt A, stk. 1, litra b,  

 litra g og litra h, udtrykkeligt nævner institutioner og organer.
 Det er dog en betingelse for fritagelse, at de øvrige betingelser i  

 bestemmelserne er opfyldt, og at disse betingelser som udgangspunkt bliver  

 fortolket indskrænkende.
 De mange ydelser, som er reguleret i lov om social service, vil således  

 kunne være omfattet af fritagelsen i § 13, stk. 1, nr. 1 og nr. 2, såfremt  

 ydelserne kan karakteriseres enten som behandling eller som social forsorg  

 og bistand, uanset hvem de præsteres af, jf.  

 SKM2001.235.TSS .  

 Dette skal ses på baggrund af, at så længe ydelserne er reguleret i lov om  

 social service, er den/dem som udfører ydelserne offentligretlige organer  

 i henhold til artikel 13, punkt A, stk. 1, litra b, g og h.
Det skal dog bemærkes, at det kun er den/dem, der leverer ydelserne,  

 d.v.s. behandlingen eller den sociale forsorg og bistand, der kan være  

 omfattet af fritagelserne.
Det er vigtigt at skelne mellem, om det er  

 virksomheden, der leverer den momsfrie ydelse, eller om virksomheden blot  

 leverer en momspligtig driftsydelse til den/dem, som reelt leverer den  

 momsfrie ydelse.
Landsskatteretten har truffet afgørelse i en række sager om  

 behandlingshjem / behandlingsinstitutioner, der har været drevet  

 som I/S, anpartsselskab (APS) og selvejende institutioner.  

 Kendelserne beskrives i TSS-cirkulære  

 2005-23 Landsskatteretten har i kendelserne udtalt, at de pågældende  

 behandlingshjem må anses for offentligretlige organer, idet  

 behandlingshjemmets ydelser må karakteriseres som social forsorg og  

 bistand, og da behandlingen af langt den overvejende del af de indskrevne  

 klienter er reguleret af serviceloven og lov om sygehusvæsenet.
 Det er endvidere tillagt betydning, at alene en mindre del af  

 betalingen for institutionens behandling har hidrørt fra private eller  

 virksomheder.
 Landsskatteretten har, i den seneste af kendelserne, endvidere henset  

 til, at andre afgiftspligtige, der udøver samme virksomhed, allerede har  

 fået en lignende anerkendelse.
 Det kan herefter på baggrund af landsskatterettens kendelser lægges til  

 grund, at private virksomheder, der drives med gevinst for øje kan anses  

 for at være organer der er anerkendt som foretagender af almennyttig  

 karakter jf. 6. momsdirektiv art. 13, punkt a, stk. 1, litra g og litra h,  

 og momslovens § 13, stk. 1, nr. 2, både når ydelserne er reguleret i lov  

 om social service og i lov om sygehusvæsenet og uanset om udgifterne til  

 ydelserne er båret af sygekasser, andre sociale sikringsorganer,  

 kriminalforsorgen eller af private.
 Fritagelsen i momslovens § 13, stk. 1, nr. 2 omfatter også  

 arbejdsløshedskasser, herberger, beskyttede pensionater, dagcentre for  

 pensionister samt andre såvel offentlige som selvejende institutioner, der  

 drives med fuld underskudsdækning efter socialserviceloven.
SKAT har i  

 SKM2006.7.SKAT  

 udtalt, at private indkvarteringsoperatører, som har indgået aftale med  

 udlændingestyrelsen om drift af asylcentre, leverer social forsorg og  

 bistand.
Det forhold, at udlændingestyrelsen har et myndighedsansvar og  

 fører tilsyn med operatørerne, ændrer ikke herved, ligesom det ikke ændrer  

 herved, at udlændingestyrelsen betaler for ydelsen.
Karakteren af ydelsen  

 opfylder betingelserne i fritagelsen, ligesom operatørerne  

 opfylder betingelsen om at kunne anses som offentligt anerkendte  

 organer.
D.11.2.2 Ydelsen er social forsorg og bistand  

 eller med nær tilknytning hertil EF- domstolen har ikke nærmere defineret begrebet ?tjenesteydelser med  

 nær tilknytning til social bistand og social sikring". Domstolen har i sag  

 C-141/00 Ambulanter Pflegedienst Kügler GmbH slået fast, at ydelser  

 vedrørende almindelig hjælp og hjælp i husholdningen er omfattet af  

 begrebet.
 Der er en række danske afgørelser, der vedrører fritagelsen for social  

 forsorg og bistand.
 I TfS 2000, 905 og  

 SKM2001.213.LSR  

 har Landsskatteretten afsagt kendelse vedrørende ydelser, der ansås for at  

 være social forsorg og bistand.
 I TfS 2000, 905, hvor en kommune dækkede forældrenes omkostninger til  

 de ergoterapeutiske ydelser i henhold til den tidligere bistandslov, blev  

 ergoterapeutens ydelser anset for at være social forsorg og bistand.  

 Landsskatteretten lagde til grund, at der ikke var tale om ydelser som led  

 i en sygdomsbehandling og at det var de kommunale socialforvaltninger, der  

 honorerede klageren for, at hun varetog en social opgave, der i øvrigt  

 henhørte under kommunen.
 I  

 SKM2001.213.LSR  

 som omhandlede en enkeltmandsvirksomhed, der ydede rådgivning efter lov om  

 social service, som primært rettede sig mod unge og familier med særlige  

 behov, blev ydelserne anset for at være omfattet af bestemmelsen i  

 momslovens § 13, stk. 1, nr. 2. Landsskatteretten lagde vægt på, at det  

 var kommunen, der havde besluttet, at klageren skulle varetage og modtage  

 betaling for en opgave, der måtte karakteriseres som social forsorg og  

 bistand.
Ifølge lov om social service, § 71, har kommunalbestyrelsen pligt til  

 at tilbyde personlig hjælp og pleje, samt hjælp eller støtte til  

 nødvendige praktiske opgaver i hjemmet.
Tilbuddene gives til personer, som  

 på grund af midlertidigt eller varigt nedsat fysisk eller psykisk  

 funktionsevne eller særlige sociale problemer ikke selv kan udføre disse  

 opgaver.
Den sociale servicelov ændres pr. 1. januar 2007, således at  

 hjemlen fremover er den sociale servicelovs § 83.
De relevante ydelser tildeles (visiteres) efter en konkret og  

 individuel vurdering af behovet for hjælp, dels på baggrund af  

 lovgivningen og dels på baggrund af det serviceniveau,  

 kommunalbestyrelserne fastlægger.
Disse ydelser, der tildeles borgerne i  

 henhold til den sociale servicelov, anses som udgangspunkt for  

 momsfritaget social forsorg og bistand i henhold til momslovens § 13, stk.  

 1, nr. 2.
 Denne bestemmelse i momsloven er imidlertid fra 1. juli 2006 blevet  

 modificeret, således at fritagelsen i visse situationer ikke længere  

 omfatter hjemmeplejeydelser, som er omfattede af den såkaldte  

 fritvalgs-ordning.
Fritvalgsordningen blev indført ved lov nr. 399 af 6. juni 2002. Det  

 skete bl.a. ved, at der blev indsat regler i den sociale servicelov  

 om frit valg af leverandør af personlig og praktisk hjælp i  

 hjemmeplejen.
Det overordnede formål med loven var at skabe lige  

 konkurrence mellem kommunale og private leverandører, og give modtagerne  

 af personlig og praktisk hjælp mulighed for at vælge mellem 2 eller flere  

 godkendte leverandører af personlig og praktisk hjælp.
Både den personlige  

 og den praktiske hjælp som er omfattet af reglerne om frit leverandørvalg,  

 er visiterede ydelser i medfør af socialservicelovens § 71 (§ 83 efter 1.  

 januar 2007), det gælder også for visiterede indkøbs- og  

 rengøringsydelser.
Ydelser leveret efter fritvalgsordningen af private leverandører,  

 har efter praksis siden 1. maj 2004 været momsfritagne som  

 social forsorg og bistand, idet de private leverandører ansås for at  

 opfylde betingelserne herfor.
Ved lov nr. 517 af 7. juni 2006 er  

 fritagelsesbestemmelsen i momslovens § 13, stk. 1, nr. 2, imidlertid  

 blevet ændret således, at fritagelsen pr. 1. juli 2006 ikke  

 længere omfatter ydelser, der er visiteret i henhold til § 71 (§  

 83) i lov om social service og som Lovændringen gælder alene ydelser omfattet af den særlige lovgivning om  

 fritvalgsydelser, og ikke andre typer af ydelser.
Sigtet med  

 ændringen er at skabe lige konkurrence mellem private  

 leverandørers produktion, og kommuners egenproduktion af  

 plejeydelser, idet den hidtidige momsfritagelse har medført en  

 momsmæssig konkurrenceforvridning.
Lovændringen betyder, at private  

 leverandører af fritvalgsydelser nu skal betale moms af disse  

 ydelser, men samtidig opnår fradragsret for købsmoms.
Momspligten pr. 1. juli 2006 gælder for alle leverandører af  

 fritvalgsydelser, både private leverandører, men også kommuner, når disse,  

 typisk efter udbud, optræder som leverandører af fritvalgsydelser til  

 andre kommuner, idet leverandørkommunen i denne henseende må anses som en  

 privat leverandør, da den leverer på sædvanligt privatretligt  

 grundlag.
Også leverancer fra selvejende institutioner bliver  

 momspligtige.
Kommuners levering af ydelser til egne borgere berøres  

 derimod ikke af de ændrede regler, heller ikke i situationer, hvor  

 flere kommuner er gået sammen i et kommunalt fællesskab om at levere  

 ydelser til de deltagende kommuners egne borgere, jf. således også  

 momslovens § 9, 2. punktum.
Det er kun fritvalgsydelser, der betales af kommunen, som er  

 momspligtige.
Betaler borgeren derimod selv leverandøren for de  

 visiterede ydelser, hvilket i visse situationer forekommer, er ydelserne  

 momsfri.
Ydelser, der leveres ud over de visiterede ydelser, som f.eks. de  

 såkaldte gråzoneydelser, er fortsat momspligtige, da de ligger  

 uden for det, der kan betragtes som social forsorg og bistand eller  

 ydelser i nær tilknytning hertil.
Dette gælder også, hvis de tilkøbte  

 ydelser er af samme art som de visiterede.
Ydelserne kan i sig selv være  

 fritaget efter en anden bestemmelse, som f. eks. momslovens § 13, stk. 1,  

 nr. 1.
For så vidt angår det område, som fortsat er momsfrit, skal  

 det også her bemærkes, at det kun er den, der leverer selve den  

 sociale forsorg og bistand, der er omfattet af fritagelsen.
Der skal  

 således skelnes imellem om virksomheden leverer den momsfri ydelse,  

 eller om virksomheden leverer en momspligtig driftsydelse til den, som  

 reelt leverer selve den momsfrie ydelse.
 Ungdomsklubbers fællesaktiviteter som f.eks. landbrugs- og  

 cafeteriadrift anses ikke for at høre under social forsorg og bistand.
Sagerne i   

 SKM2003.299.HR  og  

 SKM2003.279.VLR  vedrørte  

 sondringen imellem social forsorg / bistand og skoleundervisning.
I  

 begge sager nåede man frem til at der var tale om undervisning.
Se nærmere  

 i afsnit  

 D.11.3 I kendelsen  

 SKM2006.355.LSR  

 fandt Landsskatteretten, at en institution, der drev et socialpædagogisk  

 opholdssted for 8 børn og unge, både leverede social forsorg og bistand  

 for så vidt angik institutionens opholdsdel, dels leverede  

 skoleundervisning.
Dette medførte, at opholdsstedet var  

 lønsumsafgiftspligtigt vedrørende  

 skoledelen.
Institutionen var godkendt som socialpædagogisk  

 opholdssted i henhold til § 49, stk. 2, i lov om social service, og  

 leverede herved ydelser som nævnt i § 40 b i lov om social service.  

 Skoledelen kunne ikke anses for en sekundær ydelse til institutionens  

 hovedydelse, som bestor i opholdsdelen, idet skoledelen ansås for  

 at udgør et mål i sig selv for de anbragte børn og unge, nemlig at  

 modtage undervisning efter Undervisningsministeriets overordnede  

 læseplaner, med henblik på at kunne bestå folkeskolens afgangsprøve.  

 Endvidere ansås skoledelen ikke som et middel til at udnytte  

 opholdsdelen på de bedst mulige betingelser, jf. herved præmis 30 i  

 EF-domstolens dom i sag nr.
C-349/96 (Card Protection Plan Ltd.). Om  

 hovedydelser og biydelser se nærmere afsnit  

 D.2.3.2 .
De behandlinger, som udføres på behandlingshjem for misbrugere, anses  

 som udgangspunkt af Sundhedsstyrelsen for at høre under det  

 sundhedsmæssige område og er derfor momsfri efter momslovens § 13, stk. 1,  

 nr. 1. En række behandlingshjem for misbrugere er dog af Landsskatteretten  

 blevet anset for at levere social forsorg og bistand.
TSS-cirkulære  

 2005-23  

 fastlægger på baggrund af Landsskatterettens nyeste praksis de generelle  

 regler for fortolkning af fritagelsesbestemmelsen i momslovens § 13, stk.  

 1, nr. 2 vedrørende behandlingsinstitutioner for narkotika-, alkohol-, og  

 midicinmisbrugere.
Landsskatteretten ændrede den tidligere gældende praksis ved en  

 kendelse af 3. september 2004, hvorefter en selvejende institution, der  

 arbejdede med narkotikaafvænning, ikke blev anset for  

 lønsumsafgiftspligtig, da ydelserne måtte anses for momsfritaget efter  

 momslovens § 13, stk. 1, nr. 2 om social forsorg og bistand.
Kendelsen er  

 offentliggjort den 13. oktober 2004 som  

 SKM2004.403.LSR .
 Landsskatteretten har efterfølgende i en række ikke-offentliggjorte  

 kendelser, afsagt i perioden december 2004 til juli 2005, taget stilling  

 til den moms- og lønsumsafgiftsmæssige behandling af række andre  

 behandlingshjem med behandling af både narkomaner, medicinmisbrugere og  

 alkoholikere, og med både døgnophold, dagophold og ambulant  

 behandling.
 Landsskatteretten når i disse afgørelser tilsvarende frem til, at  

 eftersom de af institutionerne leverede ydelser er omfattet af momslovens  

 § 13, stk. 1, nr. 2, er institutionerne ikke lønsumsafgiftspligtig jf.  

 løn-sumsafgiftslovens § 1, stk. 1.
 Cirkulæret gennemgår de nævnte afgørelser, de fortolkningsbidrag,  

 der kan udledes af kendelserne og kendelsernes betydning for praksis på  

 området.
SKM2004.403.LSR Institution  

 og klienter Denne sag vedrører en selvejende institution, der har til formål at  

 behandle narkomaner.
Institutionens klienter er hårdt belastede  

 narkomaner, meget ofte med en kriminel baggrund.
Behandlingen Behandlingen af narkotikaafhængighed sker under anvendelse af  

 Minnesotakuren, således som denne er udtrykt i N.A.s 12-trins  

 program.Behandlingen går i vid udstrækning ud på at få klienterne til at  

 acceptere det åndelige fællesskabsprogram og gøre programmet til deres  

 eget, samt behandle de sociale problemer, deres hidtidige liv har medført  

 for dem selv og deres pårørende.
Personale Institutionen har cirka 55 ansatte, hvoraf hovedparten selv tidligere  

 har været enten alkoholikere eller narkomaner eller pårørende hertil.  

 Cirka 25 af disse arbejder som egentlige terapeuter og har teoretiske  

 uddannelser som sorg-/kriseterapeut, NLP-terapeut, gestaltterapeut,  

 alkoholterapeut eller lignende.
 Institutionen beskæftiger også 2 socialformidlere, der primært  

 varetager kontakten til de sociale myndigheder i amter og kommuner.
Endvidere har institutionen ansat en læge på deltid og en sygeplejerske  

 på fuld tid.
Disse varetager klienternes behov for behandling af direkte  

 fysiske sygdomme som sårbehandling og lignende, der ofte er relaterede til  

 stofafhængigheden.
De forestår også nedtrapningen af afhængigheden hos  

 klienterne ved anvendelse af metadon m.v.
Betaling/visitation Institutionen fakturerer de kommuner/amter, hvorfra patienterne er  

 henvist.
Betalingen sker over kommunernes sociale budgetter.
Institutionen  

 har ingen privatbetalende patienter, med undtagelse af den behandling, der  

 finder sted i Statsfængslet i Vridsløselille, hvor betalingen foretages af  

 Direktoratet for Kriminalforsorgen.
Institutionen får et årligt tilskud fra Socialministeriet til  

 afvænningsbehandling af narkomaner, der ikke er henvist til behandling af  

 en kommune.
Tilskuddet udgør mindre end 50 pct. af institutionens  

 driftsomkostninger.
Landsskatterettens afgørelse og begrundelse Landsskatteretten fastslog, at institutionens ydelser i form af  

 narkotikaafvænning ydet i henhold til § 85 i lov om social service må  

 anses for omfattet af fritagelsesbestemmelsen i momslovens § 13, stk. 1,  

 nr. 2, om social forsorg og bistand.
Det er således amtskommunen, der har  

 besluttet, at institutionen skal varetage og modtage betaling for en  

 opgave, der i det væsentlige må karakteriseres som social forsorg og  

 bistand.
 Narkotikaafvænningen af stofmisbrugere, der foregår i henhold til  

 tilskuddet ydet af Socialministeriet eller på afdelinger i Vridsløselille  

 fængsel for betaling modtaget af Kriminalforsorgen, er ligeledes ydelser,  

 der må anses for omfattet af bestemmelsen i momslovens § 13, stk. 1, nr.  

 2, om social forsorg og bistand.
 De i forbindelse med afvænningen leverede ydelser af autoriserede  

 sundhedspersoner, såsom sårbehandling, nedtrapningsbehandling og lignende,  

 må anses som sekundære ydelser til hovedbehandlings-ydelsen, hvorfor disse  

 anses som en integreret del af den momsfrie hovedydelse, jf. sag  

 C-349/96.
Landsskatterettens kendelse af 16. december 2004 Institution og klienter Denne sag vedrørte en selvejende institution, der blev stiftet med det  

 formål, at forestå etablering og drift af behandlingsinstitutioner og  

 behandle personer med kemisk afhængighed og andre afhængigheds-sygdomme,  

 samt deres familier.
Institutionen har drevet en døgninstitution til  

 behandling af voksne med narkotika-misbrugsproblemer.
Behandlingen Behandlingen på behandlingsinstitutionen sker på frivillig basis efter  

 principperne i Minnesotamodellen og er indsigts- og adfærdsorienteret.  

 Behandlingen omfatter et afgiftningsforløb og en døgnindlæggelse, hvor der  

 foregår behandling af den kemiske afhængighed.
Klienterne gives endvidere  

 kendskab til bl. a. sygdomsbegrebet, de fysiske følgesygdomme,  

 adfærdsmønstre og hensigtsmæssige ændringer af disse.
Behandlingen følges op af et udslusningsforløb, hvor beboeren fortsat  

 bor på behandlingsinstitutionen og modtager bistand fra institutionens  

 rådgivere i økonomiske og sociale spørgsmål.
Bistanden fra institutionens  

 rådgivere kombineres i fornødent omfang med psykologbistand.
Herefter følger efterbehandlingsforløb med ugentlige møder mellem  

 klienterne og institutionens rådgivere i selvhjælpsgrupper.
Dette  

 suppleres sideløbende med et familiebehandlingsprogram, der ledes af en  

 familieterapeut med ugentlige møder.
Personale Behandlingsinstitutionen beskæftigede et bredt sammensat  

 behandlingsteam inden for forskellige faggrupper, herunder social- og  

 sundhedsassistenter, socialrådgivere, socialpædagoger, psykiatere og  

 psykologer.
Der er endvidere tilknyttet en læge og en sygeplejerske til  

 behandlingsinstitutionen.
Lægen indgår i rådgiverstaben og udøver  

 lægefaglig og terapeutisk virksomhed, idet han bruger mest tid på den  

 terapeutiske virksomhed.
Sygeplejersken er en del af ledergruppen og   

 bruger mest tid på administrative og terapeutiske opgaver.
Betaling/visitation Behandlingsinstitutionen var godkendt som privat botilbud til voksne  

 med narkotikamisbrugsproblemer i henhold til lov om social service § 94a,  

 jf. §§ 91 og 93.
 Kommunerne og amtskommunerne har henvist narkotikamisbrugere til  

 behandling efter lov om social service § 85. Institutionen har  

 udeluk-kende modtaget offentlig betaling.
Landsskatterettens afgørelse og begrundelse Landskatteretten udtalte at institutionens ydelser i form af  

 narkotika-afvænning ved anvendelse af bl.a.
Minnesotamodellen må i det  

 væsentlige karakteriseres som social forsorg og bistand omfattet af  

 momslovens § 13, stk. 1, nr. 2.
 De i forbindelse med afvænningen leverede ydelser af autoriserede  

 sundhedspersoner, såsom nedtrapning med metadon og sårpleje, må anses som  

 sekundære ydelser til hovedbehandlingsydelsen, hvorfor disse anses som en  

 integreret del af den momsfrie hovedydelse, jf. sag C-349/96.
Landsskatterettens kendelse af 15. februar 2005 Institution og klienter Denne sag vedrørte et døgnbehandlingshjem for narkomaner, der eventuelt  

 også er alkoholikere.
Ud over døgnbehandlingshjemmet har  

 behandlingshjemmet et bofællesskab, der fungerer som udslusningssted.
Det  

 er en forudsætning at klienterne har gennemført den primære del af  

 forløbet for at de kan få udslusningsstatus.I enkelte ekstraordinære  

 tilfælde har behandlingshjemmet behandlet rene alkoholikere.  

 Behandlingshjemmet drives som et I/S.
Behandlingen Metoderne i behandlingen er baseret på principperne bagved  

 12-trinsprogrammet (Minnesotakuren), løsningsorienterede NLP-principper,  

 individuelle psykoterapeutiske konsultationer og socialpædagogiske  

 principper.
Det er individuelt, hvor længe klienterne opholder sig på  

 behandlingshjemmet.
De klienter, der har behov for længerevarende forløb,  

 får ophold i det terapeutiske bofællesskab / udslusningen.
Enkelte  

 klienter gennemgår udelukkende en medicinsk afgiftning efterfulgt af  

 fysisk genoptræning.
Personale Personalet består af en tilknyttet læge, misbrugsterapeuter (ofte  

 tidligere narkomaner med teoretisk uddannelse som gestaltterapeut,  

 NLP-terapeut, alkolog mv.), massør, miljøterapeuter (aften og nattevagt,  

 uddeling af medicin, individuelle samtaler og akupunktur- og  

 afspændingsøvelser), psykoterapeut, sygehjælpere, sygeplejerske og  

 socialrådgiver.
Betaling/visitation Alle klienter visiteres efter lov om social service §§ 91 og 93.  

 Behandlingshjemmet er godkendt i henhold til lov om social service §§ 49,  

 stk. 2 og 94a som botilbud, jf. §§ 91 og 93.
Landsskatterettens afgørelse og begrundelse Landsskatteretten udtaler, at behandlingshjemmets ydelser i form af  

 narkotikaafvænning ved anvendelse af bl.a.
Minnesotakuren i det væsentlige  

 må karakteriseres som social forsorg og bistand omfattet af momslovens §  

 13, stk. 1, nr. 2.
 Ydelser i form af f.eks. psykoterapeutiske konsultationer, som indgår i  

 behandlingen af narkomaner på behandlingshjemmet, må under hensyn til  

 omfanget af disse ydelser anses for sekundære ydelser til den hovedydelse,  

 hvorfor disse anses som en integreret del af den momsfrie hovedydelse.
Behandlingshjemmets ydelser i form af afvænning af enkelte alkoholikere  

 ved anvendelse af bl.a.
Minnesotakuren må i lighed med ydelserne i form af  

 narkotikaafvænning ved anvendelse af bl.a.
Minnesotakuren i det væsentlige  

 karakteriseres som social forsorg og bistand omfattet af momslovens § 13,  

 stk. 1, nr. 2. Der er herved henset til karakteren af ydelserne i form af  

 alkoholafvænning, som i overvejende grad sigter på at yde social støtte  

 til alkoholmisbrugere i form af bl.a. gruppesamtaler, konsekvenser af  

 fortsat misbrug, herunder identificering af risikosituationer mv.,  

 psykisk, social og fysisk genoptræning og personlig pleje med henblik på,  

 at alkoholmisbrugeren kan leve en så normal tilværelse som før.
Henset til  

 karakteren af ydelserne har Landskatteretten ikke tillagt det betydning,  

 at behandling af alkoholmisbrug er reguleret i lov om sygehusvæsenet og  

 ikke i serviceloven.
 De i forbindelse med afvænningen leverede ydelser af autoriserede  

 sundhedspersoner, såsom læger og sygeplejersker, i form af f.eks.  

 alkoholafrusning, nedtrapning med metadon og sårpleje, må anses som  

 sekundære ydelser til hovedbehandlingsydelsen, hvorfor disse anses som en  

 integreret del af den momsfrie hovedydelse, jf. sag C-349/96.
Landsskatterettens kendelse af 30. marts 2005 Institution og klienter Denne sag vedrørte et behandlingscenter, der behandler narkomaner,  

 alkoholikere og pillemisbrugere.
Til behandlingscentret er knyttet et  

 udslusningshus, der er et bofællesskab i en villa.
Behandlingscentret  

 modtager klienterne uanset fysisk og psykisk tilstand.Behandlingshjemmet  

 drives som et Aps.
Behandlingen Behandlingen sker efter Minnesotamodellen.
Behandlingen omfatter  

 medicinsk afgiftning med hhv. metadon eller abstinensmedicin.
Klienten  

 deltager i de daglige pligter og har dagligt undervisning og gruppeterapi.  

 Aller klienter bliver tilknyttet en rådgiver, med hvem klienten kan have  

 en fortrolig dialog omkring et emne klienten ønsker at drøfte.
Efterbehandling/arbejdsterapi omfatter basal Minnesotabehandling  

 og  enesamtale / eneterapi samt forebyggelse af tilbagefald.
Klienten  

 kan endvidere skifte mellem intensiv gruppeterapi og arbejdsterapi i et af  

 behandlingscentrets arbejdsmiljøer.
 Efter 30-45 dages stoffrihed flyttes klienten til udslusningshuset,  

 hvorfra behandlingen fortsætter som en form for ambulant forløb.  

 Klienterne kommer på behandlingscentret 3 gange om ugen til  

 tilbagefaldsbehandling mv.
Udslusningsfasen foregår i et tæt samarbejde med kommunen.
Hvis ikke  

 hjemkommunen har et tilbud, når misbrugeren udskrives efter  

 efterbehandlingen, anbefales det, at denne fortsætter i  

 behandlings-centrets udslusningshus.
 Behandlingscentret arrangerer også kurser for pårørende til  

 misbrugere.
Personale Alle ansatte deltager i relevant efteruddannelse fordelt på  

 gestaltterapi, NLP terapi NAADAC uddannelse, CENAPS Corporation / Gorski's  

 tilbagefaldsforebyggende rådgivning og terapi, NADA akupunktur samt  

 kognitiv terapi.
 Der er tilknyttet en læge, der kommer 1-2 gange om ugen for at tilse  

 klienterne i forbindelse med almindelige helbredsproblemer, såsom ondt i  

 ryggen, ondt i hovedet, bylder og andre almindelige skavanker.
Behandlingscentret anvender endvidere psykiatere og psykologer efter  

 behov.
Psykolog / psykiaterbehandlinger bevilliges og betales af  

 hjemkommunen.
Betaling/visitation Behandlingscentret er etableret og drevet i henhold til lov om social  

 service § 93 og godkendt i henhold til § 94a.
Selskabet aftaler et samlet beløb for behandling af klienterne med en  

 enkelte kommuner og amter.
Det er op til de enkelte socialforvaltninger,  

 om, og i givet fald hvor meget egenbetalingen - det beløb klienten selv  

 betaler for kost og logi - er.
Betaling for afvænning af alkoholikere sker  

 via sundhedsministeriets satspulje.
Selskabet er ophørt med driften i  

 2002, hvor driften overgik til en selvejende institution, som er fortsat  

 med samme indhold som selskabet.
Landsskatterettens afgørelse og begrundelse Landskatteretten traf afgørelse om, at selskabet og den selvejende  

 institutions ydelser i form af narkotikaafvænning ved anvendelse af bl.a.  

 Minnesotakuren i det væsentlige må karakteriseres som social forsorg og  

 bistand omfattet af momslovens § 13, stk. 1, nr. 2.
 Ydelser i form af f.eks. psykoterapeutiske konsultationer, som indgår i  

 behandlingen af narkomaner på behandlingscentret, må under hensyn til  

 omfanget af disse ydelser, anses for sekundære ydelser til hovedydelsen,  

 hvorfor disse anses som en integreret del af den momsfrie hovedydelse.
Selskabet og den selvejende institutions ydelser i form af afvænning af  

 alkoholikere og afvænning af pillemisbrugere ved anvendelse af bl.a.  

 Minnesotakuren må i lighed med ydelserne i form af narkotikaafvænning ved  

 anvendelse af bl.a.
Minnesotakuren i det væsentlige karakteriseres som  

 social forsorg og bistand omfattet af momslovens § 13, stk. 1, nr. 2.
 Der er herved henset til karakteren af ydelserne i form af  

 alkoholafvænning og afvænning af pillemisbrugere, som i overvejende grad  

 sigter på at yde social støtte til de henviste alkohol- og pillemisbrugere  

 i form af bl.a. gruppesamtaler, konsekvenser af fortsat misbrug, herunder  

 identificering af risikosituationer mv., psykisk, social og fysisk  

 genoptræning og personlig pleje med henblik på, at alkohol- og  

 pillemisbrugerne kan leve en så normal tilværelse som før.
 Henset til karakteren af ydelserne har Landskatteretten ikke tillagt  

 det betydning, at behandling af alkoholmisbrug er reguleret i lov om  

 sygehusvæsenet og ikke i serviceloven.
 De i forbindelse med afvænningen leverede ydelser af autoriserede  

 sundhedspersoner, såsom læger og sygeplejersker, i form af f.eks.  

 alkoholafrusning, nedtrapning med metadon og sårpleje, må anses som  

 sekundære ydelser til hovedbehandlingsydelsen, hvorfor disse anses som en  

 integreret del af den momsfrie hovedydelse, jf. sag C-349/96.
Landsskatterettens kendelse af 5. april 2005 Institution og klienter Denne sag vedrørte en selvejende institution, der driver et  

 behandlingscenter, der er en døgninstitution til behandling af voksne med  

 alkohol- og stofmisbrugsproblemer.
Behandlingen Behandlingen på behandlingsinstitutionen sker på frivillig basis efter  

 principperne i Minnesotamodellen og er indsigts- og adfærdsorienteret.  

 Behandlingen indledes typisk med et afgiftningsforløb.
Herefter  

 følger  døgnindlæggelse på behandlingscenteret, hvor der sker  

 behandling af den kemiske afhængighed.
Klienterne gives endvidere kendskab  

 til bl. a. sygdomsbegrebet, de fysiske følgesygdomme, adfærdsmønstre og  

 hensigtsmæssige ændringer af disse.
Primærbehandlingen følges op af et udslusningsforløb, hvor beboeren  

 fortsat bor på behandlingscenteret og modtager bistand fra institutionens  

 rådgivere i økonomiske og sociale spørgsmål.
Endvidere afholdes foredrag,  

 gruppemøder og enesamtaler med beboeren.
Bistanden fra institutionens  

 rådgivere kombineres i fornødent omfang med psykologbistand.
Herefter følger efterbehandlingsforløb med ugentlige møder mellem  

 klienterne og centerets rådgivere i selvhjælpsgrupper.
Dette suppleres  

 sideløbende med et familiebehandlingsprogram, der ledes af en  

 familieterapeut med ugentlige møder.
Personale Behandlingscenteret beskæftiger et behandlingsteam sammensat af  

 forskellige faggrupper; social- og sundhedsassistenter, socialrådgivere,  

 socialpædagoger, alkologuddannede behandlere, pædagoger, psykiatere og  

 psykologer.
Der er desuden tilknyttet en læge og en sygeplejerske.
Betaling/visitation I en årrække modtog institutionen 80 pct. offentlig betaling efter  

 servicelovens §§ 91 og 93, og ca. 20 pct. privat- eller  

 virksomhedsbetaling.
Kommunerne og amtskommunerne har henvist  

 stofmisbrugere til behandling på behandlingscenteret efter lov om social  

 service § 85. Behandlingscenteret er godkendt som privat botilbud til  

 voksne i henhold til lov om social service §§ 91, 93 og 94a.
Landsskatterettens afgørelse og begrundelse Landsskatteretten traf afgørelse om, at institutionens ydelser i form  

 af narkotikaafvænning ved anvendelse af bl.a.
Minnesotakuren i det  

 væsentlige må karakteriseres som social forsorg og bistand omfattet af  

 momslovens § 13, stk. 1, nr. 2.
 Det bemærkes, at de ydelser, i form af f.eks. psykoterapeutiske  

 konsultationer, som indgår i behandlingen af narkomaner på institutionen,  

 under hensyn til det oplyste om behandlingsforløbet på institutionen, må  

 anses for sekundære ydelser til hovedydelsen, hvorfor disse anses som en  

 integreret del af den momsfrie hovedydelse.
Institutionens ydelser i form af afvænning af alkoholikere ved  

 anvendelse af bl.a.
Minnesotakuren må i lighed med ydelserne i form af  

 narkotikaafvænning ved anvendelse af bl.a.
Minnesotakuren i det væsentlige  

 karakteriseres som social forsorg og bistand omfattet af momslovens § 13,  

 stk. 1, nr. 2.
 Der er herved henset til karakteren af ydelserne i form af  

 alkoholafvænning, som i overvejende grad sigter på at yde social støtte  

 til alkoholmisbrugerne i form af bl.a. gruppesamtaler, klarlægning af  

 konsekvenser af fortsat misbrug, herunder identificering af  

 risikosituationer mv., psykisk, social og fysisk genoptræning og personlig  

 pleje med henblik på, at alkoholmisbrugeren kan leve en så normal  

 tilværelse som før.
 Henset til karakteren af ydelserne i form af alkoholafvænning er de  

 ikke tillagt betydning, at behandling af alkoholmisbrug er reguleret i lov  

 om sygehusvæsenet og ikke i serviceloven.
 De i forbindelse med afvænningen leverede ydelser af autoriserede  

 sundhedspersoner, såsom læger og sygeplejersker, i form af f.eks.  

 alkoholafrusning, nedtrapning med metadon og sårpleje, må anses som  

 sekundære ydelser til hovedbehandlingsydelsen, hvorfor disse anses som en  

 integreret del af den momsfrie hovedydelse, jf. sag C-349/96.
Landsskatterettens kendelse af 11. juli 2005 -  

 SKM2005.424.LSR Institution og klienter Denne sag vedrørte en selvejende institution, der driver et  

 dagbehandlingscenter for voksne med alkohol- og stofproblemer.  

 Dagbehandlingscenteret yder udelukkende ambulant behandling, og har som  

 behandlingsemner mere socialt velfungerende personer, der typisk er  

 afgiftede, når de behandles.
Behandlingen Dagbehandlingscenteret yder alene afhængighedsbehandling efter  

 Minnesotamodellens behandlingskoncepter, herunder undervisning, foredrag,  

 gruppesamtaler, enesamtaler, skriftlige opgaver og social støtte.
Et  

 behandlingsforløb omfatter primærbehandling og efterbehandling  samt  

 familiebehandling.
I primærbehandlingen foretages en gennemgribende undersøgelse af  

 klientens misbrugssituation bl.a. med henblik på at opnå en accept hos  

 vedkommende om, at tilstanden er behandlingskrævende og bibringe klienten  

 en forståelse for at den nuværende situation må ændres.
Der udarbejdes en  

 individuel behandlingsplan og individuel rådgivning og individuelle  

 opgaver samt gruppeterapi og gruppearbejde.
Personale Centeret har ansat psykolog, socialrådgiver, alkoholrådgivere,  

 socialpædagoger, psykiatrisk konsulent samt familierådgivere.
Der er  

 desuden tilknyttet en læge og en sygeplejerske til dagbehandlingscenteret,  

 hvis tid alene medgår til terapeutiske opgaver.
Betaling/visitation Tidligere blev 20 pct. af misbrugerne henvist af amtskommunen og  

 betalingen for de resterende 80 pct. blev finansieret af private eller  

 virksomheder.
For tiden udgør den offentlige betaling 80 pct. og den  

 private betaling 20 pct.
 Dagbehandlingscenteret har ingen offentlige godkendelser, idet der ikke  

 findes relevante godkendelser for dag- og aftenbehandling af alkohol- og  

 stofmisbrugere.
Landsskatterettens afgørelse og begrundelse Landsskatteretten har truffet afgørelse om, at uanset, at der er tale  

 om behandling af misbrugere, der er socialt mere velfungerende, må  

 dagbehandlingscentrets ydelser i form af narkotikaafvænning ved anvendelse  

 af bl.a.
Minnesotakuren i det væsentlige karakteriseres som social forsorg  

 og bistand omfattet af momslovens § 13, stk. 1, nr. 2.
 Det bemærkes, at de ydelser, i form af f.eks. psykoterapeutiske  

 konsultationer, som indgår i behandlingen af narkomaner på  

 dagbehandlingscentret, under hensyn til omfanget af disse ydelser må anses  

 for sekundære ydelser til hovedydelsen hvorfor disse anses som en  

 integreret del af den momsfrie hovedydelse.
Institutionens ydelser i form af alkoholafvænning ved anvendelse af  

 bl.a.
Minnesotakuren må i lighed med ydelserne i form af  

 narkotikaafvænning ved anvendelse af bl.a.
Minnesotakuren i det væsentlige  

 karakteriseres som social forsorg og bistand omfattet af momslovens § 13,  

 stk. 1, nr. 2.
 Der er herved henset til karakteren af ydelserne i form af  

 alkoholafvænning, som i overvejende grad sigter på at yde social støtte  

 til alkoholmisbrugerne i form af bl.a. gruppesamtaler, konsekvenser af  

 fortsat misbrug, herunder identificering af risikosituationer mv.,  

 psykisk, social og fysisk genoptræning og personlig pleje med henblik på,  

 at alkoholmisbrugerne kan leve en så normal tilværelse som før.
 Henset til karakteren af ydelserne i form af alkoholafvænning er det  

 ikke tillagt betydning, at behandling af alkoholmisbrug er reguleret i lov  

 om sygehusvæsenet og ikke i serviceloven.
 De i forbindelse med afvænningen leverede ydelser af autoriserede  

 sundhedspersoner, såsom læger og sygeplejersker, i form af f.eks.  

 alkoholafrusning, nedtrapning med metadon og sårpleje, må anses som  

 sekundære ydelser til hovedbehandlingsydelsen, hvorfor disse anses som en  

 integreret del af den momsfrie hovedydelse, jf. sag C-349/96.
Andre behandlingshjem Princippet om afgiftsneutralitet er til hinder for, at sammenlignelige  

 varer eller ydelser, som konkurrerer indbyrdes behandles forskelligt med  

 hensyn til momsen.
Erhvervsdrivende, som udfører de samme transaktioner,  

 må således ikke behandles forskelligt med hensyn til opkrævning af moms,  

 hvilket fremgår af bl.a.
C-267/99, C-144/00, C-109/02, og C-382/02.
 Behandlingsinstitutioner, som leverer ydelser, der er sammenlignelige  

 med de ovenfor nævnte, skal således behandles momsmæssigt på samme måde,  

 dvs. de skal fritages for moms efter momslovens § 13, stk. 1, nr. 2, og  

 vil dermed ikke være omfattet af lønsumsafgiftspligten jf.  

 lønsumsafgiftslovens § 1, stk. 1.
 Det vil bero på en konkret vurdering af den enkelte  

 behandlingsinstitution om den er omfattet af fritagelsesbestemmelsen i  

 momslovens § 13, stk. 1, nr. 2.
 Efter bestemmelsen er levering af varer og ydelser i nær tilknytning  

 til social forsorg og bistand ligeledes fritaget for moms.
 Momsnævnet har truffet afgørelse om, at de ydelser, som en selvejende  

 institution leverer i tilknytning til behandling af en psykisk lidelse, er  

 fritaget for moms som ydelser, leveret i nær tilknytning til social  

 forsorg og bistand.
Ydelserne består af undersøgelser med henblik på vejledning til  

 etablering af undervisning/behandling, rådgivning/vejledning og  

 kursusvirksomhed for pårørende og fagfolk samt forskning.
Nævnet har i  

 denne forbindelse lagt vægt på, at kurserne er rettet mod forældre til  

 børn og fagfolk, der direkte er inddraget i behandlingen af børnene, TfS  

 1996, 230.
 I TfS 2000, 905 anså Landsskatteretten ergoterapeutens  

 ydelser vedrørende kursusvirksomhed og foredrag for omfattet af  

 momslovens § 13, stk. 1, nr. 2, som levering af varer og ydelser med nær  

 tilknytning til social forsorg og bistand.
Endvidere er salg af mad og drikkevarer (servering) samt salg af  

 materialer, håndarbejde mv. til symbolske priser (indkøbs- og  

 fremstillingspriser) til klienter og deres pårørende momsfritaget.
Dette  

 gælder dog ikke servering fra cafeteriaer og lign. med almindelig adgang  

 for offentligheden.
 For så vidt angår spørgsmålet om, hvorvidt der skal betales moms af  

 indtægter, som fremkommer i forbindelse med ydelser af social karakter  

 mv., vil der bl.a. indgå en vurdering af, om en fritagelse fra momspligten  

 vil føre til konkurrenceforvridning over for andre virksomheder.
 Almindeligt salg fra kiosker vil således altid være momspligtig, uanset  

 om salget fra kiosken sker fra en institution, der leverer ydelser  

 vedrørende social forsorg og bistand.
I  

 SKM2001.41.LSR  

 fandt Landsskatteretten, at en kro, der leverede mad til pensionister i en  

 kommune ikke var omfattet af fritagelsen i § 13, stk. 1, nr. 2. Kroens  

 aktivitet bestod primært i levering af mad, hvilket ikke kan anses for  

 social forsorg og bistand.
Det forhold, at levering af maden til  

 pensionister og handicappede, er forbundet med en række hjælpefunktioner i  

 form af anretning mv. fører ikke til, at aktiviteten falder ind under  

 bestemmelsen.
I EF-dommen, sag C-415/04, Stichting Kinderopvang Enschede, var  

 spørgsmålet om formidlingsydelser mellem forældre til et barn i  

 pleje og dagplejere, er momsfritaget som ydelser med nær  

 tilknytning til social bistand og social sikring, til beskyttelse af  

 børn eller unge og/eller til uddannelse af børn og unge.
I  

 sagen gjorde den nederlandske regering subsidiært gældende, at  

 formidlingsydelserne efter artikel 13, punkt A, stk. 2, litra b) ikke er  

 fritaget, fordi de hovedsageligt tager sigte på at give organet yderligere  

 indtægter ved udførelse af transaktioner i direkte konkurrence med  

 handelsforetagender, som skal svare moms.
EF-domstolen udtaler, at ydelser  

 som formidler mellem personer, der søger, og personer, der tilbyder  

 børnepasning, som leveres af et offentligretligt organ eller af et organ,  

 der er anerkendt af den pågældende medlemsstat som et foretagende af  

 almennyttig karakter, kan kun være fritaget, når tre betingelser er  

 opfyldt.
For det første er det en betingelse, at børnepasningsydelsen  

 selv opfylder de fritagelsesbetingelser, der er fastsat  

 i bestemmelserne i artikel 13, punkt A, stk. 1, litra g) og h),  

 sammenholdt med artikel 13, punkt A, stk. 2, litra b). For det andet skal  

 denne ydelse være af en sådan art og kvalitet, at forældrene ikke kunne  

 være sikre på at få adgang til en ydelse af samme værdi uden at anvende en  

 formidlingsydelse som den i hovedsagen omhandlede.
For det tredje må  

 formidlingsydelserne ikke hovedsageligt tage sigte på at opnå  

 yderligere indtægter ved udførelse af transaktioner i direkte konkurrence  

 med handelsforetagender, som skal svare moms (artikel 13, punkt A, stk. 2,  

 litra b).
Momsnævnet har truffet afgørelse om, at en kommunes levering af kost og  

 leje af linned i tilknytning til udlejning af plejehjemsboliger må anses  

 som ydelser i nær tilknytning til social forsorg og bistand, se TfS 1995,  

 94. Det er uden betydning, om kosten leveres under cafeterialignende  

 forhold.
Derimod skal der betales moms ved levering af vask og rengøring,  

 herunder vinduespolering, idet nævnet ikke fandt, at disse ydes i nær  

 tilknytning til den sociale forsorg og bistand.
Når offentlige  

 institutioner leverer de nævnte ydelser, skal institutionerne betragtes  

 som momspligtige personer, da disse ydelser leveres i konkurrence med  

 erhvervsvirksomheder, jf. momslovens § 3, stk 2, nr. 3, se endvidere  

 C.2.3 .  

 Institutionerne skal dog ikke momsregistreres og opkræve moms af de  

 pågældende ydelser når den betaling, der opkræves hos institutionsbeboerne  

 alene dækker rengøringsmidlerne.
De samme regler gælder ved levering af  

 service til ældre i eget hjem, når denne service ydes af det samme team,  

 som bistår på institutionerne.
Der skal betales moms, hvis ydelserne  

 leveres udefra, dvs. fra momsregistrerede virksomheder til beboerne.
Momsnævnet fastslog i TfS 1995, 425, at levering af selvstændige  

 tolkeydelser er omfattet af momspligten.
Nævnet fandt ikke, at  

 tolkeydelser kunne anses for en integreret del af social- og  

 sundhedssektorens momsfrie virksomhed.
Nævnet udtalte, at der efter dets  

 opfattelse er tale om levering af bi- eller hjælpeydelser, der ikke er i  

 nær tilknytning til hovedydelserne.
D.11.3 Undervisnings- og kursusvirksomhed § 13,  

 stk. 1, nr. 3 Forskellige former for undervisnings- og uddannelsesvirksomhed er  

 fritaget for moms.
Det gælder efter § 13, stk. 1, nr. 3, 1. pkt.:
 Når undervisningen har form af kursusvirksomhed, og visse  

 omstændigheder foreligger, er den dog momspligtig efter § 13, stk. 1, nr.  

 3, 2. pkt., se  

 D.11.3.1 .
 Momsfritagelsen gælder både selve undervisningen og levering af varer  

 og ydelser i nær tilknytning hertil.
Efter bestemmelsen er almindelig undervisning af børn og unge momsfri.  

 På samme måde er undervisning på videregående uddannelsesinstitutioner  

 fritaget.
Fritagelsen gælder f.eks. også aftenskoleundervisning, hvor der  

 undervises i traditionelle fag som sprog, matematik, bogføring,  

 håndarbejde, musik mv.
Produktionsskoler, der er omfattet af lov om  

 produktionsskoler er også fritaget.
Dette gælder også for  

 produktionsskoler i fængsler jf.  

 SKM2001.223.TSS .
Det fremgår af artikel 14 i Rådets forordning (EF) nr. 1777/2005, at  

 ydelser i form af faglig uddannelse eller omskoling, der præsteres i  

 henhold til artikel 13, punkt A, stk. 1, litra i), i direktiv 77/388/EØF  

 (momslovens § 13, stk. 1, nr. 3, 1. pkt.), omfatter undervisning med  

 direkte tilknytning til et erhverv eller en profession samt enhver  

 undervisning med henblik på erhvervelse eller ajourføring af viden med  

 erhvervsmæssigt sigte.
Varigheden af den faglige uddannelse eller  

 omskoling er uden relevans i den forbindelse.
Told- og Skattestyrelsen har truffet afgørelse om, at uddannelsen til  

 trafikpilot - ab initiouddannelsen - i sin helhed kan anses for momsfri  

 faglig uddannelse.
Afbryder eleven uddannelsen efter at have opnået  

 A-certifikat, skal der ske en efteropkrævning af momsen, da erhvervelse af  

 A-certifikatet alene er momspligtig, TfS 1995, 808.
Hvis der foreligger en aftale om opnåelse af den samlede  

 trafikflyveruddannelse inden man påbegynder erhvervelse af A-certifikat og  

 uddannelsen genoptages inden for 1 år, kan uddannelsen dog i sin helhed  

 anses som momsfri.
Praksis om ab initiouddannelsen anvendes analogt på  

 modularuddannelsen for uddannelser, der er påbegyndt efter den 8.  

 september 2000, jf.  

 SKM2001.224.TSS .
 Køreundervisning med henblik på opnåelse af kørekort til kategori B og  

 B/E anses ikke for faglig uddannelse og er derfor ikke fritaget for moms  

 efter § 13, stk. 1, nr. 3. Køreundervisning med henblik på opnåelse af  

 kørekort til kategori C, C/E, D, D/E, til erhvervsmæssig befordring med  

 almindelig bil (taxa), til erhvervsmæssig personbefordring med stor  

 bil/bus samt til traktor/motorredskab, kan anses for kompetencegivende  

 undervisning og dermed fritaget efter bestemmelsen, jf.  

 SKM2001.264.TSS .
 Kurser, der er snævert forbundet med afsætningen af virksomhedens  

 produkter, anses ikke som faglig undervisning, men derimod som  

 instruktion, og er derfor momspligtige, TfS 1996, 680.
Virksomhed med kurser i personlig udvikling, healing, drømme og lign.,  

 der hverken kan anses for skolemæssig undervisning, faglig uddannelse  

 eller undervisning med et erhvervsmæssigt sigte, er ikke omfattet af  

 fritagelsesbestemmelsen, jf.
TfS 1996, 732 og TfS 2000, 943.
Landsskatteretten fandt i  

 SKM2002.662.LSR ,  

 at en virksomhed med udlejning af musik- og dansestudie samt værelser evt.  

 med forplejning ikke var omfattet af fritagelsesreglerne i momslovens §  

 13, stk. 1, nr. 3, 2. pkt.
Se også  

 J.1.1.13 .
 En lydkliniks behandling af børn med lydterapi for ordblindhed er  

 hverken momsfritaget undervisning eller levering med nær tilknytning til  

 undervisning, jf.  

 SKM2003.249.ØLR .
Se  

 SKM2003.339.TSS ,  

 hvorefter Skatteministeriet har udtalt, at de af Dansk Kennel Klub og  

 tilsluttede specialklubber afholdte kurser i "hundekørekort" eller øvrige  

 kurser i f.eks. adfærd, pleje og avlsplanlægning, ikke anses for at have  

 karakter af skolemæssig eller faglig uddannelse.
Kurserne er derfor ikke  

 omfattet af fritagelsesbestemmelsen i momslovens § 13, stk. 1, nr. 3.
I  

 SKM2002.393.VLR  

 nåede Vestre Landsret frem til, at et Fremtidskursus, der er rettet mod  

 unge med særlige behov for støtte, og som består af såvel undervisning som  

 social forsorg og bistand ikke er omfattet af § 13, stk. 1, nr. 2,  

 men derimod af § 13, stk. 1, nr. 3. Landsretten lagde til grund, at det  

 væsentligste element i ydelserne er selve undervisningen.
Der blev  

 navnlig lagt vægt på indholdet af program- og kursusoplæg, hvoraf det  

 fremgik, at undervisningselementet er det primære formål med opholdet.  

 Højesteret har i  

 SKM2003.299.HR  

 stadfæstet landsrettens dom.
I  

 SKM2003.279.VLR  blev  

 en friskole og to efterskoler inden for et skolesamvirke anset for at  

 drive undervisningsvirksomhed, jf. momslovens § 13, stk. 1, nr. 3, for  

 børn og unge med særlige behov for støtte, som var blevet anbragt på  

 skolerne af deres hjemkommuner i medfør af § 40 i lov om social service.  

 Der var således ikke tale om social forsorg og bistand, jf. momslovens §  

 13, stk. 1, nr. 2. Skolerne var derfor lønsumsafgiftspligtige, jf.  

 lønsumsafgiftslovens § 1, stk. 1, 1. pkt.
Landsretten lagde vægt på, at  

 skolernes hovedydelse måtte anses for undervisning.  

 Landsretten lagde her vægt på skolerne vedtægter og  

 programmer samt på, at de fleste elever gik op til folkeskolens  

 afgangsprøve, og at flere af de elever, der blev fremlagt oplysninger  

 om under retssagen, ikke kunne fortsætte hos skolerne, men måtte anbringes  

 andre steder, fordi de ikke kunne modtage undervisning.
I kendelsen  

 SKM2006.355.LSR  

 fandt Landsskatteretten, at en institution, der drev et socialpædagogisk  

 opholdssted for 8 børn og unge, både leverede social forsorg og bistand  

 for så vidt angik institutionens opholdsdel, dels leverede  

 skoleundervisning.
Dette medførte, at opholdsstedet var  

 lønsumsafgiftspligtigt vedrørende  

 skoledelen.
Institutionen var godkendt som socialpædagogisk  

 opholdssted i henhold til § 49, stk. 2, i lov om social service, og  

 leverede herved ydelser som nævnt i § 40 b i lov om social service.  

 Skoledelen kunne ikke anses for en sekundær ydelse til institutionens  

 hovedydelse, som bestor i opholdsdelen, idet skoledelen ansås for  

 at udgør et mål i sig selv for de anbragte børn og unge, nemlig at  

 modtage undervisning efter Undervisningsministeriets overordnede  

 læseplaner, med henblik på at kunne bestå folkeskolens afgangsprøve.  

 Endvidere ansås skoledelen ikke som et middel til at udnytte  

 opholdsdelen på de bedst mulige betingelser, jf. herved præmis 30 i  

 EF-domstolens dom i sag nr.
C-349/96 (Card Protection Plan Ltd.). Om  

 hovedydelser og biydelser se nærmere afsnit  

 D.2.3.2 .
I  

 SKM2001.422.TSS  

 har Told- og Skattestyrelsen udtalt, at skoler, der som led i regeringens  

 handlingsplan for bedre og sundere mad til børn deltager i en  

 forsøgsordning vedrørende mad- og måltidsordninger i enkeltinstitutioner,  

 ikke skal betale moms af tilskud og elevbetaling til maden.
Skolernes  

 servering af mad i forbindelse med forsøgsordningen anses som momsfri  

 levering af ydelser i nær tilknytning til egen momsfri undervisning.
I forlængelse af ovennævnte meddelelse har Told- og Skattestyrelsen i  

 SKM2004.438.TSS  

 udtalt sig om momsforhold for skoleboder og skolemadordninger.
Vedrørende  

 madordninger for elever i folkeskolen er der med virkning fra 1. august  

 2004 i § 40, stk. 2, nr. 7, i lov nr. 360 af 19. maj 2004 om ændring af  

 lov om folkeskoler indført en udvidet adgang til madordninger.
Af  

 bemærkningerne til lovforslaget fremgår det, at kommunerne efter de  

 tidligere gældende regler kun havde hjemmel til at tilbyde skolemad med  

 helt eller delvist kommunalt tilskud.
Med de nye regler har kommunerne  

 foruden de allerede eksisterende regler mulighed for at etablere  

 frivillige madordninger i folkeskolen med fuld forældrebetaling.
Reglerne  

 er et servicetilbud til mange børnefamilier, uden at etableringen af  

 madordningen belaster den kommunale økonomi.
Kommunerne kan dog bidrage  

 til, at forældrene kan løfte ansvaret på en hensigtsmæssig måde til gavn  

 for blandt andet folkesundheden.
Kommunalbestyrelsen vil kunne delegere sin beføjelse til at beslutte,  

 om madordninger skal etableres med fuld brugerbetaling eller med helt  

 eller delvist tilskud, samt til at fastsætte nærmere rammer for  

 madordninger til skolebestyrelserne.
Selve prisfastsættelsen for  

 benyttelse af ordningen vil henhøre under skolelederen.
Ved fuld  

 forældrebetaling forstås, at madordningen skal etableres og fungere  

 således, at alle derved forbundne omkost- ninger er dækket heraf.
Kombinationsmulighederne i forhold til skolemadordninger er talrige, og  

 spørgsmålet om momspligt afhænger dels af, hvilken madordning, der er tale  

 om, dels forholdet mellem leverandør og aftager.
Nedenfor er det gengivet,  

 hvornår en ordning er henholdsvis momsfri og momspligtig:
 1. Skolens salg til elever - momsfrit, jf. momslovens § 13, stk. 1, nr.  

 3.
Den enkelte private eller offentlige skole står for madordningen ved  

 brug af skolens personale, elever eller underleverandør.
Der kan således  

 være tale om, at skolen har ansat en økonoma og/eller andet personale, der  

 står for tilberedning og salg - eventuelt med elevhjælp.
Skolen modtager  

 eventuelle offentlige tilskud.
Madordninger som ovenfor beskrevet er momsfrie i henhold til momslovens  

 § 13, stk. 1, nr. 3, idet de anses for leveret med nær tilknytning til  

 undervisning.
Disse madordninger har ikke som formål at skabe en  

 virksomhed, men alene at gøre det muligt for skolebørn på en enkel måde at  

 få god og sund kost og på denne måde at være normdannende og  

 adfærdsregulerende overfor børn.
 Sådan en madordning følger intentionerne i folkeskoleloven, som de  

 fremgår af folkeskolelovens § 40, stk. 2, nr. 7, samt bemærkningerne  

 hertil.
 Det er en betingelse, at ordningen hverken direkte eller indirekte  

 tilsigter en økonomisk gevinst.
 Madordningen må endvidere ikke være omfattet af lov om restaurations-  

 og hotelvirksomhed mv., som senest bekendtgjort ved lovbekendtgørelse nr.  

 163 af 11. marts 2003. Af § 1 i loven fremgår det, at loven omfatter  

 selvstændig erhvervsvirksomhed ved servering af spise- og drikkevarer.
EF-domstolen har i sag C-287/00 om et universitets  

 forskningsaktiviteter mod vederlag haft anledning til at udtale sig om  

 begrebet "med nær tilknytning til" undervisning.
Domstolen siger, at de  

 udtryk, der anvendes til at betegne de fritagelser, som er fastsat i  

 sjette direktivs artikel 13, skal fortolkes snævert, da de er undtagelser  

 fra det almindelige princip om, at omsætningsafgift opkræves enhver  

 tjenesteydelse, der udføres mod vederlag af en afgiftspligtig person  

 (præmis 43).
Artikel 13, punkt A, har til formål at momsfritage visse former for  

 virksomhed af almen interesse.
Denne bestemmelse udelukker imidlertid ikke  

 alle former for virksomhed af almen interesse fra pålæggelse af moms, men  

 alene dem, der er opregnet og beskrevet på detaljeret måde i bestemmelsen  

 (præmis 45).
 Artikel 13, punkt A, stk. 1, litra i), indeholder ikke nogen definition  

 af begrebet tjenesteydelser "med nær tilknytning til", men begrebet skal  

 imidlertid ikke fortolkes snævert, da fritagelsen af tjenesteydelser med  

 nær tilknytning til universitetsundervisning skal sikre, at det ikke  

 bliver umuligt at få adgang til universitetsundervis-ning på grund af  

 fordyrelsen af undervisningen ved, at selve undervisningen eller  

 tjenesteydelser og goder med nær tilknytning hertil pålægges moms (præmis  

 47).
I det omfang der under en skoles madordning foregår salg udover, hvad  

 der indgår i selve madordningen, er det momspligtigt, ligesom salg til  

 personale er momspligtigt.
Skolen skal momsregistreres for sådant salg,  

 hvis den årlige momspligtige omsætning er over 50.000 kr.
 2. Tredjemands salg - momspligt, jf. momslovens § 4, stk. 1.
Madordningen drives af en tredjemand, for eksempel en økonoma, som har  

 forpagtet skolens køkken.
Skolen giver eventuelt tilskud til driften for  

 at holde priserne nede.
Denne type madordning er momspligtig.
En tredjemand kan ikke blive  

 omfattet af bestemmelsen i momslovens § 13, stk. 1, nr. 3, om leveringer  

 af varer og ydelser i nær tilknytning til undervisning.
 Der skal derfor betales moms af salget til eleverne, medmindre den  

 årlige omsætning er under registreringsgrænsen på 50.000 kr., jf.  

 momslovens § 49.
 3. Elevskoleboder - momsfrie, da det ikke er økonomisk virksomhed, jf.  

 momslovens § 3, stk. 1.
 Skoleelevers salg fra boder i skolen af mad, som de selv har tilberedt,  

 for eksempel kage, pizza, kylling, boller, samt frugt, brød, mælk og  

 lignende anses ikke som økonomisk virksomhed, jf. afgørelse DfT.  

 1115/90.
 Om forholdet mellem leverandør og skole henvises til   

 afsnit       D.7.
Vestre Landsret fandt i dommen i  

 SKM2002.88.VLR ,  

 at rådgivning i forbindelse med møblering af en skole, må anses som  

 levering af en ydelse med nær tilknytning til skoleundervisning.
Det  

 fremgår af  

 SKM2002.337.TSS ,  

 at Told- og Skattestyrelsen ikke finder, at der er belæg for landsrettens  

 begrundelse for at anse rådgivningsydelserne som levering med nær  

 tilknytning til skoleundervisning.
Styrelsen udtaler, at "med nær  

 tilknytning til" skal forstås som varer og ydelser, der leveres af skolen  

 i nær tilknytning til undervisningsydelser leveret til skolens elever.  

 Styrelsen finder ikke, at der er grundlag for at antage, at bestemmelsen  

 kan udvides til også at omhandle i øvrigt momspligtige ydelser leveret til  

 skolen.
Da leveringsstedet for rådgivningsydelsen, efter styrelsens  

 opfattelse, ikke var i Danmark gav styrelsen udtryk for, at man var enig i  

 resultatet af landsrettens dom, nemlig at der ikke er momspligt her i  

 landet.
Dommen blev derfor ikke anket.
I sag C-287/00 Kommissionen mod Tyskland udtaler EF-domstolen, at  

 begrebet tjenesteydelser "med nær tilknytning til"  

 universitetsundervisning ikke skal fortolkes særligt snævert, da  

 fritagelse af ydelserne skal sikre, at det ikke bliver umuligt at få  

 adgang til universitetsundervisning på grund af fordyrelsen af  

 undervisningen ved, at selve undervisningen eller tjenesteydelser og goder  

 med nær tilknytning hertil pålægges moms.
Domstolen konstaterer herefter,  

 at såfremt forskningsprojekter, som statslige, højere lærernstalter  

 udfører mod vederlag, pålægges moms, medfører det ikke forøgede  

 omkostninger ved universitetsundervisningen.
Endvidere bemærker Domstolen,  

 at selv om udførelsen af sådanne projekter kan anses for særdeles nyttige  

 for univeritetsundervisningen, er det ikke uomgængeligt nødvendigt for at  

 nå det mål, der tilsigtes med universitetsundervisning.
Domstolen fastslår  

 derefter, at statslige højere læreranstalters udførelse af  

 forskningsprojekter mod vederlag ikke kan betragtes som en form for  

 virksomhed, der har nær tilknytning til universitetsundervisning.
Landsskatteretten har i kendelsen i  

 SKM2006.66.LSR , truffet  

 afgørelse om den momsmæssige behandling af en privat frisørskoles salg af  

 hårbehandlinger.
Hårbehandlingerne blev udført overfor 3. mand, der  

 ikke var elever, som modtog undervisning på skolen.
Kunderne betalte  

 vederlag efter en særskilt prisliste.
Ydelserne kunne ikke  

 karakteriseres som undervisningsydelser eller som ydelser i nær  

 tilknytning til undervisningen.
Undervisning i legemsøvelser er altid momsfri.
Fritagelsen  

 omfatter undervisning i gymnastik samt beslægtede discipliner.
Eksempler  

 herpå er undervisning i aerobic og andre særlige gymnastikformer, dans,  

 afspænding, yoga, judo og andre kampsporter.
 Undervisning i legemsøvelser er gymnastik i bred forstand  med  

 henblik på en almen styrkelse af udøverens krop.
 Brug af redskaber eller maskiner udelukker ikke i sig selv, at der kan  

 være tale om undervisning i legemsøvelser, men for at der kan være tale om  

 momsfri undervisning i legemsøvelser, må der være et væsentligt element af  

 reel undervisning.
Undervisningen skal således forestås af en lærer/instruktør efter et  

 forud fastlagt program, og den skal endvidere have en vis intensitet.
Det  

 er ikke tilstrækkeligt, at den alene går ud på at instruere om brugen af  

 forskellige trænings- og motionsapparater.
Styrke- og motionstræning med  

 motionsredskaber i et motionscenter vil derfor normalt ikke være  

 momsfritaget.
 For at afgøre, om der er tale om undervisning, lægges der bl.a. vægt på  

 følgende elementer:
Et motionscenter skal ved salg af turkort, som dækker såvel  

 momspligtige som momsfrie aktiviteter, skønsmæssigt opdele vederlaget på  

 de respektive aktiviteter.
Efterfølgende skal det foretagne skøn  

 korrigeres ud fra den faktiske benyttelse, TfS 1998, 275.
Motionscentre sælger også periodekort, som giver ret til ubegrænset  

 antal besøg med adgang til både momspligtige og momsfrie aktiviteter i en  

 vis periode.
Motionscentret skal da fastsætte, hvilken del af kortets  

 salgspris, der dækker betalingen for henholdsvis adgang til undervisning  

 og adgang til motionscentrets momspligtige aktiviteter.
Fordelingen af  

 periodekortets pris på henholdsvis momsfrie og momspligtige ydelser må  

 normalt ikke afvige væsentligt fra prisen for periodekort, som sælges  

 separat for hver aktivitet.
Prisen skal ikke efterfølgende korrigeres ud  

 fra den faktiske benyttelse, idet købet ikke omfatter et vist antal ture,  

 men omfatter en ret til fri adgang i en periode, jf.
TfS 1998, 275.
Den omstændighed, at et motionscenter udarbejdede et træningsprogram  

 for den enkelte, og at de maskiner, der anvendtes til træningsprogrammet,  

 blev forevist og demonstreret af en instruktør, var ikke nok til, at der  

 kunne ske fritagelse efter momslovens § 13, stk. 1, nr. 3, jf.
TfS 1999,  

 218 og  

 SKM2001.121.VLR .
Momsfritagelsen for undervisning i legemsøvelser er generel og omfatter  

 også den undervisning, der udbydes af private virksomheder på almindelige  

 forretningsmæssige vilkår.
Se i øvrigt TfS 1996,127.
 Momsnævnet har afgjort, at undervisning i faldteknik/faldskærmsudspring  

 og klatring/bjergbestigning, der drives med gevinst for øje, omfattes af  

 momspligten på linje med undervisning i f.eks. golf, ridning og tennis,  

 TfS 1996, 125.
Momsnævnet traf i ovennævnte afgørelse også afgørelse om, at  

 aktiviteterne i dykkerskoler er momspligtige.
Uddannelse af instruktører  

 er imidlertid momsfri, jf. oven for om uddannelse.
D.11.3.1 Momspligtige kurser Undervisningsvirksomhed, der efter sit indhold er omfattet af  

 fritagelsen i bestemmelsens 1. punktum, er momspligtig efter bestemmelsens  

 2. punktum, når undervisningen har form af kursusvirksomhed, og visse  

 omstændigheder foreligger.
Kursusvirksomhed, der drives med gevinst for  

 øje, og som primært er rettet mod virksomheder og institutioner mv., er  

 således ikke omfattet af fritagelsesbestemmelsen, jf. § 13, stk. 1, nr. 3,  

 2. pkt.
Det er kun kursusvirksomhed, der kan være momspligtig efter  

 bestemmelsen.
Som kursusvirksomhed anses ikke egentlige kompetencegivende  

 uddannelser.
 Der er kun momspligt for kursusvirksomhed, der drives med  

 gevinst for øje, dvs. at virksomhedens primære formål er at optjene en  

 gevinst til ejere af virksomheden eller til andre aktiviteter end  

 undervisning.
 Institutioner, der opfylder en lovbestemt pligt til at udbyde  

 undervisningsaktiviteter, vil som udgangspunkt ikke være momspligtige.
EF-domstolen har i sag C-174/00, Kennemer Golf & Country Club,  

 udtalt, at et organ ikke kan antages at have til formål systematisk  

 at søge vinding, jf. den fakultive betingelse i 6. momsdirektivs  

 artikel 13, stk. 2, litra a), første led, som er anvendt i momslovens  

 § 13, stk. 1, nr. 3, 2. pkt., selv om det systematisk tilstræber at skabe  

 overskud, som det derefter anvender til udførelsen af sine  

 tjenesteydelser.
Dommen er også omtalt i afsnit  

 D.11.5 .
 Told- og Skattestyrelsen har i  

 SKM2004.230.TSS  

 taget stilling til, om erhvervsskoler, der udover aktiviteter med  

 grunduddannelser har aktiviteter med kursusvirksomhed, er momspligtige  

 efter momslovens § 13, stk. 1, nr. 3, 2. pkt.
 Af lov om institutioner for erhvervsrettet uddannelse fremgår det, jf.  

 denne lovs § 1, at erhvervsskoler skal være selvejende og godkendt af  

 undervisningsministeren til at give erhvervsrettet grund-, efter- og  

 videreuddannelse til og med nivauet for kortere videregående uddannelser.  

 En godkendt institution skal i sit virke som selvejende institution være  

 uafhængig, og institutionens midler må alene komme institutionens formål  

 til gode, jf. § 14.
Når en erhvervsskole driver kursusvirksomhed i momslovens forstand, og  

 en evt. gevinst herved alene bruges til gavn for skolens øvrige  

 uddannelsesaktiviteter, vil skolen derfor ikke anses for at drive  

 kursusvirksomhed med gevinst for øje.
Skolens kursusvirksomhed vil  

 derfor efter praksis på området være momsfritaget,  

 jf. momslovens § 13, stk. 1, nr. 3, 2. pkt., modsætningsvis.
Det enkelte kursus skal primært være rettet mod virksomheder og  

 institutioner for at være momspligtigt.
Er kunden en forening, herunder en  

 fagforening og lign., er kursusvirksomheden ikke momspligtig, medmindre  

 foreningen kan siges at være erhvervsdrivende.
Da kursusvirksomheden ofte ikke vil kende den faktiske deltagerkreds på  

 det tidspunkt, hvor kurset udbydes, må virksomheden selv foretage et skøn  

 over, om den endelige deltagerkreds vil være enkeltpersoner eller  

 virksomheder og institutioner.
Dette skøn vil ikke blive tilsidesat for  

 allerede afholdte kurser, medmindre skønnet er foretaget på et åbenbart  

 fejlagtigt grundlag.
Deltagerkredsen vil i den forbindelse være lig den personkreds, der er  

 købere af kurserne, dvs. dem faktura er udstedt til og som afholder  

 udgifterne.
Momsnævnet har således truffet afgørelse om, at et  

 uddannelsescenters levering af kurser til arbejdsformidlingen, hvor  

 deltagerkredsen er arbejdsledige, er momspligtig.
Nævnet lagde ved sin  

 afgørelse vægt på, at ordene retter sig mod i lovbestemmelsen  

 dækker kunden, dvs. den virksomhed eller institution, der er aftager af  

 kurset, TfS 1995, 426.
Landsretten har i  

 SKM2005.313.VLR  

 afsagt en dom om, at et kursus der navnlig sigtede mod at gøre de  

 deltagende akupunktører i stand til at anvende en særlig akupunkturmetode  

 var omfattet af momslovens § 13, stk. 1, nr. 3, 1. punktum.
Domstolen  

 fandt dog, at kurset var momspligtigt efter momslovens § 13, stk. 1,  

 nr. 3, 2. punktum, da det var afholdt med gevinst for øje og  

 rettede sig mod personer, der praktiserer akupunktur  

 erhvervsmæssigt.
 Momsnævnet har i TfS 1994, 775 truffet afgørelse om, at  

 undervisningsydelser, der leveres af en virksomhed, der er underleverandør  

 til brug for en kursusvirksomhed, der står som den egentlige  

 kursusudbyder, ikke er omfattet af momslovens § 13, stk. 1, nr. 3, 2. pkt.  

 Det medfører, at underleverandørers undervisningsydelser kan leveres  

 momsfrit.
D.11.4 Foreninger § 13, stk. 1, nr. 4 Efter bestemmelsen omfatter momsfritagelsen foreningers og  

 organisationers levering af ydelser og varer i nær tilknytning hertil til  

 deres medlemmer i disses fælles interesse og mod et kontingent.
 Foreningers levering af varer og ydelser er momsfritaget, når følgende  

 betingelser er opfyldt:
 De formål, som foreningen mv. efter bestemmelsen skal have for at blive  

 momsfritaget, er formål af politisk, fagforeningsmæssig, religiøs,  

 patriotisk, filosofisk eller filantropisk karakter, eller formål, som  

 vedrører borgerlige rettigheder.
 Momslovens § 13, stk. 1, nr. 4, bygger på sjette momsdirektivs artikel  

 13, punkt A, om fritagelser til fordel for visse former for virksomhed af  

 almen interesse. § 13, stk. 1, nr. 4 bygger specifikt på bestemmelsen i  

 artikel 13, punkt A, stk. 1, litra l.
 Ved EF-domstolens dom i sag C-149/97, The Institute of the Motor  

 Industry, har EF-Domstolen taget stilling til rækkevidden af  

 afgiftsfritagelsen i 6. momsdirektivs artikel 13, punkt A, stk. 1, litra  

 l, i relation til organisationer med formål af fagforeningsmæssig  

 karakter.
 Det kan på baggrund af EF-dommen lægges til grund, at kernen i  

 fritagelsesbestemmelsen for så vidt angår organisationer med  

 fagforeningsmæssigt formål er et repræsentativt organs varetagelse af  

 medlemmernes fælles interesser og i den forbindelse et sådant organs  

 repræsentation af medlemmerne overfor tredjemand, herunder offentlige  

 myndigheder.
 De centrale præmisser findes i dommens præmis 19-21, hvor domstolen  

 udtaler:
 "På baggrund heraf bemærkes det, at en organisation, der ikke arbejder  

 med gevinst for øje, og hvis formål er at virke for medlemmernes  

 interesser, uden at der herved bliver tale om en virksomhed til forsvar og  

 repræsentation af medlemmernes fælles interesser i forhold til de  

 beslutningscentre, som berører dem, ikke kan antages at have formål af  

 fagforeningsmæssig karakter i den betydning, hvori udtrykket er anvendt i  

 direktivets artikel 13, punkt A, stk. 1, litra l.
 Udtrykket "fagforeningsmæssig" i denne bestemmelse er en særlig  

 betegnelse for en organisation, hvis hovedformål er at varetage  

 medlemmernes fælles interesser, hvad enten der er tale om arbejdstagere,  

 arbejdsgivere, personer i liberale erhverv eller erhvervsdrivende, og at  

 repræsentere disse over for tredjemand, herunder offentlige  

 myndigheder.
En organisation, der ikke arbejder med gevinst for øje, og hvis  

 hovedformål er at forsvare og repræsentere medlemmernes fælles interesser,  

 opfylder det kriterium om en virksomhed af almen interesse, som  

 fritagelserne i henhold til direktivets artikel 13, punkt A, stk. 1, litra  

 l, bygger på, idet medlemmerne derigennem kan råde over et repræsentativt  

 organ og opnå en styrkeposition i forhandlinger med andre." Hvorvidt en organisation falder indenfor kategorien foreninger eller  

 organisationer med formål af fagforeningsmæssig karakter, skal afgøres med  

 udgangspunkt i organisationernes vedtægter, herunder vedtægternes  

 angivelse af organisationens formål.
Landsskatteretten har i kendelsen  

 SKM2005.487.LSR  

 ikke fundet, at en forening bestående af mindre banker kunne fritages  

 efter § 13, stk. 1, nr. 4, idet foreningens hovedformål ud fra en konkret  

 vurdering ikke kunne anses for fagforeningsmæssigt.
Formålet i henhold til  

 vedtægterne var at udvikle koncepter og strategier, samt fremstille  

 materialer mv. af markedsføringsmæssig karakter.
Ud over årlige  

 medlemskontingenter, som fastsattes i forhold til de enkelte bankers  

 gældsforpligtelser (balance minus egenkapital) betalte medlemmerne efter  

 påkrav foreningen for direkte produktionsomkostninger i forhold til  

 aftagne mængder.
Kontingenterne blev ikke faktureret medlemmerne, men  

 afregnet via en mellemregningskonto.
Foreningen havde anset sig for  

 momsfritaget for så vidt angår aktiviteter vedrørende bl.a.  

 markedsførings-/konkurrencemæssige analyser, videndeling med og rådgivning  

 af medlemmerne, samt repræsentation overfor 3.-mand ved bl.a. forhandling  

 om og indgåelse af aftaler om bl.a. rabatordninger.
Landsskatteretten  

 fandt ikke, at hovedformålet var at varetage medlemmernes fælles  

 interesser og repræsentere disse over for tredjemand, herunder offentlige  

 myndigheder, jf.
EF-domstolens dom i sag C-149/97 (The Institute of the  

 Motor Industry), men i stedet at sikre medlemmernes økonomiske interesser  

 gennem fælles markedsføring og samarbejde i øvrigt i forhold til  

 medlemmernes konkurrenter.
Der var herved ikke tale om et formål af almen  

 interesse, jf. direktivets artikel 13, pkt.
A.
 Det er en betingelse for momsfritagelse efter § 13, stk. 1, nr. 4, at  

 foreningen ikke arbejder med gevinst for øje.
EF-Domstolen har i sagen C-174/00, Kennemer Golf & Country Club  

 udtalt, at et organ kan antages ikke at arbejde »med gevinst for øje«,  

 selv om det systematisk tilstræber at skabe overskud, som det derefter  

 anvender til udførelse af sine tjenesteydelser.
EF-Domstolen har endvidere  

 i C-174/00 udtalt, at der ved afgørelsen af, om et organ »ikke arbejder  

 med gevinst for øje«, skal tages hensyn til samtlige de aktiviteter, som  

 organet udøver.
 Dommen er også omtalt i afsnit  

 D.11.3.1  

 og  

 D.11.5 .
 Det fremgår af momslovens § 13, stk. 1, nr. 4, 2. pkt., at det er en  

 forudsætning for momsfritagelsen, at afgiftsfritagelsen ikke kan fremkalde  

 konkurrencefordrejning.
 EF-domstolen har ikke fortolket konkurrencefordrejningsbegrebet i 6.  

 momsdirektivs artikel 13 A, stk. 1, litra l, sidste led (momslovens § 13,  

 stk. 1, nr. 4). EF-Domstolen har i dommen i sag C-8/01, Taksatorringen,  

 fortolket det tilsvarende begreb i fritagelsesreglen i 6. momsdirektivs  

 artikel 13 A, stk. 1, litra f (momslovens § 13, stk. 1, nr. 20).  

 EF-Domstolens bemærkninger til spørgsmålet om konkurrencefordrejning  

 fremgår af dommens præmis 58-64, hvor domstolen udtaler følgende:
"Indledningsvis bemærkes, at det er momsfritagelsen i sig selv, der  

 ikke må kunne fremkalde konkurrencefordrejning, og at dette skal være  

 tilfældet på et marked, hvor konkurrencen under alle omstændigheder  

 påvirkes af, at der findes en aktør, som leverer ydelser til sine  

 medlemmer, og som ikke må søge at opnå overskud.
For at momsfritagelse  

 skal kunne nægtes, er det således den omstændighed, at tjenesteydelser,  

 der leveres af en sammenslutning, er fritaget for moms, og ikke den  

 omstændighed, at sammenslutningen opfylder de øvrige betingelser i den  

 pågældende bestemmelse, der skal kunne fremkalde  

 konkurrencefordrejning, Som generaladvokaten har fremhævet i punkt 131 i forslaget til  

 afgørelse, kan det - hvis sammenslutningerne, uanset enhver  

 afgiftspålæggelse eller afgiftsfritagelse, kan være sikre på at beholde  

 medlemmerne som kunder - ikke antages, at det er den afgiftsfritagelse,  

 der indrømmes dem, som bevirker, at uafhængige erhvervsdrivende holdes ude  

 fra markedet.
Endvidere bemærkes, at sjette momsdirektivs artikel 13, punkt A, har  

 til formål at momsfritage visse former for virksomhed af almen interesse.  

 Bestemmelsen udelukker imidlertid ikke alle former for virksomhed af almen  

 interesse fra pålæggelse af moms, men alene dem, der er opregnet og  

 beskrevet  på detaljeret måde i bestemmelsen (jf. bl.a. dom af  

 12.11.1998, sag C-149/97, Institute of the Motor Industry, Sml.
I, s.  

 7053, præmis 18, og dommen af 20.6.2002 i sagen Kommissionen mod Tyskland,  

 præmis 45).
 Det er ganske vist korrekt, som det følger af den retspraksis, der er  

 nævnt i denne doms præmis 36, at de udtryk, der anvendes til at betegne de  

 fritagelser, som er fastsat i sjette momsdirektivs artikel 13, skal  

 fortolkes strengt.
 Det er dog også korrekt, at denne retspraksis ikke tager sigte på at  

 pålægge en fortolkning, som gør de omhandlede momsfritagelser så godt som  

 uanvendelige i praksis.
 Selv om en sammenholdelse af de forskellige sprogversioner af sjette  

 momsdirektivs artikel 13, punkt A, stk. 1, litra f), viser, at udtrykket  

 "under forudsætning af at denne fritagelse ikke vil kunne fremkalde  

 konkurrencefordrejning" ikke udelukkende tager sigte på  

 konkurrencefordrejning, som momsfritagelsen aktuelt vil kunne fremkalde,  

 men også konkurrencefordrejning, som den vil kunne fremkalde i fremtiden,  

 må det dog kræves, at den risiko, som momsfritagelsen i sig selv  

 fremkalder for konkurrencefordrejning, er reel.
Heraf følger, at indrømmelse af momsfritagelse skal nægtes, hvis der  

 består en reel risiko for, at fritagelsen i sig selv, aktuelt eller i  

 fremtiden, kan fremkalde konkurrencefordrejning." Med dommen i sagen C-8/01 er det slået fast, at det er momsfritagelsen  

 i sig selv, der ikke må kunne fremkalde konkurrencefordrejning, og at  

 dette skal være tilfældet på et marked, hvor konkurrencen under alle  

 omstændigheder påvirkes af, at der findes en aktør, som leverer ydelser  

 til sine medlemmer, og som ikke må søge at opnå overskud.
 Videre kan det fastslås, at såfremt en momsfritagelse af en forening  

 eller organisations ydelser til sine medlemmer ikke i sig selv er egnet  

 til at påvirke konkurrencen på et marked for de pågældende ydelser, vil  

 momsfritagelsen ikke "kunne fremkalde konkurrencefordrejning" i den  

 forstand, hvori dette udtryk er anvendt i momslovens § 13, stk. 1, nr. 4.
 Se  

 C.1.4.2  

 om foreninger, der driver økonomisk virksomhed, jf. § 3 samt om  

 foreningsblade.
 Skatteministeriet har i  

 SKM2003.339.TSS  

 udtalt, at det er ministeriets opfattelse, at Dansk Kennel Klub (DKK) er  

 fritaget for at betale moms af de af foreningen opkrævede  

 medlemskontingenter, jf. momslovens § 13, stk. 1, nr. 4.
D.11.5 Sportsaktiviteter og arrangementer § 13,  

 stk. 1, nr. 5 Bestemmelsen momsfritager sportsaktiviteter og arrangementer.  

 Fritagelsen omfatter dog ikke arrangementer, hvor der deltager  

 professionelle sports- og idrætsudøvere.Se  

 D.11.5.2 Efter 6. momsdirektivs artikel 13, punkt.
A, stk. 1, litra m, fritager  

 medlemsstaterne visse former for tjenesteydelser i nær tilknytning til  

 udøvelsen af sport eller fysisk træning, der præsteres af organer, som  

 ikke arbejder med gevinst for øje, til fordel for personer, der deltager i  

 sport eller fysisk træning.
Ved lov nr. 189 af 22. marts 2000 er momslovens fritagelsesbestemmelse  

 på sportsområdet bragt i overensstemmelse med den bagvedliggende  

 bestemmelse i 6. momsdirektiv (Rådets direktiv 77/388/EØF). Endvidere er  

 bestemmelsen om spil på totalisator eller anden lignende måde flyttet til  

 bestemmelsen i lovens § 13, stk. 1, nr. 12, om afgiftsfritagelse ved spil  

 om penge.
Se  

 D.11.12 .
Baggrunden for lovændringen var Østre Landsrets dom af 26. januar 2000,  

 hvorefter to bowlingcentre, der drives erhvervsmæssigt, fik medhold i, at  

 der - på trods af princippet om direktivkonform fortolkning - ikke var  

 grundlag for at fortolke den indtil lovændringen gældende  

 fritagelsesbestemmelse på sportsområdet så snævert, at momsfritagelse  

 forudsætter, at virksomheden ikke må arbejde med gevinst for øje.
Se TfS  

 2000, 161. Se endvidere TfS 2000, 502, om Skatteministeriets meddelelse  

 dels om ændring af momslovens § 13, stk. 1, nr. 5, om momsfritagelse for  

 sportsaktiviteter, og dels om konsekvenserne af Østre Landsrets dom.
Se  

 SKM2002.315.TSS  

 om tilbagebetaling af moms på salg af sportsaktiviteter i motions- og  

 fitnesscentre.Se endvidere  

 SKM2003.74.TSS  

 om tilbagebetaling af moms af salg af pool og billard, squash, tennis,  

 gokart og golf.
Med lovændringen, der trådte i kraft den 24. marts 2000, er momslovens  

 fritagelsesbestemmelse i § 13, stk. 1, nr. 5, ændret således, at det  

 udtrykkeligt fremgår, at bestemmelsen kun omfatter aktiviteter, som ikke  

 udøves med gevinst for øje.
Erhvervsmæssigt salg i forbindelse med  

 sportsaktiviteter er derfor momspligtig i overensstemmelse med  

 retstilstanden efter den hidtidige praksis fastlagt af Momsnævnet.
Se TfS  

 1995, 275, og TfS 1996, 126.
Se EF-domstolen, sag C-174/00, Kennemer Golf & Country  

 Club, vedrørende fortolkningen af 6. momsdirektivs artikel  

 13, punkt A, stk. 1, litra m.
Domstolen fastslog, at en forening som  

 den i hovedsagen omhandlede kan antages ikke at arbejde med gevinst  

 for øje, selvom den systematisk tilstræber at skabe overskud, som den  

 derefter anvender til udførelse af sine tjenesteydelser.
Den første del af  

 den fakultative betingelse, som er indeholdt i 6. momsdirektivs artikel  

 13, punkt A, stk. 2, litra a, første led, skal fortolkes på samme  

 måde.
Momsfritagelsen er herefter begrænset til det ikke-kommercielle udbud  

 af sportsaktiviteter, fx. amatørsports- og idrætsforeningers salg til  

 medlemmer af adgang til at benytte bowlingbaner, motionsredskaber,  

 deltagelse i tilrettelagt træning og kampe mv.
I disse tilfælde vil  

 vederlaget til klubben m.fl. typisk bestå i medlemmernes  

 kontingentbetaling.
Se endvidere TfS 1996, 126, hvorefter en bowlingforenings udlejning af  

 bowlingbaner til løsspillere er momsfri, samt  

 SKM2005.514.LSR , hvor Landsskatteretten  

 fandt, at en golfklubs salg af adgang til en golfbane til ikke-medlemmer  

 ligeledes var momsfritaget med den begrundelse, at klubben i henhold til  

 vedtægterne var en amatørklub, samt at klubbens overskud blev anvendt til  

 brug for klubbens aktiviteter, hvorved klubben ikke kunne anses for at  

 drive golfbanen med gevinst for øje, jf.
EF-domstolens dom i sag C-174/00,  

 Kennemer Golf & Country Club.
Det samme gælder f.eks. kommunale sports- og idrætstilbud, da det  

 følger af de såkaldte kommunalfuldmagter at kommuner ikke uden lovhjemmel  

 kan drive f.eks. et motionscenter med det formål at opnå en fortjeneste  

 herved.
Der er ikke i lovgivningen en sådan hjemmel.
Dette indbærer, at  

 kommunalt drevne motionscentre er omfattet af momsfritagelsen.
Efter bestemmelsen udelukkes derimod virksomheder, der drives med  

 gevinst for øje, fra momsfritagelsen.
Der skal således betales moms af  

 erhvervsmæssigt salg af adgang til sports- og idrætsanlæg, f.eks. bowling-  

 og motionscentre.
Se  

 D.11.5.1 .
Det er alene sports- eller idrætsaktiviteter, der er momsfritaget.
Ved  

 vurderingen af, hvad der kan anses for sportsaktiviteter, kan der bl.a.  

 lægges vægt på, om den pågældende klub eller forening, hvori aktiviteten  

 udøves, er tilknyttet Dansk Idræts Forbund (DIF) eller Danske Gymnastik-  

 og Idrætsforeninger (DGI) eller tilsvarende sports- eller  

 idrætsforbund.
 Se  

 SKM2003.339.TSS ,  

 hvorefter Skatteministeriet har udtalt vedrørende Dansk Kennel Klub (DKK)  

 for så vidt angår agilitytræning og - konkurrencer, at disse aktiviteter  

 er momsfritaget som ydelser i nær tilknytning til udøvelsen af sport  

 eller fysisk træning.
Told- og Skattestyrelsen har i forbindelse med en afgørelse om  

 lønsumsafgift lagt til grund, at de aktiviteter, som fremgår af Danmarks  

 Jægerforbunds vedtægter, ikke kan anses for omfattet af momslovens  

 fritagelsesbestemmelse i § 13, stk. 1, nr. 5, jf.
TfS 1999, 662.
Hvad angår undervisning i legemsøvelser henvises til  

 D.11.3 D.11.5.1 Ydelser i nær tilknytning til udøvelse  

 af sport Det er kun ydelser i nær tilknytning til udøvelse af sport eller fysisk  

 træning, der kan være omfattet af momsfritagelsen.
Der skal derfor som  

 udgangspunkt betales moms af enhver form for varesalg, uanset salget sker  

 i klub-/foreningsregi, herunder af salg til medlemmerne af klubben mv.
Det  

 gælder typisk salg af kioskvarer (øl, vand, tobaksvarer mv.),  

 sportsrekvisitter, badges, bannere mv.
Efter 6. momsdirektivs artikel 13, punkt.
A, stk. 2, litra b), kan der  

 ikke opnås momsfritagelse for leverancer efter direktivets artikel 13,  

 punkt.
A, stk. 1, litra m, som ikke er uomgængeligt nødvendige for  

 grundydelsen i form af sportsaktiviteter.
Det samme gælder, hvis  

 leverancerne tager sigte på at give virksomheden (klubben m.fl.)  

 yderligere indtægter i konkurrence med virksomheder, der skal betale  

 moms.
 Udlejning af fast ejendom er fritaget for moms, jf. momslovens § 13,  

 stk. 1, nr. 8. Se  

 D.11.8 .
Såfremt udlejeren er frivilligt momsregistreret for udlejningen,  

 tillægges lejebeløbet dog moms.
Se  

 M.5 .
Ved udlejning af fast ejendom kan der i udlejningen kun indgå, hvad der  

 momsmæssigt normalt kan indgå i sådanne lejeforhold.
Det vil sige, at  

 driftsmidler og løsøregenstande, der i mindre omfang stilles til rådighed  

 som led i udlejningen, kan anses for at være integreret i udlejningen af  

 den faste ejendom og dermed momsfritaget.
 I TfS 1997, 248, har Momsnævnet truffet afgørelse om, udlejning af  

 bowlingbaner ikke er omfattet af momslovens § 13, stk. 1, nr. 8.  

 Momsnævnet fandt, at momslovens udlejningsbegreb på samme måde som ved  

 fortolkningen af begrebet fast ejendom må fortolkes under hensyn til  

 hovedydelsens karakter således, at i tilfælde, hvor ydelsen i det  

 væsentlige består i udlejning af driftsmidler og løsøre, vil en biydelse i  

 form af udlejning af (en del af) en fast ejendom ikke indebære momsfrihed  

 efter bestemmelsen om udlejning af fast ejendom.
 Det indebærer, at i tilfælde, hvor en forpagtningskontrakt for en vis  

 samlet periode både omfatter fast ejendom, henholdsvis driftsmateriel og  

 løsøre, og disse hver for sig repræsenterer betydningsfulde dele af  

 lejeaftalen, kan der foretages opdeling i momsfrie, respektive  

 momspligtige ydelser baseret på de konkrete forhold.
 Drejer det sig imidlertid om en udlejning, der tidsmæssigt er mere  

 opdelt, f.eks. leje af en bowlinghal hver onsdag, eller udlejningen kun  

 vedrører en del af bowlinghallen, kan der ikke foretages opdeling i  

 momsfrie og momspligtige ydelser.
Se EF-domstolen, sag C-150/99, Lindöpark AB, vedrørende et selskab, der  

 driver et firmagolfanlæg.
Domstolen fastslog, at artikel 13, punkt B,  

 litra b) og artikel 13, punkt A, stk. 1, litra m) er til hinder for  

 indførelse af en generel momsfritagelse for overladelse af lokaler eller  

 andre anlæg samt udlejning af tilbehør eller andre indretninger til  

 udøvelse af sport eller fysisk træning, herunder tjenesteydelser, som  

 præsteres af organer, der arbejder med gevinst for øje.
 Domstolen udtalte, at selvom det ikke kan udelukkes, at overladelse af  

 lokaler til sports- eller idrætsudøvelse under særlige omstændigheder kan  

 udgøre en udlejning af fast ejendom og således falde ind under fritagelsen  

 i artikel § 13, punkt B, litra b), vedrørte den i den nationale lovgivning  

 omhandlede bestemmelse ikke et sådant særtilfælde, men fritog derimod  

 generelt samtlige ydelser i tilknytning til sport- og idrætsudøvelse, uden  

 at der sondredes mellem ydelser, der udgør udlejning af fast ejendom, og  

 andre ydelser.
Med henblik på afgørelsen af, om direktivets artikel 13, punkt B, litra  

 b), fandt anvendelse på hovedsagen, udtalte domstolen, at efter fast  

 praksis skal de udtryk, der anvendes til at betegne de fritagelser, som er  

 fastsat i 6.momsdirektivs artikel 13 fortolkes strengt.
Dernæst, at  

 ydelser i nær tilknytning til sport og fysisk træning for så vidt skal  

 betragtes samlet, og at der ved afgørelsen af, om en transaktion er  

 afgiftspligtig, skal tages hensyn til samtlige omstændigheder ved den  

 pågældende transaktion, idet det skal undersøges, hvad der er  

 karakteristisk for denne.
Domstolen udtalte videre, at da drift af en golfbane normalt ikke kun  

 omfatter en passiv overladelse af en bane, men ligeledes en lang række  

 kommercielle aktiviteter, såsom overvågning, administration og løbende  

 vedligeholdelse fra tjenestyderens side, overladelse af andre anlæg  

 o.s.v., kan udlejningen, når der ikke foreligger helt særlige  

 omstændigheder, derfor ikke udgøre hovedydelsen.
Endelig,  

 at det skal tages i betragtning, at overladelse af en golfbane  

 normalt kan begrænses både med hensyn til omfanget heraf og varigheden af  

 brugsperioden, idet varigheden af benyttelsen af den faste ejendom efter  

 domstolens praksis er et afgørende forhold i en lejeaftale.
 Momsnævnet har fundet, at udlejning af skabe til golfudstyr i  

 amatørsportsklubber er fritaget for moms, idet det anses for at være en  

 ydelse i nær tilknytning til sport eller fysisk træning, TfS 1996, 124.  

 Told- og Skattestyrelsen har desuden afgjort, at en rideklubs udlejning af  

 skabe til medlemmerne også er fritaget for moms.
 Told- og Skattestyrelsen har i  

 SKM2003.19.TSS  

 udtalt, at en idrætsklubs levering af tjenestydelser vedrørende leje af  

 skøjter i forbindelse med klubbens salg af adgang til en skøjtehal, må  

 anses for at være en ydelse i nær tilknytning til udøvelse af  

 sport eller fysisk træning, der er momsfritaget, jf. § 13, stk. 1,  

 nr. 5.
Momsnævnet har endvidere truffet afgørelse om, at en række ydelser  

  (f.eks. registrering, udfærdigelse af certifikater mm.) fra visse  

 foreninger i forbindelse med trav- og galopløb, må anses for at være  

 momsfri.
Nævnet lagde vægt på, at foreningernes overskud tjente til fremme  

 af hestevæddeløbssporten i sin helhed, idet der i altovervejende grad var  

 tale om amatørsport, TfS 1996, 362.
Restaurations- og cafeteriadrift udgør ikke ydelser i nær tilknytning  

 til udøvelse af sport eller fysisk træning.
Der skal derfor betales moms  

 af sådanne leverancer, selv om leverancerne sker i klub-/foreningsregi til  

 medlemmerne.
Sportsforeninger, som modtager sponsorindtægter fra en  

 erhvervsvirksomhed som betaling for, at foreningens medlemmer under  

 idrætsudøvelse bærer sportstøj med virksomhedens navn eller lign., skal  

 betale moms af indtægterne.
Tilsvarende gælder sponsoraftaler, hvor  

 klubben m.fl. som vederlag for diverse modydelser, herunder  

 reklameydelser, til sponsor, får stillet sportstøj og anden form for  

 sportsrekvisitter til rådighed.
Der skal endvidere betales moms af  

 indtægter fra salg af annoncer i kampprogrammer og lignende.
 Transfersummer i forbindelse med køb og salg af kontraktspillere er  

 momspligtige ydelser, jf. momslovens § 4, stk. 1, 2. punktum.  

 Leveringsstedet fastlægges efter momslovens § 15, stk. 2. Se  

 E.3 .
I UfR1968, 872 Ø, fandt landsretten ikke, at der forelå en momsfri  

 aktivitet i forbindelse med træning af heste til travløb.
Såfremt en  

 ansat instruktør i en rideklub foretager tilridning af heste, der er ejet  

 af klubbens medlemmer, anses tilridningen for at være en integreret del af  

 rideklubbens momsfritagne undervisningsaktiviteter.
Se  

 D.11.3 D.11.5.2 Sports- og  

 idrætsarrangementer Entréindtægter fra sportssarrangementer, dvs. fodboldkampe,  

 håndboldkampe, bokse- og atletikstævner og lignende, er som  

 udgangspunkt omfattet af momspligten. 6. momsdirektivs artikel 28, stk. 3,  

 litra b, jf. bilag F, nr. 1, giver imidlertid Danmark mulighed for fortsat  

 at opretholde momsfritagelse for entréindtægter fra visse  

 sportsarrangementer.
Det er alene sports- og idrætsarrangementer, der er momsfritaget.  

 Såfremt arrangementet må anses som anden form for underholdning eller  

 forlystelse, er arrangementet ikke omfattet af momsfritagelsen.
Det beror  

 på et konkret skøn, om aktiviteten kan anses for sport/idræt eller  

 underholdning/forlystelse.
Se  

 D.11.5 .
Entreindtægter fra arrangementer, hvor der deltager professionelle  

 sports- og idrætsudøvere, er ikke omfattet af momsfritagelsen.
For  

 fodboldkampe gælder dog den særregel, at der kun skal betales moms af  

 entreindtægter, hvis der deltager professionelle på begge hold.
Told- og Skattestyrelsen har truffet afgørelse om, at  

 sportsarrangementer med professionel deltagelse ikke er omfattet af  

 fritagelsesbestemmelsen i § 13, stk. 1, nr. 5, uanset om der er knyttet  

 spil på totalisator til arrangementerne, jf.
TfS 1999, 634. Se  

 D.11.12 .
Arrangementer, hvor der deltager professionelle sports- og  

 idrætsudøvere, er ikke omfattet af momsfritagelsen.
Det betyder, at der er  

 momspligt for hele arrangementet, blot der deltager en enkelt  

 professionel.
Ved fodboldkampe indtræder momspligten dog kun, hvis der  

 deltager professionelle spillere på begge hold.
 Hvis der skal betales moms af entreindtægten, skal der også betales  

 moms af start- og deltagergebyrer og lignende i forbindelse med  

 arrangementet.
Efter bestemmelsen kræves det ikke, at den/de professionelle modtager  

 særskilt vederlag for deltagelse i arrangementet.
Det er derimod  

 afgørende, om deltageren ud fra almindelige kriterier kan anses for  

 professionel i relation til sports- eller idrætsudøvelsen.
En professionel sportsudøver er en person, der dyrker den pågældende  

 sport som sit erhverv.
En sportsudøver får ikke status som professionel,  

 blot fordi den pågældende får stillet gratis tøj og sportsfaciliteter til  

 rådighed eller får udbetalt skattefri befordringsgodtgørelse eller  

 modtager gaver.
En professionel sportsudøver må have en vis indtægt for at blive  

 betragtet som professionel.
En sportsudøver, der på fritidsbasis har  

 mindre biindtægter fra sportsudøvelse, anses således ikke for  

 professionel.
Den omstændighed, at der udbetales tabt arbejdsfortjeneste, medfører  

 ikke i sig selv, at  sportsudøveren anses for at være professionel,  

 medmindre udbetalingen antager karakter af at udgøre en væsentlig del af  

 en normal arbejdsindtægt.
Dette vil vejledende være tilfældet, hvis  

 indtægter fra sportsudøvelsen overstiger halvdelen af den gældende  

 dagpengesats for fuldtidsforsikrede.
Ved bedømmelse af om en sportsudøver i momsmæssig forstand er  

 professionel, skal udbetalinger både fra spillerens klub samt fra  

 støtteforeninger, anpartsselskaber eller lignende, kontrolleret eller ejet  

 af moderklubben, medregnes.
Det forhold, at en sportsudøver modtager  

 sponsorbidrag eller reklameindtægter i forbindelse med sin sport,  

 indebærer ikke i sig selv, at den pågældende anses som professionel.  

 Reklameindtægterne kan sammen med andre indtægter fra sportsudøvelsen  

 medføre, at sportsudøveren må anses som professionel, hvis det samlede  

 beløb overstiger ovennævnte beløb.
Det bemærkes i øvrigt, at ethvert salg af reklameydelser er  

 momspligtigt.
Sportsudøvere skal derfor også registreres og betale moms af  

 de reklameindtægter, de selv modtager i forbindelse med sportsudøvelsen.  

 Registreringen skal ske, når den årlige reklameomsætning overstiger kr.  

 50.000. Dette gælder, uanset om den pågældende kan anses som professionel  

 sportsudøver eller ej.
En spillende træner anses ikke som professionel sportsudøver, hvis den  

 pågældende er ansat som træner.
Dette gælder også, selvom træneren  

 samtidig spiller med på holdet.
Det vil altid være en forudsætning, at den  

 pågældende rent faktisk står for træningen i klubben, og at trænerens  

 aflønning står i forhold til det antal timer og den arbejdsindsats, som  

 den pågældende udfører som træner.
Skal der betales moms af entréindtægten, fordi arrangementet er  

 momspligtigt, skal der også betales moms af start- eller deltagergebyr og  

 lign.
Særreglen om, at der kun skal betales moms, hvis der deltager  

 professionelle på begge hold, gælder kun for fodboldkampe.
Det betyder, at en amatørklub i f.eks. håndbold skal betale moms af  

 entréindtægten, hvis der på modstanderholdet deltager professionelle.
Det  

 samme gælder for landskampe, som arrangeres af et specialforbund.
Deltager de professionelle sportsudøvere uden nogen form for vederlag  

 eller mulighed for at opnå vederlag, vil entréindtægten ved arrangementet  

 dog være momsfri.
Dette skal forstås som enkeltstående tilfælde, f.eks.  

 når en håndboldspiller spiller en opvisningskamp i sin barndomsklub.
 Selv om der betales moms af et sportsarrangement, betyder det ikke, at  

 der automatisk skal betales moms af arrangørens andre sportsaktiviteter.  

 Hvis disse aktiviteter er momsfrie, vil de fortsat være momsfrie, selv om  

 der f.eks. skal betales moms af entréen til klubbens  

 førsteholdskampe.
D.11.6 Kulturelle aktiviteter § 13, stk. 1, nr.  

 6 Efter bestemmelsen er kulturelle aktiviteter, herunder biblioteker,  

 museer, zoologiske haver og lign., fritaget for moms.
Fritagelsen omfatter  

 også levering af varer og ydelser med nær tilknytning hertil.
 Bestemmelsen tilsigter at fritage store dele af det kulturelle område  

 fra momspligt.
 Biblioteker og museer m.fl. er fritaget for at betale moms af deres  

 afsætning af kataloger, fotokopier mv., hvis salgsprisen ikke overstiger  

 omkostningerne ved fremstillingen.
 Som eksempler på momsfri kulturelle aktiviteter kan nævnes salg af  

 museumskort og adgang til f.eks. akvarieudstillinger og  

 blomsterparker.
 Momsnævnet har i TfS 1997, 448 truffet afgørelse om, at entreindtægter,  

 som turister betaler i forbindelse med rundvisning på en herregårds  

 museumsstuer og -sale, er momsfrie, uanset at der er mulighed for at købe  

 nogle af de udstillede møbler og kunstgenstande.
 Fritagelsen omfatter ikke radio- og fjernsynsudsendelser,  

 biograf- og teaterforestillinger eller koncerter og lign.
Der er således ikke momsfritagelse for revy- og varieteforestillinger,  

 ligesom teatertrupper, der afsætter forestillinger til foreninger, skoler,  

 biblioteker m.fl., også er momspligtige.
Tilsvarende er der momspligt for  

 den formidling, som impresarioer, bureauer og lign. udfører i forbindelse  

 med momspligtige koncerter mv.
Selve den kunstneriske virksomhed er  

 derimod momsfri, jf. nedenfor under  

 D.11.7 .
Dyrskuer er momspligtige af entréindtægten.
Som andre eksempler på  

 momspligtige aktiviteter kan nævnes opvisninger af forskellig art, f.eks.  

 opvisning i kunstskøjteløb og flyveopvisning.
Desuden kan nævnes  

 filmforevisning med ledsagende foredrag, forlystelsesparker, herunder de  

 såkaldte vandlande, adgang til karruseller, luftgynger, minigolf mv., samt  

 spilleforretninger med f.eks. computerspil, enarmede tyveknægte og  

 lykkehjul, se Højesterets dom UfR 1970, 463.
D.11.7 Kunstnerisk virksomhed § 13, stk. 1, nr.  

 7 Vederlag opnået for forfatter- og komponistvirksomhed samt anden  

 kunstnerisk virksomhed er fritaget for moms.
 I modsætning til afgiftsfriheden for kulturelle aktiviteter mv., jf. §  

 13, stk. 1, nr. 6, der omhandler momsfritagelse for arrangører mv.,  

 omhandler § 13, stk. 1. nr. 7, momsfritagelse for de udøvende  

 kunstnere.
Fritagelsen gælder ikke for salg af kunstgenstande.
Kunstneres salg af  

 egne kunstgenstande er reguleret i momslovens § 30, stk. 3, se  

 G.5 .
 Når en kunstners leverance udgør en momsfri kunstnerisk ydelse  

 efter § 13, stk. 1, nr. 7, har kunstneren ikke fradragsret for moms  

 af indkøb til brug for den pågældende leverance, jf. momslovens kapitel 9.  

 Om fradragsret, se nærmere afsnit  

 J .
 I  

 SKM2004.136.LSR  

 fandt Landsskatteretten, at en selvstændigt udøvende kunstners aktiviteter  

 med lysskulpturer / lyssætninger skulle anses som levering af  

 kunstneriske ydelser, der er fritaget efter § 13, stk. 1, nr. 7.
I  

 SKM2006.354.LSR  

 blev en kunstners udførelse af et udsmykningsarbejde på en  

 bygning anset for en kunstnerisk ydelse, og der skulle derfor ikke  

 betales moms af vederlaget fra Statens Kunstfond, idet ydelsen  

 var momsfritaget efter § 13, stk. 1 nr. 7. Kunstneren havde  

 efter en overenskomst med Statens kunstfond fået overdraget arbejdet  

 med udsmykningen af den pågældende bygning.
Det fremgår af kendelsen,  

 at der skal foretages en konkret vurdering af den aftale, kunstneren har  

 indgået med opdragsgiveren, for at konstatere, om der er tale om levering  

 af et kunstværk/en kunstgenstand, eller der er tale om en  

 kunstnerisk ydelse, som er momsfritaget.
SKAT havde fundet, at der var  

 tale om salg af kunstværker, omfattet af reglen om reduceret  

 momsgrundlag i § 30, stk. 3, og omfattet af kunstdefinitionen i § 69, stk.  

 4. Landsskatteretten fandt imidlertid efter en samlet vurdering, at  

 der var tale om salg af en ydelse, og lagde ved bedømmelsen bl.a.  

 vægt på, at værket efter sin art ikke kunne sælges flere gange, og at  

 der var tale om udførelse af et værk på bestilling, hvorved  

 opdragsgiveren fra starten ejede kunstværket.
Landsskatteretten fandt  

 endvidere, at der var tale om et samlet vederlag for kunstnerens arbejde  

 med udsmykningen af bygningen, og at det i den forbindelse var uden  

 betydning, at vederlæggelsen skete på baggrund af klagerens faktiske  

 afholdte udgifter.
Sagen er af klageren indbragt for landsretten.
 I  

 SKM2006.463.LSR  

 fandt Landsskatteretten, at en tatovør, der arbejdede med egne  

 kunstneriske forslag i forbindelse med tatovering ansås for at udøve  

 kunstnerisk virksomhed, jf. momslovens § 13, stk. 1, nr. 7.
 Hvis musikere engageres til en koncert, vil musikerne være momsfritaget  

 for deres honorar, mens arrangøren af koncerten skal betale moms af  

 entréindtægterne.
 En musiker er momspligtig af entreindtægterne, såfremt musikeren selv  

 står som arrangør.
Det fremgår af dommen i sag C-109/02, Kommissionen mod Tyskland, at  

 solisters og musikensemblers ydelser er sammenlignelige og skal  

 momsmæssigt behandles ens.
Antallet af personer, der befinder sig på  

 scenen har ingen betydning for den momsmæssige behandling.
 Fritagelsen gælder både honorarer for skriftligt arbejde og honorarer  

 for foredragsvirksomhed.
Litterære oversættelser er kunstnerisk virksomhed.
Derimod anses  

 oversættelse af teknisk og kommercielt materiale for almindelig  

 momspligtig translatørvirksomhed.
I praksis sidestilles journalistisk virksomhed efter omstændighederne  

 med forfattervirksomhed.
I  

 SKM2004.111.TSS  

 har Told- og Skattestyrelsen opstillet retningslinier for hvornår en  

 freelance journalists journalistiske virksomhed er momspligtigt eller  

 momsfrit.
Det er vejledende retningslinier, idet det i mange tilfælde  

 vil afhænge af en konkret vurdering om en freelancjournalists arbejde  

 falder ind under det momsfri eller momspligtige område.
 De retningslinier, der er beskrevet for trykte medier omfatter også  

 materialet, når det gengives på web.
 Generelt kan det anføres, at for at en journalistisk ydelse kan være  

 momsfritaget, skal journalisten have en sædvanlig grad af redaktionel  

 frihed og skal præstere en individuel, selvstændig, skabende indsats, der  

 har en vis originalitet.
 Hvis den ydelse, som journalisten leverer ikke har den nødvendige grad  

 af kunstnerisk og redaktionel frihed er leverancen momspligtig.
En forudsætning for, at de artikler og andre produkter, der nævnes idet  

 følgende er fritaget, er således, at journalisten har en sædvanlig grad af  

 redaktionel frihed En forudsætning for, at den redigering der nævnes er  

 fritaget, er således, at redigeringen er bearbejdning af en tekst under  

 sædvanlig redaktionel frihed.
Gennemgang og ændring af en tekst uden  

 sædvanlig redaktionel frihed er ikke momsfritaget.
Momsfrit Momspligtigt x Artikler til medarbejderblade/personaleblade x Redigering og produktionstilrettelæggelse af  

 medarbejderblade/personaleblade/fagblade mv.
x x x Artikler til informations/kundeaviser udgivet af såvel offentlige  

 myndigheder som private virksomheder x Redigering/lay-out/produktionstilrettelæggelse af  

 informations/kundeaviser, udgivet af såvel offentlige myndigheder  

 som private virksomheder:
x x x Lay-out af blade mv.
x Artikler til byfestaviser, turistaviser o.lign x Udarbejdelse af pressemeddelelser for offentlige myndigheder og  

 for private virksomheder:
x x Udarbejdelse af oplysende pjecer og tryksager for offentlige  

 myndigheder og for private virksomheder:
x x x x Udarbejdelse af informative annoncetekster for offentlige  

 myndigheder og private virksomheder:
x x x x Andre former for informationsarbejde for offentlige  

 myndigheder:
x x x x x Tilrettelæggelse af fagbøger/håndbøger x x Produktion af TV/videoprogrammer.:
x x x Produktion af radioprogrammer/indslag x x 16. Tekstning af TV-udsendelser x x x Bladtegninger x Pressefotografisk arbejde x Hvis journalisten udfører en samlet arbejdsopgave, der indeholder både  

 momspligtige -og frie ydelser, må det undersøges, hvad der særligt  

 karakteriserer den pågældende arbejdsopgave og afgøres, om journalisten  

 leverer flere uafhængige hovedydelser eller en enkelt ydelse, som består  

 af en hovedydelse med sekundære ydelser.
Ved denne vurdering skal man tage  

 hensyn til samtlige omstændigheder ved den pågældende levering.
Det har  

 ikke afgørende betydning for vurderingen om der er aftalt en samlet pris  

 for leveringen.
En ydelse skal anses for sekundær i forhold til en  

 hovedydelse, når den ikke for kunderne (en gennemsnitsforbruger) udgør et  

 mål i sig selv, men er et middel til at udnytte hovedydelsen på de bedst  

 mulige betingelser.
Et eksempel på dette kunne være følgende: En freelancer leverer en  

 artikel til et ugeblad, hvor der indgår citater af tekststykker på et  

 fremmedsprog, som oversættes ordret til dansk i artiklen.
Den samlede  

 levering af artiklen vil være momsfri.
Man vil således ikke anse  

 oversættelserne for at være en selvstændig momspligtig  

 translatørydelse.
D.11.8 Administration, udlejning og  

 bortforpagtning af fast ejendom § 13, stk. 1, nr. 8 Efter bestemmelsen er administration, udlejning og bortforpagtning af  

 fast ejendom fritaget for moms.
Fritagelsen omfatter også levering af gas,  

 vand, elektricitet og varme som led i udlejningen eller  

 bortforpagtningen.
 Levering af antenneydelser i udlejningsejendomme anses ligeledes for  

 omfattet af fritagelsesbestemmelsen, når leveringen sker i forbindelse med  

 udlejningen af den faste ejendom, TfS 1996,128.
 Fritagelsen omfatter ikke udlejning af værelser i hoteller og lign.,  

 udlejning af værelser i virksomheder, der udlejer for kortere tidsrum end  

 1 måned, udlejning af camping-, parkerings- og reklameplads, samt  

 udlejning af opbevaringsbokse.
 Administration af fast ejendom er fritaget fra momspligten.
 Administration af fast ejendom bygger på en aftale mellem udlejer og  

 administrator om administration af den faste ejendom.
 Administrators vederlag er typisk aftalt som en procentdel af  

 lejeindtægten eller - navnlig for ejendomme med et større antal lejemål -  

 som et bestemt beløb pr. lejemål.
 En administrator varetager typisk følgende opgaver:
 Det aftalte honorar for administrationen dækker normalt de mest  

 almindelige af de opgaver, der er nævnt under de første 3 af ovenstående  

 punkter, hvorimod ekstraordinære opgaver under de øvrige punkter samt  

 fogedforretninger og retssager normalt honoreres særskilt, selv om  

 opgaverne i øvrigt er omfattet af administrationsaftalen mellem  

 administrator og ejer.
Fritagelse for moms af administration af fast ejendom forudsætter , at  

 der foreligger en aftale mellem parterne om, at administrator skal  

 varetage den løbende ejendomsadministration, og at aftalen i alt  

 væsentligt omfatter de opgaver, der er nævnt under de første 3 af  

 ovenstående punkter.
I  

 SKM2001.150.LSR  

 fandt Landsskatteretten, at et selskabs virksomhed med indstilling af  

 ansøgere til boliger, som andre ejer og administrerer, ikke er omfattet af  

 fritagelsen.
 De af administrators opgaver, der herefter kan henføres til momsfri  

 ejendomsadministration, er begrænset til de opgaver, som er nævnt under  

 ovenstående 7 punkter, og som normalt udføres af administrator, når der  

 foreligger en aftale om varetagelse af den løbende administration af en  

 ejendom, uanset om ydelserne honoreres samlet eller særskilt.
 I  

 SKM2006.536.SR  

 har Skatterådet afvist muligheden for at udvide bestemmelsen om  

 momsfritagelse for administration af fast ejendom til også at omfatte  

 ydelser leveret af andre virksomheder, end den virksomhed, der har indgået  

 aftale med udlejer om den løbende administration af ejendommen.
 De specielle opgaver, der honoreres særskilt f.eks. fogedsager og  

 retssager, vil ikke være omfattet af fritagelsen.
Projekteringsarbejde og anden teknisk bistand i forbindelse med anlæg,  

 opførelse, ombygning, indretning, reparation og vedligeholdelse mv. af  

 bygninger på fast ejendom anses som momspligtigt.
Eksempelvis er  

 fyringskontrol - herunder målerpasning og udarbejdelse af varmeregnskab -  

 anset for en teknisk ydelse, der ikke er momsfri som  

 ejendomsadministration, når den ikke foretages af  

 ejendomsadministrator.
 Tilsvarende gælder rådgivning og vejledning om gennemførelse af  

 energibesparende foranstaltninger.
Told- og Skattestyrelsen har i  

 SKM2003.563.TSS  

 udtalt sig om den momsmæssige behandling af ejendomsadministratorers  

 levering af viceværtydelser.
Det for styrelsen forelagte spørgsmål  

 vedrørte en situation, hvor ejendomsadministrator som led i aftalen mellem  

 udlejer og administrator om administration af den eller de pågældende  

 ejendomme skulle varetage viceværtfunktionen i ejendommen(e) ved hjælp af  

 viceværter ansat af og hos administrator.
Der er således ikke tale om  

 viceværtydelser, hvis viceværten er ansat af udlejer, men administrator  

 udøver instruktionsbeføjelsen.
Arbejde som vicevært er ikke en af de opgaver, som administrator efter  

 praksis, jf. de 7 ovenstående punkter, kan udføre momsfrit efter  

 momslovens § 13, stk. 1, nr. 8, som led i ejendomsadministration.
Det  

 følger heraf, at hvis en af administrators ansatte udfører arbejde som  

 vicevært, er den pågældendes arbejde heller ikke omfattet af fritagelsen.  

 Det er derfor momspligtigt, hvis ejendomsadministrator som led i aftalen  

 mellem udlejer og administrator om administration af den eller de  

 pågældende ejendomme skal varetage viceværtfunktionen i ejendommen(ene)  

 ved hjælp af viceværter ansat af og hos administrator.
 Derimod er administrators ansættelse, afskedigelse og  

 instruktion/ledelse af viceværter og viceværtafløsere som nævnt ovenfor  

 omfattet af fritagelsen.
 I TSS-cirkulære  

 2005-08  

 om præcisering af den moms- og lønsumsafgiftsmæssige behandling af almene  

 boligorganisationer og deres afdelinger, har Told- og Skattestyrelsen med  

 virkning fra den 1. juli 2005 ændret den foreliggende praksis om, at  

 almene boligorganisationers levering af viceværtydelser ved viceværter  

 (ejendomsfunktionærer) ansat i boligorganisationen, men tilknyttet den  

 enkelte afdeling eller ejendom, er omfattet af lønsumsafgiftslovens § 1,  

 stk. 2, nr. 4.
 Praksisændringen betyder, at boligorganisationers levering af  

 viceværtydelser ved viceværter (ejendomsfunktionærer) ansat i  

 boligorganisationen, men tilknyttet den enkelte afdeling eller ejendom, er  

 omfattet af momspligten, jf. momslovens § 4, stk. 1.
 Administration af fast ejendom for ejerlejligheds- og  

 andelsboligforeninger er momsfri, mens administration af en  

 grundejerforening anses for en momspligtig administrationsydelse, da  

 ydelsen ikke kan henføres til en konkret fast ejendom.
 Administration af nybyggeri, ombygnings- og moderniseringsarbejder  

 (bygherreadministration) er momspligtig.
 Almennyttige boligselskaber udfører i forbindelse med administration af  

 ejendomme tilknyttet afdelingen en række ydelser mod vederlag:
 Disse ydelser er momsfri, når de udføres som led i varetagelsen af den  

 øvrige løbende administration for den pågældende ejendom.
 Det fremgår af TSS-cirkulære  

 2005-08  

 om præcisering af den moms- og lønsumsafgiftsmæssige behandling af almene  

 boligorganisationer og deres afdelinger, at en boligorganisations  

 aktiviteter i forbindelse med beboerdemokrati, herunder de i denne  

 forbindelse leverede ydelser til de enkelte afdelinger, må anses som  

 administration af fast ejendom, der er momsfritaget i henhold til  

 momslovens § 13, stk. 1, nr. 8.
 Aktiviteter i forbindelse med beboerdemokrati omfatter bl.a.:
 Det fremgår af TSS-cirkulære  

 2005-08 ,  

 at en boligorganisations leverancer til de enkelte afdelinger bestående i  

 at boligorganisationen varetager det overordnede tilsyn med  

 flyttelejligheder og administrativ afvikling af flyttesager i øvrigt, må  

 anses som administration af fast ejendom, der er fritaget i henhold til  

 momslovens § 13, stk. 1, nr. 8.
 Landsskatteretten har i  

 SKM2005.264.LSR  

 truffet afgørelse om, at de af et boligkontor udførte synsopgaver, der  

 vedrører udførelse af syn i forbindelse med fraflytning, herunder  

 bestilling og koordinering af håndværkere samt udfyldelse af synsrapport,  

 må anses som sekundære ydelser til boligkontorets hovedydelse, der består  

 i ejendomsadministration, hvorfor disse må anses som en integreret del af  

 den momsfrie og lønsumsafgiftspligtige hovedydelse.
Det fremgår af TSS-cirkulære  

 2005-22 ,  

 at  

 SKM2005.264.LSR  

 ændrer pkt. 11 i TSS-cirkulære 2005.08 om at en  

 boligorganisations leverancer til de enkelte afdelinger bestående i, at  

 boligorganisationen forestår selve synet af lejlighederne i forbindelse  

 med fraflytning, herunder bestilling og koordinering af håndværkere samt  

 udfyldelse af synsrapport, må anses som momspligtige viceværtydelser.
Den  

 ændrede praksis betyder, at leverancerne skal anses som administration af  

 fast ejendom, der er momsfritaget i henhold til momslovens § 13, stk. 1,  

 nr. 8.
 Ejerforeninger giver i forbindelse med salg af ejerlejligheder  

 ejendomsmæglere mv. en række nærmere specificerede oplysninger om  

 udgifter, arbejder, forsikringsforhold mv. vedrørende lejlighederne.  

 Ejerforeningerne honoreres særskilt for dette arbejde og skal betale moms  

 heraf, da ydelsen ikke vedrører den løbende administration af ejendommen.  

 Eventuel kopiering og fremsendelse af bilag mod særskilt betaling i  

 forbindelse med besvarelse af de nævnte spørgsmål er ligeledes  

 momspligtig.
Ydelser, der ikke kan fritages fra momspligten som  

 ejendomsadministration, er momspligtige.
Der skal således betales moms af  

 f.eks. vask mod betaling i et boligselskab, ligesom en ejerforening skal  

 betale moms af momspligtige ydelser i form af f.eks. reparationer,  

 medmindre opgaverne er af en sådan art, som normalt kan udføres af en  

 vicevært og udgør mindre end 75.000 kr. på i et regnskabsår, se  

 D.5.3.2 .  

 og  

 Q.1.4.2.4 .
 Det er efter bestemmelsen udgangspunktet, at al udlejning og  

 bortforpagtning af fast ejendom er fritaget for moms.
 Virksomheder, der udlejer eller bortforpagter fast ejendom mv., kan på  

 visse betingelser frivilligt registreres, jf. § 51, se  

 M.5.1 .
 Fritagelsen gælder både beboelsesejendomme, herunder fritids- og  

 sommerhuse, og erhvervsejendomme.
Som fast ejendom anses såvel hele bygninger som enkelte lokaler.
Til  

 fast ejendom hører også selve grundstykket samt træer, avl på roden, hegn,  

 brønde, anlæg og bygningstilbehør, så længe det er anbragt på grunden  

 eller bygningen.
 Heraf følger, at bortforpagtning af en landbrugsejendom med tilhørende  

 jorde er omfattet af momsfritagelsen.
 Driftsmidler og løsøregenstande, der i mindre omfang stilles til  

 rådighed som led i udlejning eller bortforpagtning af fast ejendom, anses  

 normalt for en integreret del af ejendommen, og er dermed fritaget fra  

 momspligten.
Det er en betingelse for fritagelsen, at der ikke medfølger  

 driftsmidler og løsøregenstande ud over det normale, samt at der ikke i  

 lejekontrakt eller forpagtningskontrakt sker særskilt prisansættelse for  

 brugsretten.
Ved vurderingen ses der endvidere i et vist omfang på, om  

 lejer/forpagter er registreret, herunder om forholdet vil kunne omfattes  

 af en frivillig registrering.
Momsnævnet har truffet afgørelse om, at bowlingbaner ikke kan anses for  

 en integreret del af fast ejendom, idet udlejning af bowlingbaner  

 indebærer, at der i betydeligt omfang stilles driftsmidler og  

 løsøregenstande (særligt tilbehør) til rådighed for lejeren.
Nævnet fandt,  

 at momslovens udlejningsbegreb - på samme måde som ved fortolkningen af  

 begrebet fast ejendom - må fortolkes under hensyn til hovedydelsens  

 karakter, således at i tilfælde, hvor ydelsen i det væsentlige består i  

 udlejning af driftsmidler og løsøre - vil en biydelse i form af udlejning  

 af (en del af) en fast ejendom ikke indebære momsfrihed.
I de tilfælde, hvor en forpagtningskontrakt for en vis samlet periode  

 både omfatter fast ejendom, henholdsvis driftsmateriel og løsøre, og disse  

 hver for sig repræsenterer betydningsfulde dele af lejemålet, kan der  

 foretages en opdeling i momsfrie respektive momspligtige ydelser baseret  

 på de konkrete forhold.
Drejer det sig imidlertid om en udlejning, der  

 tidsmæssigt er mere opdelt, f.eks. leje af en bowlinghal hver onsdag,  

 eller udlejningen kun vedrører en del af bowlinghallen, kan der ikke  

 foretages en opdeling i momsfrie og momspligtige ydelser, TfS 1997,  

 248.
 Fritagelsen omfatter efter lovbestemmelsen tillige levering af  

 gas, vand, elektricitet og varme som led i udlejningen eller  

 bortforpagtningen.
Landsskatteretten fandt i  

 SKM2006.232.LSR ,  

 at leverancer af telefon (telefonforbrug) i forbindelse med  

 sommerhusudlejning måtte anses som en naturlig og integreret del af  

 leverancen med udleje af en fast ejendom, og telefonforbruget  

 fandtes således også at være omfattet af momslovens § 13, stk. 1, nr.  

 8. Der var herved henset til, at bestemmelsen ikke kan anses som  

 udtømmende i forhold til de tilknyttede leverancer, som foretages i  

 forbindelse med udlejning af fast ejendom.
Der blev i denne  

 forbindelse henvist til Told- og Skattestyrelsens afgørelse offentliggjort  

 i TfS 1996,128.
De i sagen i  

 SKM2006.232.LSR  omhandlede  

 leverancer af el, vand, varme og telefon måtte anses som værende  

 tilknyttede ydelsen med sommerhusudlejning, og derfor også omfattet af  

 momslovens § 13, stk. 1, nr. 8, også selvom der var tale om en  

 formidlingssituation efter momslovens § 4, stk. 4. Der herved henset til,  

 at der hverken i momsloven eller dennes forarbejder sås at være  

 indskrænkninger i fritagelsesbestemmelsen efter momslovens § 13, stk. 1,  

 nr. 8, således at denne, for så vidt angår leverancerne af vand mv., ikke  

 skulle omfatte tilfælde, hvor udlejningen af fast ejendom sker via en  

 formidler, men alene gælde de tilfælde, hvor det er ejeren af huset selv,  

 der står for udlejningen.
Det forhold, at der skete en særskilt opkrævning  

 af leverancerne fandtes ikke at ændre herved.
Landsskatteretten fandt i  

 SKM2002.605.LSR ,  

 at en virksomheds aktivitet med møbelopbevaring ikke var omfattet af  

 fritagelsesbestemmelsen i momslovens § 13, stk. 1, nr. 8, om udlejning af  

 fast ejendom.
Møblerne blev opbevaret i lokaler, hvor de enkelte kunders  

 møbler var separeret fra hinanden ved hjælp af flytbare skillerum.
Der var  

 mellem den enkelte kunde og virksomheden lavet en aftale vedrørende  

 opbevaring af bohave.
Retten fandt det ikke godtgjort, at  

 kontraktsparterne havde betalt og betaler en leje for et afgrænset og  

 identificerbart område eller dele af en fast ejendom.
Retten henså bl.a.  

 til det fremlagte kontraktsmateriale og til, at den pågældende alene havde  

 adgang til de opbevarede effekter efter nærmere aftale med  

 virksomheden.
 EF-domstolen har i sag C-275/01, Sinclair Collis Ltd, udtalt sig om  

 fortolkningen af 6. momsdirektivs artikel 13, punkt B, litra b),  

 vedrørende udlejning af fast ejendom.
 Det spørgsmål, som domstolen skulle tage stilling til var, om artikel  

 13, punkt B, litra b), skal fortolkes således, at det udgør udlejning af  

 fast ejendom i bestemmelsens forstand, at en indehaver af lokaler giver en  

 indehaver af en cigaretautomat ret til at opstille automaten, forestå  

 driften heraf og vedligeholde den i lokalerne i en periode på to år på et  

 sted, der udpeges af indehaveren af lokalerne, mod at denne får en  

 procentdel af bruttofortjenesten fra salget af cigaretter og andre  

 tobaksvarer i lokalerne, men der ikke indrømmes indehaveren af automaten  

 andre rettigheder til at råde eller bestemme over lokalerne end dem, der  

 fremgår af den skriftlige aftale, der er indgået mellem parterne.
 Dommens konklusion er, at det ikke udgør udlejning af fast ejendom i  

 bestemmelsens forstand.
Domstolen bemærker, at bestemmelsen ikke definerer begrebet  

 "udlejning", men at det på den ene side fremgår af fast retspraksis, at  

 det grundlæggende kendetegn for udlejning af fast ejendom i sjette  

 direktivs artikel 13, punkt B, litra b)´s forstand er, at rettighedshaver  

 for en aftalt periode og mod vederlag tildeles retten til at råde over en  

 fast ejendom, som om den pågældende var ejer heraf, og at udelukke andre  

 fra at udnytte denne rettighed.
På den anden side skal der ved afgørelsen  

 af, om en transaktion er afgiftspligtig, tages hensyn til samtlige  

 omstændigheder ved den pågældende transaktion, idet det skal undersøges,  

 hvad der er karakteristisk for denne.
 EF-domstolen har i sag C-269/00, Wolfgang Seeling, udtalt sig om  

 fortolkningen af sjette momsdirektivs artikel 13, punkt B, litra b)  

 vedrørende udlejning af fast ejendom i forbindelse med indehaverens delvis  

 private anvendelse af fast ejendom, der tilhører virksomheden.
Domstolen bemærker, at udlejning af fast ejendom i sjette direktivs  

 artikel 13, punkt B, litra b)'s forstand grundlæggende består i, at ejeren  

 af en fast ejendom mod betaling af leje og for en aftalt periode overlader  

 lejeren brugsretten til sin ejendom og retten til at udelukke andre  

 herfra.
Anvendelsen til privat brug for den afgiftspligtige person af en  

 bolig i en bygning, som han udelukkende har bestemt for sin virksomhed,  

 opfylder ikke disse betingelser.
Anvendelsen er nemlig ikke blot  

 karakteriseret ved, at der ikke betales leje, men også ved, at der ikke  

 foreligger en egentlig kontrakt om varigheden af benyttelsen og om  

 brugsretten til boligen og retten til at udelukke andre derfra.
Heraf  

 følger, at anvendelsen til privat brug for den afgiftspligtige person af  

 en bolig i en bygning, som han udelukkende har bestemt for sin virksomhed,  

 ikke henhører under sjette direktivs artikel 13, punkt B, litra b).
Delvis privat benyttelse af virksomhedens faste ejendom som bolig for  

 indehaveren er således ikke omfattet af momslovens af 13, stk. 1, nr. 8,  

 om fritagelse for udlejning af fast ejendom.
Derimod er en sådan privat  

 benyttelse til boligformål omfattet af reglerne om ingen fradragsret i  

 momslovens § 39, stk. 2, og § 42, stk. 1, nr. 2, jf. direktivets artikel  

 17, stk. 6. Der er derfor ikke fradragsret for anskaffelse og drift af  

 bolig for virksomhedens indehaver og personale.
Dette uanset om de  

 pågældende lokaler tillige anvendes til momspligtige formål.
Se  

 J.2.2.2 ,  

 J.3.1.2  

 og  

 Q.1.4.5.5 .
SKAT har i  

 SKM2006.31.SKAT  

 forholdt sig til den moms- og lønsumsafgiftsmæssige behandling af a) ydelser leveret af fysioterapeuter, der åbner motionscenter i  

 forbindelse med deres klinik, og b) ydelser leveret af fysioterapeuter med selvstændigt ydernummer, der  

 har lejet sig ind i klinikken.
Der er tale om en situation, hvor en klinikejer i forbindelse  

 med sin klinik åbner et motionscenter, hvor der udover patienter i  

 fysioterapeutisk behandlingsforløb også kan komme personer ind fra gaden  

 for at dyrke motion.
Derudover er der i klinikken tilknyttet en eller  

 flere andre fysioterapeuter med eget ydernummer, som har tilladelse til at  

 praktisere i klinikkens lokaler, og som får tildelt et antal patienter fra  

 klinikejeren.
Ifølge sundhedsloven (tidligere lov om offentlig sygesikring)  

 og deraf følgende bekendtgørelser er fysioterapeuter med eget ydernummer  

 kendetegnet ved at være selvstændige, der arbejder under  

 sygesikringsoverenskomst og er tilmeldt yderregistret.
Sådanne  

 fysioterapeuter har tilladelse til at praktisere for Den offentlige  

 Sygesikring og kan tilbyde behandlinger, hvortil der ydes tilskud fra  

 sygesikringen.
Det er et krav for at få eget ydernummer, at  

 fysioterapeuten har en dansk autorisation som fysioterapeut.
 Ad a) Klinikejeren leverer:
 Administration, udlejning og bortforpagtning af fast ejendom er  

 momsfritaget efter momslovens § 13, stk. 1, nr. 8.
 Fysioterapeuters klinikfællesskaber, hvor der indgås aftale  

 imellem en klinikejer og en fysioterapeut med eget ydernr., og hvor  

 aftalen bl.a. omfatter tilladelse til at praktisere i klinikkens lokaler,  

 benytte klinikkens faciliteter og tildeling af et antal patienter fra  

 klinikken til den enkelte fysioterapeut, anses for at være momsfri  

 bortforpagtning af fast ejendom.
 Det er en betingelse for fritagelsen, at der ikke medfølger  

 driftsmidler og løsøregenstande ud over det normale, samt at der ikke i  

 lejekontrakt eller forpagtningskontrakt sker særskilt prisansættelse for  

 brugsretten.
Det er SKATs opfattelse, at den leverance fra en klinikejer,  

 som består i muligheden for, at patienter, som i forbindelse med  

 behandling hos en fysioterapeut med eget ydernummer bruger motionscentret,  

 ikke kan indeholdes under fritagelsesbestemmelsen for udlejning af fast  

 ejendom.
Den benyttelse af en kliniks faciliteter, der er  

 beskrevet ovenfor som momsfritaget er begrænset til den brug af  

 faciliteter, der udelukkende sker i behandlingsøjemed, og som dermed ikke  

 kan benyttes af personer fra gaden.
 Brug af de faciliteter, der typisk forefindes i et  

 motionscenter, og som også benyttes af personer, der ikke er i behandling,  

 men som kommer ind fra gaden, rækker ud over, hvad der må anses for  

 normalt og dermed kan indeholdes i bestemmelsen i momslovens § 13, stk. 1,  

 nr. 8, om udlejning/bortforpagtning af fast ejendom.
Det betyder, at klinikejeren del udlejer/bortforpagter fast  

 ejendom til fysioterapeuter med eget ydernummer, dels leverer en  

 momspligtig ydelse til disse fysioterapeuter.
Denne ydelse består i, at de  

 patienter, der hører under fysioterapeuter med eget ydernummer, kan  

 benytte motionscentret i behandlingsøjemed, hvis fysioterapeuten med eget  

 ydernummer beslutter det.
Denne brugsret er salg af en momspligtig ydelse  

 fra klinikejeren til fysioterapeuten med eget ydernummer.
 Klinikejeren driver således blandet virksomhed i den beskrevne  

 situation, hvilket betyder, at klinikejeren har delvis fradragsret for de  

 indkøb, der anvendes i såvel den momspligtige som den momsfritagne del af  

 virksomheden.
 Når klinikejeren leverer behandling af egne klienter med  

 tilhørende motin i motionscentret som led i behandlingen, er der tale om  

 anvendelse i den momsfritagne del af virksomheden.
 Salg af motion i motionscentret til brugere, der kommer ind fra  

 gaden, og som ikke er i et fysioterapeutisk behandlingsforløb er en  

 momspligtig leverance, med mindre motionen er omfattet af momslovens § 13,  

 stk. 1, nr. 3, som undervisning.
 Ad b) Fysioterapeuten med eget  

 ydernummer, der behandler patienter, og som led heri anbefaler motion  

 bestående i brug af motionscentret, leverer en momsfritaget ydelse til  

 patienten efter momslovens § 13, stk. 1, nr. 1, når betalingen for  

 motionen indgår som en del af betalingen for behandlingen.
 Fysioterapeutens udgifter til leje af  

 motionsfaciliteterne er et momsbelagt indkøb til brug for den momsfritagne  

 virksomhed, og der er ikke fradrag for denne købsmoms.
 Udlejning af almindelige sommerhuse er fritaget fra momspligten som  

 udlejning af fast ejendom til boligformål uanset lejemålets varighed.
 Som sommerhuse anses:
 Om sommerhusene ligger i land- eller byzone, er momsmæssig set uden  

 betydning.
Et stuehus til en landbrugsejendom var blevet ombygget med henblik på  

 udlejning til turister.
Stuehuset havde efter ombygningen karakter af  

 luksussommerhus.
Landsskatteretten traf afgørelse om, at udlejningen af  

 huset for perioder på mindre end en måned i ca. 25 uger om året måtte  

 anses for momsfritaget, jf.
TfS 1999, 670.
 Momsfriheden ved udlejning af ferieboliger er generelt betinget af, at  

 ferieboligen er selvstændigt matrikuleret.
 En ferieorganisations udlejning af ferieboliger i feriecentre,  

 feriebyer og lign. er momspligtig, da de enkelte ferieboliger ikke er  

 selvstændigt matrikulerede.
 Udlejning af ferielejligheder for kortere tidsrum end 1 måned (normalt  

 på ugebasis) er momspligtig, også selv om lejlighederne ligger i  

 sommerhusområder, og udlejningen derfor sker i konkurrence med momsfri  

 sommerhusudlejning.
Der skal ikke betales moms af salg af en brugsret til en ferielejlighed  

 i form af timesharing, hvis der er tinglyst skøde for brugsperioden.
Hvis  

 der sker salg af en brugsret til en ferielejlighed, uden at der er  

 tinglyst skøde for brugsperioden, anses salget derimod for anden  

 momspligtig udlejning af værelser eller ferielejligheder.
 Virksomhed med bondegårdsferie (indlogering med pension af familier  

 m.fl. i en landbrugsejendoms sædvanlige faciliteter) er momspligtig.
 Erhvervsvirksomheder og faglige organisationer, som udlejer eller  

 udlåner ferieboliger - bortset fra sommerhuse - til medarbejdere eller  

 medlemmer, er momspligtig heraf.
Fritagelsen for udlejning af fast ejendom omfatter ikke udlejning af  

 værelser i hoteller, gæstgiverier, vandrerhjem, moteller og lign.
Det  

 gælder uanset udlejningens varighed.
 Efter bestemmelsen omfatter fritagelsen heller ikke virksomheder, der  

 udlejer værelser for kortere tidsrum end 1 måned.
Afgrænsningen mellem momsfri udlejning af fast ejendom og momspligtig  

 udlejning af værelser skal sikre, at al udlejning af værelser i hoteller  

 og lign. momsberigtiges.
Desuden sikres det, at anden udlejning af  

 værelser mv. til personer, der tager midlertidigt ophold uden at skifte  

 bopæl, f.eks. til ophold under ferie mv., bliver momspligtig, mens der så  

 vidt muligt ikke skal betales moms af udlejning af værelser og  

 lejligheder, der bruges som fast bolig for lejeren.
 Hoteller, der udlejer nogle af værelserne på langtidskontrakt (egentlig  

 bolig for lejeren), kan ikke fritages for at betale moms af denne  

 udlejning, når virksomheden i øvrigt - evt. kun i en del af året - driver  

 almindelig hotelvirksomhed.
 Derimod er det muligt at kombinere momspligtig udlejning af værelser  

 (uden servering) til turister i en villa med momsfri værelsesudlejning,  

 TfS 1996, 848.
 Private husejere, der udlejer værelser på kortvarige lejemål, f.eks.  

 til turister, er ligeledes omfattet af momspligten.
Udlejning af campingplads, stationære telte og campinghytter er  

 momspligtig.
Det samme gælder udlejning af telte og flytbare træbarakker  

 til brug ved fester og lign.
 Udlejning af parkerings- og garageplads til køretøjer er momspligtig.  

 Det er uden betydning for pligten til at betale moms, om udlejningen  

 omfatter flere parkerings- eller garagepladser, ligesom lejemålets længde  

 er uden betydning.
 Højestret har på baggrund af EF-domstolens dom i sag C-173/88,  

 Morten Henriksen, fastslået, at udlejning af pladser til parkering af  

 køretøjer omfatter ethvert areal, der er bestemt til parkering af  

 køretøjer, herunder de i retssagen omhandlede lukkede garager, se UfR  

 1990, 72H.
 EF-domstolen fastslog i den nævnte dom i sag  

 C-173/88, at udlejning af pladser til parkering af køretøjer ikke er  

 undtaget fra fritagelsen i direktivets artikel 13, punkt  

 B, litra b), hvis udlejningen sker i nær tilknytning til en momsfri  

 udlejning af fast ejendom til anden brug - som f.eks. til bolig  

 og/eller erhvervsformål - da udlejningen i disse tilfælde er et  

 accessorie til udlejningen til andre formål, og betinget af, at de to  

 lejeforhold udgør én økonomisk transaktion.
 Domstolen anførte i denne forbindelse, at der vil  

 foreligge én økonomisk enhed, hvis - for det første - pladsen til  

 parkering af køretøjer og den faste ejendom, der er bestemt til anden  

 brug, hører til samme bebyggelse, og hvis - for det andet - begge de  

 nævnte ejendomme udlejes til den samme lejer af én og samme ejer.
 Højesteret har fundet, at en forhøjet parkeringsafgift, der opkræves  

 som betaling for uberettiget parkering i et privat ejet parkeringsanlæg,  

 er momspligtig, TfS 1996, 357.
I  

 SKM2006.535.SR  

 har Skatterådet truffet afgørelse om, at kontrolafgift udstedt ved ulovlig  

 parkering på private pladser i sin helhed er omfattet af momspligten.
Det  

 gælder uanset om den ulovlige parkering er sket på pladser med  

 betalingsparkering, pladser med gratisparkering eller pladser, hvor der  

 ikke må parkeres.
 Told- og Skattestyrelsen har i  

 SKM2002.166.TSS  

 og  

 SKM2004.206.TSS  

 præciseret den momsmæssige behandling af kommuners indtægter ved  

 betalingsparkering, herunder indtægter ved udstedelse af  

 parkeringslicenser.
Efter færdselsslovens § 92, stk. 1, nr. 1, kan vejbestyrelsen for en  

 offentlig vej med samtykke fra politiet træffe færdselsmæssige  

 bestemmelser, som indvirker på vejens udnyttelse eller indretning,  

 herunder bestemmelser om parkering og standsning.
Vejmyndigheden for en  

 privat fællesvej kan med samtykke fra politiet træffe tilsvarende  

 bestemmelser.
 I Vejloven er der to forskellige bestemmelser, der under givne  

 forudsætninger tillader vejbestyrelsen at opkræve afgift for parkering,  

 henholdsvis lovens § 107, stk. 1 og 2:
 I områder, hvor der er indført parkeringsrestriktioner i nærmere  

 afgrænsede tidsrum, er der indført flere former for parkeringssystemer,  

 eksempelvis:
 Kommuners indtægter ved betalingsparkering er efter styrelsens  

 opfattelse omfattet af momspligten - også selv om betalingsparkeringen  

 betragtes som en færdselsregulerende foranstaltning.
 Efter momslovens § 13, stk. 1, nr. 8, skal der betales moms ved  

 udlejning af parkeringspladser.
 Efter momslovens § 3, stk. 2, nr. 3, anses andre (end offentlige  

 forsyningsvirksomheder, jf. nr. 2) statslige, amtskommunale og kommunale  

 institutioner som afgiftspligtige personer, for så vidt de leverer varer  

 og ydelser i konkurrence med erhvervsvirksomheder.
 Formålet med bestemmelsen er at sikre, at det offentlige konkurrerer  

 med erhvervsvirksomheder på lige vilkår, og en offentlig virksomhed er  

 derfor momspligtig, når andre end den offentlige institution vil kunne  

 være leveringsdygtig i en tilsvarende vare eller ydelse, jf. i øvrigt  

 skatteministerens svar af 18. december 1995 til Folketingets Skatteudvalg  

 (Alm. del - bilag 86).
Landsskatteretten har i  

 SKM2006.370.LSR  

 truffet afgørelse om, at en kommune som offentlig myndighed ikke er  

 en afgiftspligtig person i relation til opkrævning  

 af parkeringsafgift med hjemmel i vejlovens § 107, stk. 2, da der  

 ikke foreligger en retlig mulig konkurrencesituation i forhold til  

 erhvervsvirksomheder.
Herefter er der ikke hjemmel for opkrævning af moms  

 af indtægter fra de på offentlige veje i henhold til vejlovens §  

 107, stk. 2, etablerede parkeringspladser.
 Landsskatteretten har i samme sag truffet afgørelse om, at kommunen er  

 en afgiftspligtig person i relation til opkrævning af parkeringsafgift med  

 hjemmel i vejlovens § 107, stk. 1. Herefter er der hjemmel for opkrævning  

 af moms af indtægter fra de i henhold til vejlovens § 107, stk.  

 1, særligt indrettede offentlige parkeringspladser og -anlæg.
 En meddelelse om  

 kommuners adgang til  

 tilbagebetaling af indbetalt moms af parkeringsafgifter opkrævet med  

 hjemmel i vejlovens § 107, stk. 2, er ved redaktionens slutning under  

 udarbejdelse.
 I områder, hvor der er indført parkeringsrestriktioner i nærmere  

 afgrænsede tidsrum er der indført flere former for parkeringslicenser,  

 eksempelvis:
Det er styrelsens opfattelse, jf.  

 SKM2002.166.TSS ,  

 at det af kommunerne opkrævede ekspeditionsgebyr ved udstedelse af  

 parkeringslicenser ikke er omfattet af momspligten, da opgaven udføres i  

 kraft af kommunens egenskab af offentlig virksomhed og ikke i konkurrence  

 med erhvervsvirksomheder.
Se også afsnit  

 C.2.3 .
 Det er endvidere styrelsens opfattelse, at den årlige afgift, som i  

 nogle tilfælde opkræves ud over ekspeditionsgebyret, er betaling for  

 parkering, og at afgiften derfor skal behandles efter ovenstående regler  

 om betalingsparkering.
 Styrelsen har truffet afgørelse om, at udlejning af staldplads er  

 momsfri, uanset om der i forbindelse med udlejningen leveres momspligtige  

 ydelser som f.eks. fodring og pasning af heste, TfS 1997, 671.
 Under henvisning til præmis 30 om sondringen mellem hovedydelser og  

 sekundære ydelser i EF-domstolens dom i sag C-349/96, Card Protection Plan  

 Ltd, og styrelsens afgørelse i TfS 1997, 671, om udlejning af staldplads,  

 fandt Landsskatteretten i  

 SKM2002.602.LSR ,  

 at udlejning af de i sagen omhandlede rum måtte anses for udlejning af  

 fast ejendom efter momslovens § 13, stk. 1, nr. 8, 1. pkt.
Retten lagde vægt på, at der udlejes et nærmere afgrænset og  

 identificerbart rum, som den pågældende lejer erhverver en brugsret til.  

 Da retten ikke anså det pågældende rum for at være omfattet af begrebet  

 udlejning af opbevaringsbokse i momslovens § 13, stk. 1, nr. 8, 2. pkt.,  

 var udlejningen momsfritaget.
Det forhold, at virksomheden efter konkret  

 aftale og mod særskilt betaling foretager momspligtige leverancer til  

 lejeren, medførte ikke, at lejeaftalen blev sekundær i forhold til disse  

 leverancer, med den virkning at også lejevederlaget bliver momspligtigt.  

 Retten lagde vægt på, at disse ekstraydelser har meget forskellig karakter  

 og kan kombineres efter behov, og at de i princippet kunne leveres af  

 tredjemand uafhængigt af den indgåede lejeaftale.
 Udlejning af reklameplads på bygninger er momspligtig.
Der skal efter bestemmelsen betales moms i forbindelse med udlejning af  

 opbevaringsbokse.
Bestemmelsen har bl.a. betydning for udlejning af  

 bankbokse.
Udlejning af arealer til omrejsende tivolier eller dyrskuer, markeder,  

 torvestader til f.eks. frugt- og grønthandlere etc. er momsfrit når der må  

 anses at foreligge udlejning af fast ejendom.
Det vil som udgangspunkt  

 være tilfældet, når lejer for en aftalt periode og mod vederlag tildeles  

 retten til at råde over et nærmere afgrænset areal, som om lejer er ejer  

 heraf, herunder ligger bl.a. retten til at udelukke andre fra at benytte  

 denne rettighed.
I  

 SKM2004.133.LSR  

 har Landsskatteretten taget stilling til den momsmæssige behandling af  

 udlejning af standpladser i forbindelse med udstillinger, modemesser mv.  

 Ved kontraktindgåelse sikres udstilleren en brugsret over et areal af en  

 nærmere angiven størrelse.
Denne brugsret bliver efterfølgende af  

 arrangøren præciseret til en nærmere angiven del af messearealet  

 (standpladsplaceringen). Endvidere er brugsretten underlagt de i  

 udstillingsbetingelserne fastsatte begrænsinger bl.a. med hensyn til  

 udstillerens faktiske brug af arealet og manglende mulighed for fremlån og  

 fremleje.
Landsskatteretten udtalte, at under disse omstændigheder kan den  

 udstillerne overladte rådighed over standpladsarealet ikke anses som det  

 primære formål med kontrakten.
Formålet med kontrakten er at markedsføre  

 de udstillede varer, og den udstilleren overladte rådighed over  

 standpladsarealet kan alene anses som et middel til at udføre denne  

 tjenesteydelse.
Retten fandt derfor, at den omhandlede ydelse ikke er  

 omfattet af den dagældende momslovs § 16 (nu §  

 17). Landsskatteretten fandt i stedet, at leveringsstedet måtte anses  

 for omfattet af den dagældende § 18, stk. 1, nr. 2 (nu § 15, stk. 2, nr.  

 2).  

Denne  

 praksis er imidlertid ændret som følge af EF-domstolens dom i sag  

 C-114/05, Gillan Beach Ltd., hvorefter leveringsstedet må anses  

 for omfattet af lovens § 18, stk. 1, nr. 1 (nugældende), jf.  

 SKM2006.450.SKAT .
 Sejlklubbers udlejning af bådeplads, liggeplads på land, havne- og  

 beddingspladser er momspligtig, selvom udlejningen kun sker til  

 foreningens medlemmer.
 Der skal derfor betales moms af pladsleje, herunder evt. indskud eller  

 deposita, der opkræves ved udlejning til faste lejere, samt af havnepenge,  

 der opkræves ved gæstesejleres benyttelse af havnen.
 Det fremgår af meddelelsen  

 SKM2004.14.TSS ,  

 at det er Told- og Skattestyrelsens opfattelse, at den havneplads, som en  

 husbåd ligger på, skal anses for at være en bådeplads og der skal således  

 betales moms af pladslejen.
 I en konkret afgørelse  

 SKM2001.48.LSR  

 har Landsskatteretten fundet, at udlejning af bådeplads ikke kan  

 karateriseres som udlejning af fast ejendom i henhold til § 13, stk. 1,  

 nr. 8, men at vinteropbevaringen (pladsret) må karakteriseres som  

 udlejning af fast ejendom og fritaget efter bestemmelsen.  

 Skatteministeriet indbragte spørgsmålet om momspligten af  

 vinteropbevaringen for domstolene jf.  

 SKM2001.100.TSS .
 Ved Vestre Landsrets kendelse af 15. november 2002 i sagen vedrørende  

 SKM2001.48.LSR  

 blev det besluttet at anmode EF-domstolen om fortolkning af artikel 13,  

 punkt B, litra b, herunder af bestemmelsens nr. 2, i det 6. momsdirektiv.
EF-domstolen har den 3. marts 2005 afsagt dom i sagen, jf. sag  

 C-428/02, Fonden Marselisborg Lystbådehavn.
Det fremgår af dommen, at 6.  

 momsdirektivs artikel 13, punkt B, litra b, skal fortolkes således, at  

 begrebet udlejning af fast ejendom omfatter udlejning af bådepladser på  

 vand og liggepladser på land til både på et havneareal.
Domstolen bemærker  

 bl.a., at den omstændighed, at et område er helt eller delvist  

 oversvømmet, ikke er til hinder for, at det kan anses for fast ejendom,  

 der kan udlejes eller bortforpagtes.
Det fremgår endvidere af dommen, at begrebet "køretøjer", som det  

 fremgår af den danske sprogversion af direktivet, skal fortolkes således,  

 at det omfatter alle transportmidler, herunder både.
Domstolen bemærker,  

 at de udtryk, der anvendes for at betegne begrebet køretøjer i de  

 forskellige sprogversioner af direktivet ikke er sammenhængende, og at det  

 følger af domstolens faste praksis, at i tilfælde af uoverenstemmelse  

 mellem de forskellige sprogversioner af en fællesskabsbestemmelse skal den  

 pågældende bestemmelse fortolkes på baggrund af den almindelige opbygning  

 af og formålet med den ordning, som den er led i.
Da bestemmelsen i artikel 13, punkt B, litra b, nr. 2, fastsætter en  

 undtagelse til fritagelsen for udlejning af fast ejendom, og hvorved  

 udlejningen er omfattet af direktivets generelle ordning, der indebærer,  

 at alle afgiftspligtige transaktioner, bortset fra de udtrykkelige  

 undtagelser, pålægges afgift, følger det, at bestemmelsen for det første  

 ikke skal fortolkes strengt.
For det andet medfører udlejning af  

 bådepladser en mere aktiv udnyttelse af den faste ejendom, der går udover  

 passiv tilrådighedsstillelse heraf for lejer, hvilket i almindelighed er  

 kendetegnende for undtagelserne i artikel 13, punkt B, litra b, nr. 1-4.  

 Endelig for det tredie, er de sociale årsager, der lå til grund for  

 momsfritagelsen for udlejning af fast ejendom, ikke relevante i  

 forbindelse med udlejning af bådepladser.
På baggrund af EF-domstolens dom i sag C-428/02 tog sagsøgte  

 i sagen  

 SKM2001.48.LSR  bekræftende  

 til genmæle overfor Skatteministeriets påstand, og hvorefter sagsøgte  

 har anerkendt, at sagsøgtes aktivitet i form af udlejning af  

 liggepladser (vinteropbevaring af både) er momspligtig.
Vestre  

 Landsret har i overensstemmelse hermed afsagt dom den 8. juli  

 2005.
Udlejning af flytbare, men mere permanente bygninger anses for momsfri  

 udlejning af fast ejendom.
Der er således konkret meddelt momsfrihed for  

 udlejning af en flytbar mobilpavillon, der blev opstillet nøglefærdig med  

 alle nødvendige installationer, og til hvilken der blev krævet  

 byggetilladelse fra de kommunale myndigheder.
 Det må dog kræves, at bygningen opfylder de almindelig gældende  

 karakteristika for fast ejendom.
I sag C-315/00, Rudolf Maierhofer, har EF-domstolen fastslået, at  

 udlejning af en bygning, som er fremstillet af præfabrikerede dele, og som  

 er grundfæstet således, at den hverken let kan demonteres eller flyttes,  

 er "udlejning af fast ejendom" i 6. momsdirektivs artikel 13, punkt b,  

 litra b)´s forstand, også selv om bygningen skal fjernes ved  

 lejekontraktens udløb og genanvendes på anden ejendom.
Domstolen fastslog  

 endvidere i tilknytning hertil, at det er uden betydning for  

 kvalifikationen af en transaktion som "udlejning af fast ejendom",  

 hvorvidt udlejeren stiller ejendom og bygning, eller blot den bygning, som  

 udlejer har opført på lejerens ejendom, til rådighed for lejeren.
 Udlejning af en jagt- og fiskeriret, der sker for perioder under én  

 måned, er altid momspligtig.
 Sker udlejning af en jagt- eller fiskeriret for en længere periode, kan  

 udlejningen ske momsfrit, når:
 Momsfriheden gælder, når alle 3 betingelser er opfyldt.
EF-domstolen har i  

 sag C-166/05 fastslået, at  

 levering af fiskerettigheder anses som tjenesydelser vedrørende  

 fast ejendom og at de flodstrækninger, hvortil fiskerettighederne er  

 gældende, kan karakteriseres som fast ejendom.
Fastlæggelsen af  

 leveringsstedet for ydelsen er omtalt i afsnit  

 E.3.3 .
 Udlejning af sportsfaciliteter er omtalt i afsnit  

 D.11.5 .
 Udlejning af et køreteknisk anlæg er anset som et momspligtigt salg af  

 en midlertidig brugsret, jf. Østre Landsrets dom af 26. marts 1992, se  

 ToldSkat Nyt 1992, 805.
 Indtægter fra en udvindingsret ifølge aftale mellem f.eks. ejeren af en  

 landbrugsejendom og et grus- eller teglværk anses for momsfri udlejning af  

 fast ejendom, uanset om betalingen for udvindingsretten er gradueret efter  

 de udvundne materialers art, mængde og anvendelse mv.
Udlejning af kursus-, selskabs- og mødelokaler og lign. i hoteller,  

 restaurationer, forsamlingshuse, beboerforeningers selskabslokaler,  

 idrætshaller mv. anses for momsfri udlejning af fast ejendom, forudsat der  

 ikke sker servering i lokalerne.
Se også afsnit  

 G.1.1.3  

 om servering af spise- og drikkevarer i restauranter mv.
 I  

 SKM2006.35.SKAT  

 har SKAT med virkning fra 1. juli 2007 ændret den  

 foreliggende praksis som fastlagt i Momsnævnets afgørelse 793/82 og  

 929/86 om, at hoteller, restaurationer, forsamlingshuse, beboerforeningers  

 selskabslokaler, idrætshaller mv. ikke skal foretage reduktion af den  

 fulde fradragsret for købsmoms, hvis den momsfri omsætning i forbindelse  

 med udlejning af kursuslokaler, teatersale, mødesale, gymnastiksale mv.  

 højst udgør 2 pct. af den samlede årlige omsætning, og hvis den momsfri  

 lokaleleje ved udlejning af kursusloaler mv. højst udgør 5 pct. af den  

 samlede betaling for det samlede arrangement.
 Praksisændringen betyder, at virksomheder med momsfri lokaleudlejning i  

 alle tilfælde skal opgøre fradragsretten for købsmoms efter momslovens  

 almindelige regler, jf. momslovens kapitel 9.
 Ved levering af samlede arrangementer, der omfatter møde- og  

 undervisningslokaler mv., servering og eventuel overnatning, kan hoteller  

 mv. fortsat anse en del af prisen for det samlede arrangement som momsfri  

 lokaleleje, forudsat der ikke sker servering i møde- og  

 undervisningslokalerne mv.
 Det er i alle tilfælde en betingelse for at kunne anse en del af prisen  

 for det samlede arrangement som momsfri lokaleleje, at der udstedes en  

 faktura, som opfylder kravene i momsbekendtgørelsens § 40, stk. 2.
Det fremgår af denne bestemmelse, at hvis en faktura indeholder både  

 momspligtige og momsfrie leverancer, skal det af fakturaen fremgå, hvilke  

 leverancer der er pålagt moms.
Leverancerne skal opføres hver for sig og  

 med særskilt sammentælling.
 Formidling i eget navn, men for en andens regning, er omfattet af § 4,  

 stk. 4, se  

 D.3.3 .  

 Om leveringsstedet i forbindelse med formidling i andres navn og for  

 andres regning, se  

 E.3.7.3 .  

 Om momsfritagelse for formidling af visse internationale transaktioner, se  

 I.1.7 .
D.11.9 Levering af fast ejendom § 13, stk. 1,  

 nr. 9 Bestemmelsen fritager levering af fast ejendom for moms.
 Som fast ejendom anses såvel bygninger som selve grundstykket samt  

 træer, avl på roden, hegn, brønde, anlæg og bygningstilbehør, så længe det  

 er anbragt på grunden eller bygningen.
Som fast anbragt tilbehør anses sædvanligt bygningstilbehør, der må  

 antages at følge med ved salg af bygninger, herunder varmeanlæg til  

 almindelig rumopvarmning, olietanke til varmeanlæg, faste ventilatorer i  

 forbindelse med rumventilation og sprinkleranlæg.
Der lægges vægt på om  

 bygningstilbehøret er omfattet af pant i fast ejendom, jf.  

 tinglysningslovens § 38.
Det er kun selve leveringen af den faste ejendom, der er fritaget.
Der  

 skal således betales moms af både de materialer og de arbejdsydelser, som  

 medgår ved opførelsen af bygninger.
Der skal også svares afgift af  

 formidlingsydelser i forbindelse med salg af fast ejendom, se  

 D.3.3 .
 Opfører en virksomhed byggeri for egen regning, skal virksomheden  

 derfor betale moms, jf. §§ 6 og 7, se  

 D.5  

 og  

 Q.1 .  

 Hvis byggeriet efterfølgende sælges, skal der derimod efter bestemmelsen  

 ikke betales moms af salgsprisen.
Salg af timeshare lejligheder er omfattet af fritagelsen, når salget må  

 anses for at indebære en overdragelse af fast ejendom.
Det kræver, at  

 salget af brugsretten fremgår af tinglyst skøde.
 Ved salg af fast ejendom vil der ikke være fradragsret for momsen af  

 udgifter, der afholdes i forbindelse med et sådant salg, jf.  

 J.1 .
D.11.10 Forsikringsvirksomhed mv. § 13, stk. 1,  

 nr. 10 Efter bestemmelsen er forsikrings- og genforsikringsvirksomhed,  

 herunder ydelser i forbindelse med sådan virksomhed, som udføres af  

 forsikringsmæglere og -formidlere, fritaget for moms.
 EF-domstolen fandt i sag C-349/96, Card Protection Plan Ltd., at en  

 afgiftspligtig person, der ikke er forsikringsgiver, udfører en  

 forsikringstransaktion, når han i forbindelse med en kollektiv forsikring  

 med ham som forsikringstager og sine kunder som forsikrede tilvejebringer  

 en forsikringsdækning ved at benytte en forsikringsgiver, som påtager sig  

 den dækkede risiko.
 Domstolen fandt endvidere, at medlemsstaterne ikke kan begrænse  

 omfanget af fritagelsen for forsikringsvirksomhed således, at den kun  

 finder anvendelse på ydelser, der leveres af personer, der i henhold til  

 national ret har tilladelse til at virke som forsikringsgivere.
I sag C-240/99, Forsikringsaktiebolaget Skandia, har EF-domstolen  

 fastslået, at en forsikringstransaktion efter sin art kræver, at der  

 foreligger et kontraktforhold mellem den, der præsterer tjenesteydelsen,  

 og den, hvis risiko dækkes af forsikringen, nemlig den forsikrede.
At et  

 forsikringsselskab påtager sig at drive et helejet forsikringsselskabs  

 virksomhed, når det sidstnævnte selskab fortsætter med at indgå  

 forsikringsaftaler i eget navn, udgør ikke en forsikringstransaktion i den  

 forstand, hvori begrebet anvendes i artikel 13, pkt.
B, litra a.
Landsskatteretten har i  

 SKM2001.236.LSR  

 fulgt EF-domstolens afgørelse i sagen om Card Protection Plan Ltd.
Denne  

 afgørelse vedrører et selskab, som udleaser aktiver til erhvervskunder. 25  

 pct. af den samlede leasingomsætning kommer fra udleasing af biler.
Når  

 selskabet udleaser personbiler, stiller det krav om, at leasingtager har  

 de fornødne ansvars- og kaskoforsikringer på bilen, der indregistreres med  

 leasingtager som bruger.
Selskabet har indgået en aftale med et  

 forsikringsselskab om kollektiv motorkøretøjsforsikring.
I de tilfælde,  

 hvor bilen er forsikret via selskabet, er det selskabet, der er  

 forsikringstager i forhold til forsikringsselskabet.
Policen er udstedt  

 til selskabet, og præmiens størrelse og regulering er baseret på en aftale  

 mellem selskabet og forsikringsselskabet.
Selskabets opkrævning af  

 forsikringsbeløb i forbindelse hermed anses i forhold til leasingydelsen  

 for selvstændige ydelser, der er momsfritaget efter § 13, stk. 1, nr. 10.  

 Skatteministeriet har vedrørende et andet spørgsmål i sagen indbragt  

 kendelsen for domstolene.
Se afsnit  

 J.2.1.1 .
I  

 SKM2003.303.LSR  

 fandt Landsskatteretten tilsvarende på baggrund af domstolens dom i sag  

 C-349/96, Card Protection Plan Ltd., at et fagforbund var omfattet af  

 fritagelsen i § 13, stk. 1, nr. 10, i forbindelse med en  

 gruppeulykkesforsikring tegnet af forbundet som forsikringstager i et  

 forsikringsselskab med forbundets medlemmer som forsikrede.
I forbindelse  

 med individuelle forsikringer, som medlemmerne kunne tegne gennem  

 forbundet i samme forsikringsselskab fandt Landsskatteretten, at forbundet  

 var omfattet af fritagelsen for ydelser i forbindelse med  

 forsikringstranaktioner udført af forsikringsformidlere.
Fagforbundet modtog refusioner fra forsikringsselskabet, som skulle  

 dække udgifterne til den del af administrationen af  

 gruppeulykkesforsikringen, som fagforbundet selv varetog.
Der var en  

 difference mellem det forsikringsbidrag, som forbundet opkrævede hos  

 medlemmerne, og den faktiske præmie til forsikringsselskabet.
 Landsskatteretten fandt, at hele det opkrævede forsikringsbidrag for  

 gruppeulykkesforsikringen måtte anses for vederlag for at stille denne  

 forsikring til rådighed for medlemmerne.
Landsskatteretten fandt endvidere, at fagforbundet ikke var  

 momspligtigt af den overfor forsikringsselskabet modregnede del af den  

 betalte præmie for gruppeulykkesforsikringen.
Retten lagde vægt på, at  

 fagforbundet ikke kunne antages at levere administrationsydelser mod  

 vederlag til forsikringsselskabet, jf. momslovens § 4, stk. 1, men derimod  

 selv forestod en del af den forsikringstransaktion, forbundet leverede  

 sine medlemmer.
Fagforbundets præmieudgift til forsikringsselskabet måtte  

 således anses at være den aftalte præmie med fradrag af refusionen.
Landsskatteretten fandt endelig, at forbundet i relation til de  

 individuelle forsikringer måtte anses som omfattet af momslovens § 13,  

 stk. 1, nr. 10, 2. led, idet forbundet foretog den faktiske formidling af  

 de omhandlede forsikringer.
De konkret udførte opgaver måtte derfor anses  

 som tjenesteydelser i forbindelse med forsikringstransaktioner omfattet af  

 fritagelsen.
 Østre Landsret har i TfS 1996, 118, lagt til grund, at der ved  

 forsikringsvirksomhed forstås ydelser, hvis afgørende kendemærke er, at de  

 består i mod vederlag at dække bestemte risici i overensstemmelse med  

 vilkår fastsat i en forsikringsaftale.
 Fritaget for moms er således forsikringsselskabernes ydelser, der  

 består i tegning af forsikringer.
 Også den virksomhed, som Dansk Forening For International  

 Motorkøretøjsforsikring udfører inden for rammerne af den særlige  

 europæiske motorkøretøjsforsikring (grønkortsystemet), er omfattet af  

 momsfritagelsen.
Landsskatteretten fandt i  

 SKM2005.247.LSR ,  

 at et forsikringsselskabs gebyrer opkrævet i forbindelse med  

 kreditgodkendelse m.v. af forsikringstagernes kunder var momsfri.  

 Landsskatteretten bemærkede, at salg af forsikringsydelser er momsfritaget  

 i henhold til momslovens § 13, stk. 1, nr. 10, mens salg af  

 kreditvurderinger som udgangspunkt er momspligtige efter momslovens § 4.  

 Levering af hver af disse tjenesteydelser må sædvanligvis anses for  

 uafhængige og selvstændige leverancer.
Såfremt ydelserne imidlertid har en  

 sådan tilknytning til hinanden, at den ene ydelse ikke er et mål i sig  

 selv for den gennemsnitlige aftager, men i stedet er et middel til at  

 udnytte den anden ydelse på de bedst mulige betingelser, skal ydelserne  

 behandles momsmæssigt ens med udgangspunkt i det, som må betegnes  

 hovedydelsen, jf.
EF-domstolens dom i sag C-349/96. Ydelser, som i  

 økonomisk henseende må anses for én ydelse, må således ikke kunstigt  

 opdeles.
Vurderingen skal foretages på baggrund af samtlige faktiske  

 omstændigheder ved den pågældende transaktion.
Landsskatteretten bemærkede derefter, at de omhandlede gebyrer er  

 vederlag for, at forsikringsselskabets danske filial løbende undersøger de  

 af forsikringen omfattede aftageres økonomiske forhold, samt for at  

 filialen godkender/ikke godkender ansøgninger om forsikring af nye  

 aftagere, og ansøgning om forhøjelse af kreditmaksimum for aftagere, der  

 allerede er omfattet af forsikringen.
Filialen er herved ikke leverandør  

 af et produkt, som kan sidestilles med de momspligtige kreditvurderinger,  

 som filialen indkøber hos kreditoplysningsbureauer eller som filialen i  

 visse tilfælde modtager fra leverandørerne.
Filialens ydelser består alene  

 i en evt. godkendelse, herunder løbende godkendelse, udført på baggrund af  

 de indhentede kreditvurderinger, hvorved gebyrerne fremstår som vederlag  

 for filialens almindelige risikovurderinger, som er en integreret del af  

 en forsikringsydelse.
Filialens kreditgodkendelser mv. udgør herefter ikke  

 et selvstændigt mål for den gennemsnitlige forbruger, men i stedet alene  

 et middel til at udnytte kreditforsikringen.
Filialens salg af  

 kreditgodkendelser mv. til brug for kreditforsikringerne måtte herefter  

 anses for momsfritagne, hvorfor det var med rette, at regionen havde  

 pålagt filialen ikke at opkræve moms af gebyrerne.
 Hvor selve forsikringstegningen foregår i én juridisk enhed og  

 administrationsydelsen foregår i en anden juridisk enhed, anses  

 administrationsydelserne ikke for udført i forbindelse med tegning af  

 forsikringer og er derfor ikke omfattet af fritagelsesbestemmelsen, jf.  

 TfS 1996, 118 ØLR.
 Forsikringsselskaber er fritaget for at betale moms ved salg af varer,  

 som de har overtaget fra forsikringstagerne i forbindelse med udbetaling  

 af skadeserstatning, forudsat salget sker til registrerede  

 virksomheder.
 Forsikringsselskabers tilbagesalg af stjålne effekter anses ikke for  

 salg af varer, men som en annullation af forsikringssagen, og der skal  

 derfor normalt ikke betales moms af vederlaget.
 Fritagelsen for forsikringsvirksomhed omfatter ikke vurderings- og  

 taksationsydelser mv., der udføres for forsikringsselskaber og andre.
 Som eksempler på vurderings- og taksationsydelser kan nævnes:
Forsikringsselskaber, forsikringsmæglere og andre, der afsætter  

 taksations- eller vurderingsydelser til f.eks. forsikringsselskaber eller  

 andre, er momspligtige for denne afsætning.
Det gælder også, selv om der  

 f.eks. er tale om vurdering af et forsikringskrav eller andre  

 vurderingsforretninger i tilknytning til momsfri forsikringsvirksomhed.  

 F.eks.
Se TfS 1998, 417, hvor tandlægers vurderingsydelser for  

 forsikringsselskaber ikke blev anset som omfattet af  

 momsfritagelsen.
Momsfriheden gælder også ydelser - i forbindelse med forsikrings- og  

 genforsikringsvirksomhed - der udøves af forsikringsmæglere og  

 -formidlere.
Denne del af bestemmelsen opstiller to krav for  

 momsfritagelsen, dels at der er tale om en tjenesteydelse i forbindelse  

 med en forsikringstransaktion, og dels at ydelsen præsteres af en  

 forsikringsmægler/formidler.
Det må således kræves, at der er tale om tjenesteydelser i forbindelse  

 med transaktioner, der vedrører overdragelse af en nærmere afgrænset  

 risiko.
Som eksempel herpå kan nævnes:
Opgaver vedr. skades- og policeadministration, der udføres af en  

 forsikringsmægler/-formidler i forbindelse med de  

 forsikringstransaktioner, som forsikringsmægleren/-formidleren foretager  

 formidlingen af, er dog omfattet af fritagelsen, hvis administrationen  

 sker som led i formidlingen.
Se  

 SKM2003.303.LSR ,  

 der er omtalt ovenfor.
EF-domstolen fandt i C-472/03, Arthur Andersen & Co.
Accountants  

 c.s., at ?backoffice?-virksomhed, der består i mod vederlag at udføre  

 tjenesteydelser for et forsikringsselskab, ikke er tjenesteydelser i  

 forbindelse med forsikringstransaktioner, som udføres af  

 forsikringsmæglere eller -formidlere omfattet af artikel 13, punkt B,  

 litra a.
Den pågældende ?backoffice?-virksomhed er beskrevet således i  

 forelæggelseskendelsen: accept af forsikringsbegæringer, behandling af  

 kontrakt- og tarifændringer, udfærdigelse, forvaltning og ophævelse af  

 policer, behandling af forsikringskrav, opgørelse og udbetaling af  

 provision til forsikringsformidlere, opbygning og administration af  

 informationsteknologi, informationsformidling til forsikringsselskabet og  

 til forsikringsformidlere, udfærdigelse af rapporter til policeindehaverne  

 og tredjemænd.
Såfremt en lægeundersøgelse på baggrund af de oplysninger,  

 en person, som ønsker at tegne en forsikring, har afgivet, er nødvendig,  

 er det forsikringsselskabet, der afgør, om forsikringsbegæringen skal  

 accepteres, hvorimod denne afgørelse i modsat fald tilkommer  

 ?backoffice?-leverandøren og forpligter forsikringsselskabet.  

 ?Backoffice?-leverandøren varetager næsten al kontakt med  

 forsikringsformidlerne.
Betegnelsen forsikringsmægler/formidler er meget bred.
Den omfatter  

 både selskabernes egne formidlere, agenter, assurandører,  

 forsikringsmæglere og andre, der formidler forsikringsaftaler, f.eks.  

 rejsebureauer og ejendomsmæglere, der er momsfri for den provision, de  

 modtager fra forsikringsselskaberne for tegning af forsikringer.
Efter  

 Told- og Skatteforvaltningens opfattelse er det ikke afgørende under  

 hvilken betegnelse, den enkelte virksomhed vælger at udøve sin virksomhed.  

 Det afgørende er derimod, om virksomheden i praksis er indrettet på at  

 udføre forsikringsformidlingsydelser som ovenfor beskrevet, og at der ikke  

 kun er tale om enkelte lejlighedsvise og isolerede tilfælde, hvor disse  

 ydelser udøves.
 Østre Landsret udtaler i  

 SKM2005.12.ØLR ,  

 at ifølge momslovens § 13, stk. 1, nr. 10, 2. led, er ydelser i  

 forbindelse med forsikrings- og genforsikringsvirksomhed, der udføres af  

 forsikringsmæglere og -formidlere, fritaget for moms.
En forsikringsmægler/-formidler er en tredjemand, der formidler kontakt  

 mellem kommende, eventuelle kunder og forsikringsselskaber om tegning af  

 forsikring.
Hvis en formidling resulterer i, at der indgås aftale om  

 tegning af forsikring mellem en kunde og et forsikringsselskab, er den  

 formidlingsprovision, som forsikringsmægleren/-formidleren måtte oppebære,  

 fritaget for moms i medfør af denne bestemmelse.
Hvis  

 forsikringsmægleren/-formidleren herefter i forsikringstiden efter aftale  

 leverer nogle ydelser vedrørende de forsikringer, vedkommende har  

 formidlet tegning af, kan honoraret herfor tillige være fritaget for moms.  

 Eventuelle ydelser vedrørende forsikringer, som vedkommende ikke har  

 formidlet tegning af, vil derimod ikke være fritaget for moms i henhold  

 til nævnte bestemmelse.
 I  

 SKM2005.12.ØLR  

 fandt Østre Landsret ikke, at et selskab havde godtgjort, at selskabet  

 havde formidlet tegning af nogen af de i sagen omfattede forsikringer, og  

 selskabets ydelser vedrørende forsikringerne kunne derfor ikke anses for  

 fritaget for moms i medfør af momslovens § 13, stk. 1, nr. 10, 2. led.
 Momsfritagelsen omfatter ikke advokaters udarbejdelse af analyser,  

 responsa og lign. for forsikringsselskaber om forsikringsforhold, samt  

 detektivers bistand til efterforskning i forsikringssager.
 På samme måde er aktuarers rådgivning af forsikringsteknisk art samt  

 værdimæssig vurdering af arbejdsgiveres pensionsforpligtelser over for  

 arbejdstagere, der udføres efter anmodning fra firmaer, advokater,  

 revisorer m.fl., ikke omfattet af momsfritagelsen.
 Tilsvarende er arbejde, der udføres for forsikringsselskaber til  

 konstatering af lækager på rørsystemer og lign., momspligtig.
 Dispachørvirksomhed er ikke omfattet af momsfritagelsen.
 En dispachør optræder som uvildig mellemmand mellem reder,  

 forsikringsselskab, ladningsafsender og -modtager.
 En dispachørs opgaver består typisk i at beregne og fordele udgifter og  

 tab ved skader på skibe og deres ladning, fordele udgifter til bjergeløn  

 samt beregne assuranceerstatning i søforsikring.
 Administration af pensionskasser er ikke omfattet af  

 momsfritagelsen.
 Ordninger vedrørende garantiforpligtelser i forbindelse med salg af  

 varer, f.eks. rustbeskyttelse af biler, anses ikke for  

 forsikringsvirksomhed, men som almindelig garanti.
 Ydes garantien via en frivillig tillægsforsikring, anses denne efter  

 omstændighederne for momsfritaget.
Momsnævnet traf i TfS 1994, 233 afgørelse om, at levering af en  

 frivillig tillægsforsikring, som tegnes og betales i forbindelse med salg  

 af varer (tv- og radioapparater mv.), var fritaget for moms som  

 forsikringsvirksomhed, idet forretningerne alene mod provision formidler  

 tegning af sådanne forsikringer.
Nævnet lagde ved afgørelsen vægt på, at  

 forsikringsaftalen herved indgås direkte mellem kunden og  

 forsikringsselskabet, og at Forsikringstilsynet finder, at tegning af de  

 omhandlende tillægsforsikringer er forsikringsvirksomhed i relation til  

 lov om forsikringsvirksomhed.
 Momsnævnet har i en senere afgørelse fundet, at det er uden momsmæssig  

 betydning, at forsikringsaftalen ikke er fuldt afdækket i et  

 forsikringsselskab og dermed i strid med forsikringslovgivningen.
 Fritagelsesbestemmelsen er udvidet i forhold til TfS 1994, 233. Se  

 herom tidligere i afsnittet nævnte EF-dom, C-349/96, Card Protection Plan  

 Ltd.
D.11.11 Finansielle aktiviteter § 13, stk. 1,  

 nr. 11 Momslovens § 13, stk. 1, nr. 11, fastlægger, hvilke varer og ydelser  

 der er momsfritaget i forbindelse med en række finansielle  

 aktiviteter.
 Fritagelsen i momslovens § 13, stk. 1, nr. 11, omhandler følgende  

 finansielle aktiviteter:
TSS-cirkulære  

 2003-29  fastlægger  

 på baggrund af EF-Domstolens nyeste praksis de generelle retningslinjer  

 for fortolkning af fritagelsesbestemmelserne i momslovens § 13, stk. 1,  

 nr. 11. Der er tale om følgende afgørelser fra EF-domstolen: SDC-dommen  

 (C-2/95), CPP-dommen (C-349/96) og CSC-dommen (C-235/00). Som et bilag til  

 cirkulæret er vedlagt en liste med eksempler på momsfrie  

 transaktioner i henhold til momslovens § 13, stk. 1, nr. 11, om  

 finansielle transaktioner.
Listen er ikke udtømmende.
 Cirkulære og bilag er indarbejdet i dette afsnit.
D.11.11.1 Finansielle aktiviteter -  

 Underleverandørydelser Den 5. juni 1997 afsagde EF-Domstolen dom i sag C-2/95, SDC mod  

 Skatteministeriet.
Sagen vedrørte fortolkningen af de i 6. momsdirektivs  

 artikel 13, punkt B, litra d, nr. 3 og 5, omhandlede fritagelser.  

 Bestemmelsen er implementeret i momslovens § 13, stk. 1, nr. 11, litra c)  

 og e).
 Sagen vedrørte spørgsmålet om, i hvilket omfang de ydelser, SDC  

 leverede til pengeinstitutter, var omfattet af momsfritagelsesbestemmelsen  

 i momslovens § 13, stk. 1, nr. 11.
Domstolen udtaler i SDC-dommens præmis 20, at ifølge Domstolens faste  

 praksis skal de udtryk, der anvendes til at betegne de fritagelser, som er  

 fastsat i sjette direktivs artikel 13, fortolkes indskrænkende, da de er  

 undtagelser fra det almindelige princip, hvorefter omsætningsafgift  

 opkræves af enhver tjenesteydelse, der udføres mod vederlag af en  

 afgiftspligtig person.
Fritagelsesbestemmelserne i momslovens § 13,  

 stk. 1, nr. 11, skal derfor fortolkes indskrænkende.
 Domstolen udtaler i præmis 32 i SDC-dommen, at de transaktioner, der er  

 fritaget i henhold til artikel 13, punkt B, litra d), nr. 3 og 5, er  

 defineret på grundlag af arten af de leverede tjenesteydelser og ikke på  

 grundlag af tjenesteyderen eller tjenestemodtageren, som netop ikke er  

 omtalt i de nævnte bestemmelser.
 Det udtales videre i præmis 33, at bestemmelserne i artikel 13, punkt  

 B, litra d), nr. 1 og 2, hvori der henvises til "den person, der har ydet  

 lånene" og til "den person, der har ydet kreditten", bekræfter, at det  

 personelle aspekt er uden betydning ved fastlæggelsen af, hvilke  

 transaktioner der er fritaget i henhold til artikel 13, punkt B, litra d),  

 nr. 3 og 5.
De transaktioner, der er fritaget i henhold til momslovens § 13, stk.  

 1, nr. 11, skal således fastlægges på grundlag af arten af de leverede  

 tjenesteydelser.
Medmindre andet udtrykkeligt fremgår, er det derfor ikke  

 af betydning ved fastlæggelsen af momsfritagelsens rækkevidde, om en given  

 ydelse leveres af en af de direkte implicerede parter, eller om den  

 leveres af underleverandører.
EF-domstolen udtaler i præmis 56, at såfremt 6. direktivs artikel 13,  

 punkt B, litra d), nr. 3, udelukkende omfattede ydelser, som et  

 pengeinstitut leverer til en slutkunde, ville kun visse handlinger i  

 forbindelse med transaktioner vedrørende overførsler kunne fritages.
En  

 sådan fortolkning ville begrænse fritagelsen på en måde, der ikke har  

 støtte i bestemmelsens ordlyd.
Efter ordlyden er fritagelsen således ikke  

 begrænset til kun at omfatte dette forhold, og den er tilstrækkelig vid  

 til også at omfatte ydelser, der leveres af andre erhvervsdrivende end  

 pengeinstitutter, og som er bestemt til andre end deres slutkunder.
 Det følger heraf, at der ikke er hjemmel til en fortolkning, hvorefter  

 anvendelsen af fritagelsen i henhold til artikel 13, punkt B, litra d),  

 nr. 3, er begrænset til kun at omfatte ydelser, der leveres direkte til  

 pengeinstituttets slutkunde, jf. præmis 57.
Underleverandørydelser er således fritaget for moms i samme omfang som  

 andre ydelser efter momslovens § 13, stk. 1, nr. 11, om fritagelse for  

 finansielle aktiviteter.
Underleverandørydelser er derfor omfattet af  

 momsfritagelsen i momslovens § 13, stk. 1, nr. 11, såfremt de set under ét  

 tilsigter at opfylde de specifikke og væsentlige funktioner for den  

 momsfritagne transaktion, se nedenfor om det funktionelle aspekt.
 Momsfritagelsen i henhold til momslovens § 13, stk. 1, nr. 11, skal  

 altså fastlægges på grundlag af arten af de leverede ydelser.
Det fremgår af dommens præmis 37, at det er uden betydning for  

 fritagelsen, hvorledes ydelsen konkret leveres, herunder om det sker  

 elektronisk, automatisk eller manuelt.
Den blotte omstændighed, at en  

 ydelse fuldt ud udføres elektronisk, er således ikke i sig selv til hinder  

 for, at fritagelsen anvendes på den pågældende ydelse.
Såfremt  

 ydelsen derimod kun omfatter teknisk eller elektronisk bistand til den,  

 som udfører de væsentlige og specifikke funktioner i forbindelse med  

 transaktioner, der omhandles i artikel 13, punkt B, litra d), nr. 3 og 5,  

 opfylder ydelsen ikke betingelserne for fritagelse.
Dette følger  

 imidlertid af ydelsens art og ikke af den måde, hvorpå den udføres.
 Det fremgår endvidere af dommens præmis 65, at da  

 fritagelsesbestemmelserne skal fortolkes indskrænkende, giver den blotte  

 omstændighed, at en komponent er nødvendig for at gennemføre en fritaget  

 transaktion, ikke holdepunkter for at antage, at den ydelse, der svarer  

 til den pågældende komponent, er fritaget.
 Stilles for eksempel et databehandlingssystem til rådighed for et  

 pengeinstitut, vil det at stille systemet til rådighed ikke være omfattet  

 af momsfritagelsen vedrørende betalingsoverførsler.
 Leverancer, der alene udgør teknisk eller faktisk assistance, er  

 således ikke omfattet af fritagelsen i momslovens § 13, stk. 1, nr. 11. Se  

 dog nedenfor om det funktionelle aspekt og om tekniske eller faktiske  

 (praktiske) ydelser, der selvstændigt har til formål at opfylde den  

 momsfritagne transaktions specifikke og væsentlige funktioner, og som i  

 kraft heraf kan være momsfritaget.
 Afgørende for, om en underleverandørs ydelse er omfattet af  

 fritagelsesbestemmelsen i momslovens § 13, stk. 1, nr. 11, er, hvorvidt  

 ydelserne set under ét udgør en særskilt enhed, der opfylder de specifikke  

 og væsentlige funktioner for en i momslovens § 13, stk. 1, nr. 11,  

 beskrevet ydelse.
 SDC-dommen udtaler således i dommens præmis 64, "at ordlyden af sjette  

 direktivs artikel 13, punkt B, litra d), nr. 3, i princippet ikke er til  

 hinder for, at overførselstransaktionen består af flere forskellige  

 ydelser, der i så fald udgør "transaktioner vedrørende overførsler" i  

 bestemmelsens forstand, og som faktureres med specifikation af de enkelte  

 dele af de pågældende ydelser".
I præmis 66 udtaler Domstolen, at "En betingelse for, at de ydelser, en  

 datacentral leverer, kan betegnes som fritagne transaktioner, som  

 omhandlet i artikel 13, pkt.
B, litra d, nr. 3 og 5, er, at ydelserne  

 set under ét, udgør en særskilt helhed, der opfylder de specifikke og  

 væsentlige funktioner for en ydelse, som beskrevet i ovennævnte numre  

 (styrelsens understregning). For så vidt angår "en transaktion vedrørende  

 overførsler" skal de leverede ydelser således medføre, at der overføres  

 beløb, og at der indtræder retlige og økonomiske ændringer." At ydelserne set under ét skal udgøre en særskilt helhed  

 indebærer, at der må stilles krav om en kvalificeret tilknytning mellem de  

 leverede underleverandørydelser og den momsfritagne transaktion.
Endvidere  

 indebærer det, at de ydelser, der vedrører opfyldelsen af transaktionens  

 specifikke og væsentlige funktioner, skal kunne udskilles fra eventuelle  

 ydelser, der er uden forbindelse hermed.
Tekniske eller praktiske ydelser kan således være omfattet af  

 momsfritagelsen, hvis leverandøren selvstændigt har til opgave at opfylde  

 den momsfritagne transaktions specifikke og væsentlige funktioner.
Efter  

 præmis 66 i dommen vil det være afgørende i denne henseende, at  

 leverandøren påtager sig et ansvar for opfyldelse af den momsfritagne  

 transaktions specifikke og væsentlige funktioner.
 Hvis de leverede ydelser derimod ikke, set under ét, tilsigter at  

 opfylde den momsfritagne transaktions specifikke og væsentlige funktioner,  

 vil det ikke være tilstrækkeligt til at anse ydelserne for omfattet af  

 momsfritagelsesbestemmelsen, at ydelserne indgår som et led i en  

 momsfritaget transaktion, der gennemføres af køberen af ydelserne, og  

 måske endog er en nødvendig forudsætning for transaktionens gennemførelse,  

 jf. ovenfor om arten af ydelserne.
Told- og skatteforvaltningen vil derfor tillægge det betydning, om en  

 ydelse leveres af en underleverandør, der selvstændigt har ansvar for at  

 gennemføre en momsfritaget transaktion, eller om der alene er tale om  

 leverance af teknisk eller faktisk assistance.
En underleverandør skal  

 derfor have til opgave selvstændigt at udføre en fritaget ydelse, før  

 ydelsen er omfattet af fritagelsen.
Underleverandørens ansvar overfor  

 opdragsgiveren skal ikke kun omfatte tekniske aspekter, men også den  

 fritagne ydelses specifikke og væsentlige elementer, jf. dommens præmis  

 66.
 I henhold til SDC-dommens præmisser 64 og 66 er ydelser som nævnt  

 fritaget, hvis underleverandørens ydelser set under ét udgør en særskilt  

 helhed, der opfylder de specifikke og væsentlige funktioner for en  

 transaktion, der efter en af bestemmelserne i artikel 13, punkt B, litra  

 d), er fritaget for moms.
Det er uden betydning for anvendelsen af fritagelsen, hvorledes  

 faktureringen sker, herunder om der faktureres med specifikation af de  

 enkelte dele af de pågældende ydelser.
Det er derimod en betingelse for,  

 at ydelserne kan være fritaget for moms, at de kan identificeres i forhold  

 til leverandørens øvrige ydelser, jf. præmis 64.
 Da det er ydelsernes art, der er afgørende for, om de er omfattet af en  

 fritagelse, jf. præmis 32, er det uden betydning, om transaktionerne  

 faktisk gennemføres.
D.11.11.2 Biydelser og hovedydelser Den 25. februar 1999 afsagde EF-Domstolen dom i sagen C-349/96,  

 Card Protection Plan Ltd., der vedrører fortolkningen af 6. direktivs  

 artikel 13, punkt B, litra a). Artikel 13, punkt B, litra a), er  

 implementeret i den danske momslov i § 13, stk. 1, nr. 10.
Dommen vedrører spørgsmålet om, hvorvidt CPP udførte to selvstændige  

 ydelser, nemlig en momsfritaget forsikringstransaktion og en momspligtig  

 kortregistreringsydelse, eller om de to ydelser udgjorde en hovedydelse og  

 en biydelse, hvor biydelsen momsmæssigt skulle stilles som hovedydelsen.  

 CPP tilbød mod vederlag sine kreditkortkunder en ordning, der havde til  

 formål at begrænse det økonomiske tab og de ulemper, som kunderne udsattes  

 for, såfremt deres kreditkort eller visse andre genstande, blev stjålet  

 eller bortkom.
Firmaet har ved tegning af en forsikring hos et  

 forsikringsselskab opnået en én bloc-dækning for så vidt angår  

 kortbeskyttelsesordningens regler om erstatning til kortkunder.
Herunder  

 leveres en række andre ydelser såsom bl.a. bistand ved adresseændringer,  

 levering af sundhedskort eller rabatter ved leje af biler.
 Domstolen udtaler i i dommens præmis 28, at når en transaktion består  

 af en gruppe af omstændigheder og handlinger, skal der tages hensyn til  

 samtlige omstændigheder ved den pågældende transaktion ved afgørelsen af,  

 om transaktionen skal anses for en enkelt ydelse eller for flere  

 ydelser.
En ydelse, der i økonomisk henseende er en enkelt ydelse, må ikke  

 kunstigt opdeles for ikke at ændre momssystemets sammenhæng.
Det må  

 undersøges, hvad der særligt karakteriserer den pågældende transaktion, og  

 herigennem afgøres, om den momspligtige person til forbrugeren, forstået  

 som en gennemsnitsforbruger, leverer flere uafhængige hovedydelser eller  

 en enkelt ydelse, jf præmis 29.
 Der er tale om en enkelt ydelse i tilfælde, hvor et eller flere  

 elementer skal anses for at udgøre hovedydelsen, og et eller flere  

 elementer skal anses for sekundære ydelser (biydelser), der er  

 afgiftsmæssigt stillet som hovedydelsen.
 En ydelse skal anses for sekundær i forhold til en hovedydelse, når den  

 ikke for kunderne udgør et mål i sig selv, men et middel til at udnytte  

 tjenesteyderens hovedydelse på de bedst mulige betingelser, jf. præmis  

 30.
I tilfælde, hvor tjenesteyderen fakturerer en samlet pris til kunderne  

 for en ydelse, der består af flere elementer, kan det tale for, at der  

 foreligger en enkelt ydelse.
Men såfremt en nærmere undersøgelse viser, at  

 kunderne uagtet enhedsprisen ønsker at erhverve to eller flere særskilte  

 ydelser, skal den del af enhedsprisen, der er prisen for fritagne ydelser,  

 adskilles fra den del af enhedsprisen, der er prisen for ydelser, der ikke  

 er fritagne.
I denne forbindelse skal den enkleste beregnings- eller  

 ansættelsesmetode vælges, jf. præmis 31.
 Se også afsnit  

 D.11.10  

 om dommen.
Told- og Skatteforvaltningen skal momsmæssigt behandle en biydelse på  

 samme måde som den hovedydelse, som biydelsen er en del  

 af.
Uafhængige hovedydelser skal derimod behandles selvstændigt.
Ved afgørelsen af, om en ydelse skal anses for en biydelse eller en  

 uafhængig hovedydelse, skal der lægges vægt på, om ydelsen for den  

 gennemsnitlige forbruger udgør et mål i sig selv eller et middel til at  

 udnytte leverandørens hovedydelse.
Ved den gennemsnitlige forbruger  

 forstås i denne sammenhæng den gennemsnitlige aftager, uanset om aftagerne  

 af ydelsen er private, virksomheder mv. eller begge dele.
Skatterådet fandt i  

 SKM2006.169.SR ,  

 der omhandler fritagelse for udbud af interessentskabsandele i  

 ejendomsinteressentskaber, at den del af selskabets honorar, som  

 vedrørte finansieringen af ejendomshandlerne, var momsfri efter momslovens  

 § 13, stk. 1, nr. 11, litra a, som formidling af lån.
Det måtte dog være  

 en betingelse for momsfrihed for denne del af honoraret, at  

 låneformidlingen ikke blot skulle anses for en biydelse til selskabets  

 momspligtige ydelser vedrørende købet af ejendommen på interessentskabets  

 vegne.
Låneformidlingen skulle således tjene et formål i sig selv, hvilket  

 måtte anses for opfyldt, hvis den del af honoraret, som kunne henføres til  

 låneformidlingen, ikke blot udgjorde en marginal del af honoraret for  

 ydelserne vedrørende købet af ejendommen, jf. præmisserne 26-29 i  

 EF-domstolens dom i sag C-200/04, ISt.
 Om biydelser og hovedydelser i øvrigt, se  

 D.2.3.2 .
 Om fordelingen af enhedspriser mellem momsfrie og momspligtige ydelser,  

 se  

 G.1.1 .
D.11.11.3 Formidling og forhandling Den 13. december 2001 har EF-Domstolen afsagt dom i sagen C-235/00, CSC  

 Financial Services Ltd., der vedrører fortolkningen af 6. momsdirektivs  

 artikel 13, punkt B, litra d), nr. 5. Bestemmelsen er implementeret i  

 momslovens § 13, stk. 1, nr. 11, litra e).
 Dommen vedrører spørgsmålet om, hvorvidt CSC, der leverede såkaldte  

 "call center"-ydelser over for finansielle institutioner, udførte  

 transaktioner eller forhandlinger vedrørende værdipapirer.
 Begreberne formidling og forhandling benyttes i  

 fritagelsesbestemmelserne i 6. momsdirektiv?s artikel 13, punkt B, litra  

 d), samt i momslovens § 13, stk. 1, nr. 11. Begreberne har i denne  

 forbindelse den samme betydning.
 Domstolen siger i dommens præmis 38, at udtrykket "herunder  

 forhandlinger" i direktivets artikel 13, punkt B, litra d), nr. 5, ikke  

 skal definere hovedindholdet af den i bestemmelsen fastsatte fritagelse,  

 men har til formål at udvide bestemmelsens anvendelsesområde til  

 formidlingsvirksomhed.
I den sammenhæng, hvori udtrykket "forhandlinger" indgår i artikel 13,  

 punkt B, litra d), nr. 5, tager det sigte på en virksomhed, som udøves af  

 en mellemmand, der ikke selv er part i en kontrakt om et finansielt  

 produkt, jf. præmis 39. Mellemmandens ydelser adskiller sig fra de  

 kontraktmæssige ydelser, der typisk udføres af parterne i sådanne  

 kontrakter.
Mellemmandsvirksomhed er en tjenesteydelse, som udføres over  

 for en kontraktpart, og som parten yder vederlag for, idet der er tale om  

 en særskilt formidlingsvirksomhed.
Formidlingsvirksomhed kan blandt andet  

 bestå i at give opdragsgiveren oplysning om, hvornår der kan være mulighed  

 for at indgå en kontrakt om et finansielt produkt, at optage kontakt med  

 den anden part og i opdragsgiverens navn og for dennes regning at føre  

 forhandlinger om den nærmere fastlæggelse af de gensidige ydelser.
 Formidlingsvirksomhed har således til formål at træffe de nødvendige  

 foranstaltninger for, at de to parter indgår en kontrakt, uden at  

 formidleren har en selvstændig interesse i kontraktens indhold, jf. præmis  

 39.
 Der er derimod ikke tale om formidling, når en af kontraktparterne  

 overlader det til en underleverandør at udføre en del af de faktiske  

 transaktioner i forbindelse med kontrakten, herunder at give oplysninger  

 til den anden part, at modtage og behandle bestillinger på tegning af de  

 værdipapirer, kontrakten angår, jf. præmis 40. I så fald indtager  

 underleverandøren samme position som sælgeren af det finansielle produkt.  

 Den pågældende er dermed ikke en mellemmand.
Told- og Skatteforvaltningen skal ved anvendelsen af bestemmelserne i  

 momslovens § 13, stk. 1, nr. 11, om momsfritagelse for formidling og  

 forhandling vedrørende momsfrie transaktioner lægge vægt på, om den  

 pågældende tjenesteyder er en uafhængig mellemmand mellem leverandøren og  

 aftageren af en momsfri ydelse.
Er dette tilfældet, kan mellemmandens  

 ydelser til kontraktsparterne være omfattet af begreberne formidling og  

 forhandling.
Der skal herved lægges vægt på, om den pågældende har  

 bemyndigelse til selvstændigt at forhandle og/eller indgå aftale på vegne  

 af leverandøren eller aftageren af den momsfrie ydelse.
Hvis den  

 pågældende har forhandlet selvstændigt på vegne af en af parterne, er det  

 ikke en hindring for fritagelse som formidling/forhandling, at  

 opdragsgiveren efterfølgende skal godkende forhandlingsresultatet, før  

 kontrakten kan anses for indgået.
 Hvis den pågældende alene er underleverandør til leverandøren, indtager  

 den pågældende samme position som sælgeren af det finansielle produkt og  

 skal herefter behandles, som det fremgår af afsnit  

 D.11.11.1 .
D.11.11.4 Momslovens § 13, stk. 1, nr. 11, litra  

 a) Momslovens § 13, stk. 1, nr. 11, litra a), bestemmer, at långivning og  

 formidling af lån samt långivers forvaltning af egne udlån er fritaget for  

 moms.
 Dette afsnit indeholder definitioner af, hvad man forstår ved  

 långivning, formidling og forvaltning, det vil sige, hvilke ydelser der er  

 momsfritaget efter "kernen" i momslovens § 13, stk. 1, nr. 11, litra  

 a).
Herudover indeholder afsnittet eksempler på de ydelser, der er  

 momsfritaget som biydelser til hoved-/kerneydelserne i  

 fritagelsesbestemmelsen eller til momsfrie formidlingsydelser.
Eksemplerne  

 er hentet fra bilaget til TSS-cirkulære  

 2003-29  

 om anvendelsesområdet for momslovens § 13, stk. 1, nr. 11 - fritagelse for  

 finansielle transaktioner.
De oplistede eksempler på momsfritagelse  

 af ydelser er ikke udtømmende.
Det vil således altid bero på en  

 konkret vurdering af den enkelte ydelse i den konkrete sag, hvorvidt den  

 er fritaget for moms, herunder om der konkret er tale om en af de ydelser,  

 der er nævnt i listens eksempler.
Eksemplerne vedrører alene den finansielle tjenesteyders, f.eks. et  

 pengeinstitut, eller formidlerens levering af hoved- og biydelser.
Der er  

 således ikke tale om, at f.eks. en ejendomsmæglers vurdering af en  

 potentiel låntagers faste ejendom, er momsfritaget, bortset fra i  

 tilfælde, hvor vurderingen må anses for biydelse til et lån, som  

 ejendomsmægleren søger at yde eller formidle.
I øvrige tilfælde vil  

 ejendomsmæglerens bistand være bistand af teknisk karakter og vil  

 derfor - som beskrevet om det funktionelle aspekt i afsnit  

 D.11.11.1  -  

 ikke være omfattet af momsfritagelsen.
 Hvorvidt ydelser leveret af en underleverandør eller en mellemmand er  

 momsfritaget, skal således ikke afgøres af nedennævnte eksempler på  

 biydelser fra finansielle tjenesteydere, som f.eks. pengeinstitutter og  

 realkreditinstitutter, men derimod efter kriterierne i  

 D.11.11.1  og  

 D.11.11.3 .  

 Om biydelser til formidling, se dog afsnit  

 D.11.11.4.2 .
D.11.11.4.1 Långivning Långivning består i, at långiver giver en låntager ret til at disponere  

 over et pengebeløb med pligt til at betale det lånte beløb tilbage på  

 nærmere fastsatte vilkår.
 Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den finansielle tjenesteyder (f.eks. et pengeinstitut), der leverer en  

 momsfri hovedydelse, skal derfor ikke lægge moms på den ydelse, der må  

 anses som en biydelse til en momsfri hovedydelse.
 Som eksempel på biydelser, der er momsfrie, når de leveres af den  

 finansielle tjenesteyder (f.eks. et pengeinstitut) som led i långivning,  

 kan nævnes:
 Det forhold, at ovennævnte ydelser som biydelser kan faktureres  

 momsfrit fra den finansielle tjenesteyder (f.eks. et pengeinstitut) til  

 dennes kunde, medfører ikke, at en evt. underleverandør kan levere  

 ydelserne til den finansielle tjenesteyder uden at pålægge moms.
Underleverandøren kan undlade at lægge moms på vederlaget for ydelser  

 til den finansielle tjenesteyder, hvis underleverandørens ydelser set  

 under ét udgør en særskilt enhed, der opfylder de specifikke og væsentlige  

 funktioner for en af de ydelser, der er momsfri efter momslovens § 13,  

 stk. 1, nr. 11, se om det funktionelle aspekt i afsnit  

 D.11.11.1 .  

 F.eks. kan en edb-centrals medvirken ved udbetaling af et lån under visse  

 omstændigheder være momsfri efter § 13, stk. 1, nr. 11, litra c.
Modsat  

 kan en edb-centrals indberetning af oplysninger til offentlige  

 myndigheder, f.eks told- og skatteforvaltningen, om rentetilskrivning på  

 kontoen, ikke antages at opfylde de væsentlige og specifikke funktioner  

 for en betalingstransaktion og er derfor ikke momsfri, selvom  

 indberetningen er lovpligtig.
 Underleverandøren kan derudover undlade at lægge moms på ydelser, der  

 efter en konkret vurdering må anses for en biydelse til en momsfri ydelse  

 leveret af underleverandøren selv, jf. afsnit   

 D.11.11.2 .
En kontoring (selskabet) i en større provinsby havde indgået  

 samhandelsaftale med over 250 forretninger.
Kundens køb finansieredes og  

 administreredes af selskabet.
Landsskatteretten anså ikke kontoringen for  

 at drive momspligtig virksomhed med køb og salg af varer.
Kontoringen var  

 derimod omfattet af momslovens § 13, stk. 1, nr. 11, om finansielle  

 aktiviteter.
Se TfS 2000, 1019. I  

 SKM2003.571.LSR  

 fandt Landsskatteretten ligeledes, at et andelsselskab, der formidlede  

 kontosalg mv., ikke kunne anses for at drive momspligtig virksomhed med  

 køb og salg af varer, men var omfattet af § 13, stk. 1, nr. 11.  

 Landsskatteretten lagde vægt på, at det er de forretninger, der er  

 tilknyttet til andelsselskabet, der rent faktisk sælger og leverer varen  

 til kortindehaveren, hvorimod andelsselskabets rolle er at yde kredit til  

 kortindehaveren og at indestå for betaling af varen overfor  

 forretningerne.
Aftaleforholdet mellem andelsselskabet og kunden må  

 således anses at bestå i, at kunden er kontohaver hos andelsselskabet.
De  

 enkelte forretninger må anses for leverandører af varen/ydelsen, og  

 modtageren af denne levering må anses for kortindehaveren.
 I sag C-185/01 Auto Lease Holland BV udtaler EF-domstolen, at  

 begrebet "levering af et gode" i sjette momsdirektivs artikel 5, stk. 1,  

 skal fortolkes således, at der i forbindelse med leasing af  

 motorkøretøjer, der tillige omfatter en aftale om brændstofadministration,  

 ikke foreligger en brændstoflevering fra leasinggiver til leasingtager,  

 såfremt en leasingtager påfylder det leasede køretøj brændstof på  

 tankstationer, selv om påfyldningen foretages i leasinggivers navn og for  

 dennes regning.
Domstolen fandt, at aftalen om  

 brændstofadministration således ikke er en kontrakt om levering  

 af brændstof, men nærmere en kontrakt om finansiering af køb af brændstof.  

 Auto Lease køber ikke brændstoffet for derefter at sælge det videre til  

 leasingtageren, men leasingtageren køber brændstoffet og vælger frit  

 brændstoffets kvalitet og mængde samt tidspunktet for købet.
Auto Lease  

 fungerer i virkeligheden som kreditgiver i forhold til leasingtageren.
Om  

 dommen se endvidere  

 D.2.1 .
Told- og Skattestyrelsen har i  

 SKM2003.58.TSS  taget  

 stilling til dommens betydning for dansk praksis.
Se  

 D.2.1 .
 Se endvidere Østre Landsrets dom i  

 SKM2006.399.ØLR ,  

 der ligeledes er omtalt i  

 D.2.1 .
D.11.11.4.2 Formidling af lån Formidling af lån er omfattet af fritagelsen.
Det fremgår af afsnit  

 D.11.11.3 ,  

 at formidlingsvirksomhed har til formål at træffe de nødvendige  

 foranstaltninger for, at to parter indgår en kontrakt, uden at formidleren  

 har en selvstændig interesse i kontraktens indhold.
Der er derimod ikke  

 tale om formidling, når en af kontraktsparterne overlader det til en  

 underleverandør at udføre en del af de faktiske transaktioner i  

 forbindelse med kontrakten.
Fritagelsen omfatter både formidling på vegne  

 af långiver og på vegne af låntager.
 Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
 Som eksempel på biydelser, der er momsfrie, når de leveres af en  

 finansiel tjenesteyder eller en anden mellemmand som led i formidling af  

 lån, kan nævnes:
Mn. 520/78 og Mn. 546/78 må på baggrund af SDC-dommen og CSC-dommen  

 anses for forældede.
Efter disse afgørelser omfattede momslovens § 13,  

 stk. 1, nr. 11, litra a, ejendomsmægleres og advokaters behandling af  

 lånesager, herunder udstedelse af lånedokumenter og rådgivning herom.  

 Ejendomsmægleres og advokaters behandling af lånesager kan fremover  

 kun anses for at være omfattet af fritagelsen, hvis ejendomsmægleren eller  

 advokaten efter en konkret vurdering kan anses for formidler af  

 lån, jf. afsnit  

 D.11.11.3.
Skatterådet fandt i  

 SKM2006.169.SR ,  

 der omhandler fritagelse for udbud af interessentskabsandele i  

 ejendomsinteressentskaber, på baggrund af det oplyste om  

 fuldmagtsforholdene mellem interessenterne og selskabet, at selskabet  

 måtte anses for at opfylde kriterierne for som en uafhængig mellemmand at  

 have ført forhandlinger på vegne af interessentskaberne om optagelse af  

 lån.
Den del af selskabets honorar, som vedrørte finansieringen af  

 ejendomshandlerne, var derfor momsfri efter momslovens § 13, stk. 1,  

 nr. 11, litra a, som formidling af lån.
Det måtte dog være en betingelse  

 for momsfrihed for denne del af honoraret, at låneformidlingen ikke blot  

 skulle anses for en biydelse til selskabets momspligtige ydelser  

 vedrørende købet af ejendommen på interessentskabets vegne.  

 Låneformidlingen skulle således tjene et formål i sig selv, hvilket måtte  

 anses for opfyldt, hvis den del af honoraret, som kunne henføres til  

 låneformidlingen, ikke blot udgjorde en marginal del af honoraret for  

 ydelserne vedrørende købet af ejendommen, jf. præmisserne 26-29 i  

 EF-domstolens dom i sag C-200/04, ISt.
Se evt.  

 D.11.11.2 .
D.11.11.4.3 Forvaltning af egne lån Fritagelsen omfatter forvaltning af egne udlån, herunder  

 tvangsinddrivelse og inkasso i forbindelse med egne udlån.
 Som eksempler på fritagne transaktioner kan nævnes:
 En konto i et stormagasin med mulighed for køb op til et  

 bestemt beløb må sidestilles med en kassekredit, og administration af  

 kontoen er derfor fritaget for moms.
Derimod er det en momspligtig transaktion, når en factoringvirksomhed  

 opkøber fordringer med overtagelse af tabsrisikoen og fakturerer sine  

 kunder et gebyr for den ydelse til sælger, der består i at frigøre kunden  

 (sælger af fordringen) fra inddrivelsen af fordringer og fra risikoen for  

 misligholdelse af betalingen, jf.
EF-domstolens dom i sag C-305/01,  

 MKG-Kraftfahrzeuge-Factoring GmbH.
Forvaltning præsteret af en anden virksomhed end den, der har ydet  

 lånet, dvs. af tredjemand, er momspligtig.
Som eksempel kan nævnes  

 vederlag (gebyr) til et pengeinstitut mv. for at forvalte et pantebrev, en  

 købekontrakt eller en vareveksel for en kunde.
 Landsskatteretten har i  

 SKM2001.456.LSR  fastslået,  

 at en virksomheds opkrævning af oprettelsesgebyrer i forbindelse med  

 virksomhedens finansiering af købekontrakter vedrørende salg på kredit er  

 fritaget for moms.
Af de i landsskatteretssagen foreliggende oplysninger fremgår, at  

 oprettelsesgebyrerne alene er opkrævet ved kreditkøbsaftaler, og der  

 er indgået særskilt finansieringsaftaler med køberne af varerne.
Gebyrerne  

 har endvidere en ensartet størrelse uafhængigt af, for hvilke beløb kunden  

 i øvrigt har købt varerne hos leverandøren.
Låneaftalen er endvidere  

 udskilt fra selve hovedtransaktionen, nemlig leveringen af varerne.
Landsskatteretten henviste til, at EF-domstolen i sag C-281/91  

 (Muys'en De Winter's Bouwén) fastslog, at momsdirektivs art. 13, pkt.
B,  

 litra d, nr. 1, i 6. momsdirektiv skal fortolkes således, at en leverandør  

 af goder eller tjenesteydelser, der giver kunden henstand med betaling af  

 prisen mod erlæggelse af renter, principielt må antages at yde et  

 afgiftsfritaget lån i denne direktivbestemmelses forstand.  

 Landsskatteretten fandt herefter, at momslovens § 13, stk. 1, nr. 11,  

 litra a, må fortolkes således, at en leverandørs ydelse af henstand med  

 betaling af prisen udover leveringstidspunktet kan anses som ydelse af et  

 lån omfattet af fritagelsesbestemmelsen.
Vederlaget for denne ydelse er  

 således ikke afgiftspligtigt.
Da oprettelsesgebyret må anses som en del af  

 vederlaget for denne ydelse, må gebyret anses som momsfritaget.
Landsskatteretskendelsen fører til, jf.
TSS-cirkulære  

 2002-06  

 af 14. februar 2002, at når et oprettelsesgebyr kan henføres til  

 ydelse af lån fører det til, at disse gebyrer ikke kan medregnes i  

 afgiftsgrundlaget, jf. momslovens § 13, stk. 1, nr. 11, litra a.
 Virksomheder, der opkræver oprettelsesgebyrer vedrørende virksomhedens  

 finansiering af købekontrakter i forbindelse med salg af varer og ydelser  

 på kredit, skal herefter ikke medregne gebyrerne til virksomhedens  

 afgiftsgrundlag, jf. momslovens § 27, stk. 2, nr. 5. Der henvises i  

 øvrigt til  

 G.1.2.5 .
I  

 SKM2003.541.LSR  

 har Landsskatteretten truffet afgørelse om, at et selskabs rykkergebyrer  

 ved for sen betaling af momspligtige leasingydelser ikke var momspligtige.  

 Landsskatteretten finder, at de på forhånd aftalte rykkergebyrer må anses  

 for et standardiseret og objektivt grundlag for den godtgørelse af  

 omkostninger i forbindelse med påmindelse af betalingskravet, som  

 selskabet kan kræve for tab ved ikke at modtage den aftalte pengeydelse  

 til den aftalte tid.
Tabet består i denne situation af udgifter til  

 iværksættelse af rykkerprocedure m.v.
Den godtgørelse af omkostninger, som  

 finder sted ved rykkergebyrerne må anses for at være af en anden karakter  

 end de af 6. momsdirektiv artikel 11, pkt.
A, stk. 2, litra b, omfattede  

 biomkostninger, og ses i hvert fald ikke med hjemmel i den danske momslov  

 at kunne medregnes som vederlag for en leverance, og må som følge heraf  

 anses for at falde uden for momslovens anvendelsesområde, jf. § 4, stk. 1.  

 Se også afsnit   

 D.2.4  

 og  

 G.1.2.2 . Som  

 følge af   

 SKM2003.541.LSR  

 er praksis i henhold til TSS-cirkulære  

 2005-05  

 herefter, at rykkergebyrer ikke skal betragtes som en del af vederlaget,  

 men som en erstatning, der falder uden for momslovens  

 anvendelsesområde.
Told- og Skattestyrelsen har i  

 SKM2004.273.TSS  udtalt  

 sig om, hvorvidt en række gebyrer er omfattet af momslovens  

 anvendelsesområde.
Forespørgslen vedrørte gebyrer inden for  

 forsyningssektoren.
 Efter det oplyste opkræves der i forsyningssektoren således typisk  

 gebyrer for:
For så vidt angår de under pkt. 1 - 4 nævnte gebyrer  

 falder gebyrerne uden for momslovens anvendelsesområde.
Der henvises  

 til Landsskatterettens kendelse i  

 SKM2003.541.LSR ,  

 hvorefter et selskabs rykkergebyrer ved for sen betaling af momspligtige  

 leasingydelser ikke var momspligtige.
For så vidt angår gebyret nævnt under pkt. 5 fandt styrelsen, at gebyr  

 for åbnebesøg må anses for momspligtige.
Der henvises til, at gebyret må  

 anses for vederlag for den ydelse, der består i, at kunden igen kan  

 modtage leverancer af el, vand eller varme.
For så vidt angår gebyret nævnt under pkt. 6 fandt styrelsen,  

 at uanset, at betalingsaftalen af forsyningsselskabet indgås med det  

 formål at begrænse forsyningsselskabets udestående fordring og inddrive  

 den på den mest hensigtsmæssige måde, er gebyret omfattet af  

 momsloven.
Gebyret er dog momsfrit efter lovens § 13, stk. 1, nr. 11.  

 Styrelsen lagde vægt på, at en betalingsaftale må anses for en gensidigt  

 bebyrdende aftale, der medfører retlige og økonomiske ændringer i  

 forholdet mellem parterne.
Gebyret må derfor anses for vederlag for en  

 tjenesteydelse, jf.
EF-domstolens dom i sag C-16/93, Tolsma, og senere  

 domme.
Som nævnt må gebyret dog anses for momsfrit efter § 13, stk. 1, nr.  

 11, efter samme betragtninger som i Landsskatterettens første  

 offentliggjorte kendelse om oprettelses- og rykkergebyrer i  

 SKM2001.456.LSR .
 Landsskatteretten fandt i  

 SKM2005.529.LSR ,  

 at et inkassofirmas opkrævning af gebyr for fremsendelse af girokort pr.  

 rate til skyldnere, der havde indgået en afdragsordning, var momspligtig.  

 Landsskatteretten bemærkede, at firmaets fremsendelse af et girokort  

 til skyldnere i forbindelse med klagerens administration af indgåede  

 betalingsaftaler, måtte anses som en ydelse overfor skyldnerne, hvorved  

 disse får mulighed for på en nem og hensigtsmæssig måde at indbetale de  

 aftalte afdrag, mod samtidig at betale et forud fastsat vederlag herfor på  

 30 kr.
Som følge heraf og i overensstemmelse med principperne fastslået af  

 EF-Domstolen i sag C-16/93 (R.
J.
Tolsma), præmis 14,  fandtes der at  

 foreligge en ydelse mod vederlag omfattet af momslovens § 4, stk. 1. Den  

 omstændighed, at gebyret og anvendelsen af det fremsendte girokort efter  

 klagerens oplysninger var frivillig, fandtes ikke i sig selv at kunne  

 fratage fremsendelsen af girokortet karakteren af en ydelse i momslovens §  

 4, stk. 1's, forstand, når skyldneren rent faktisk betalte gebyret,  

 jævnfør herved EF-Domstolens dom af 17. september 2002 i sag C-498/99  

 (Town & County Factors Ltd). Der forelå ikke et rykkergebyr, idet  

 der ikke var tale om et gebyr, der opkrævedes som følge af en  

 betalingsmisligholdelse, men derimod opkrævedes beløbet som følge af  

 debitors valg af en bestemt betalingsform i forbindelse med en  

 afdragsordning.
Praksis vedrørende rykkergebyrer fandt således ikke  

 anvendelse.
Fritagelse af gebyret efter momslovens § 13, stk. 1, nr. 11,  

 litra a), kunne endvidere ikke ske, da dette forudsatte, at den pågældende  

 ydelse relaterede sig i tilknytning til en långivers forvaltning af egne  

 udlån og ikke som her klagerens forvaltning af andres udlån, jævnfør  

 herved momslovens § 13, stk. 1, nr. 11, litra c), in fine og Østre  

 Landsrets dom af 12. januar 2001, offentliggjort i  

 SKM2001.9.ØLR . I  

 øvrigt fandt momslovens § 13, stk. 1, nr. 11, litra c, heller ikke  

 anvendelse, idet der var tale om et gebyr, der måtte anses som opkrævet  

 som led i inkassovirksomheden.
D.11.11.5 Momslovens § 13, stk. 1, nr. 11, litra  

 b) Momslovens § 13, stk. 1, nr. 11, litra b), bestemmer, at sikkerheds- og  

 garantistillelse, herunder forhandlinger herom, samt forvaltning af  

 kreditgarantier ved den, der har ydet kreditten, er fritaget for moms.
 Dette afsnit indeholder definitioner af, hvad man forstår ved  

 sikkerheds- og garantistillelse, forhandling herom, og forvaltning af  

 kreditgarantier, det vil sige, hvilke ydelser der er momsfritaget efter  

 "kernen" i momslovens § 13, stk. 1, nr. 11, litra b).
Herudover indeholder afsnittet eksempler på de ydelser, der er  

 momsfritaget som biydelser til hoved-/kerneydelserne i  

 fritagelsesbestemmelsen.
Eksemplerne er hentet fra bilaget til  

 TSS-cirkulære  

 2003-29  

 om anvendelsesområdet for momslovens § 13, stk. 1, nr. 11 - fritagelse for  

 finansielle transaktioner.
De oplistede eksempler på momsfritagelse  

 af ydelser er ikke udtømmende.
Det vil således altid bero på en  

 konkret vurdering af den enkelte ydelse i den konkrete sag, hvorvidt den  

 er fritaget for moms, herunder om der konkret er tale om en af de ydelser,  

 der er nævnt i listens eksempler.
Eksemplerne vedrører alene den finansielle tjenesteyders, f.eks. et  

 pengeinstitut, levering af hoved- og biydelser.
Hvorvidt ydelser leveret  

 af en underleverandør eller en mellemmand er momsfritaget, skal således  

 ikke afgøres af nedennævnte eksempler, men derimod som  

 beskrevet under det funktionelle aspekt i afsnit  

 D.11.11.1  

 og som beskrevet i afsnit  

 D.11.11.3 .  

 Om formidling/forhandling, herunder biydelser, se dog afsnit   

 D.11.11.5.3 .
D.11.11.5.1 Sikkerheds- og  

 garantistillelse Sikkerheds- og garantistillelse består i, at der stilles en  

 sikkerhed/garanti for opfyldelsen af en forpligtelse på nærmere fastsatte  

 vilkår.
Sikkerheds- og garantistillelse omfatter bl.a.:
 Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den finansielle tjenesteyder (f.eks. et pengeinstitut), der leverer en  

 momsfri hovedydelse, skal derfor ikke lægge moms på den ydelse, der må  

 anses som en biydelse til en momsfri hovedydelse.
 Som eksempel på biydelser, der er momsfrie, når de leveres af den  

 finansielle tjenesteyder (f.eks. et pengeinstitut) som led i sikkerheds-  

 og garantistillelse, kan nævnes:
 Det forhold, at ovennævnte ydelser som biydelser kan faktureres  

 momsfrit fra den finansielle tjenesteyder (f.eks. et pengeinstitut) til  

 dennes kunde, medfører ikke, at en evt. underleverandør kan levere  

 ydelserne til den finansielle tjenesteyder uden at pålægge  

 moms.
D.11.11.5.2 Forvaltning af  

 kreditgarantier Forvaltning af kreditgarantier ved den, der har ydet kreditten, er  

 omfattet af fritagelsen.
Forvaltning af kreditgarantier udført af en anden virksomhed end den,  

 der har ydet kreditterne, er ikke omfattet af fritagelsen.
Som eksempel  

 kan nævnes vederlag for den løbende forvaltning af kreditgarantier  

 (sikkerhedsstillelser) af en anden virksomhed end den, der har ydet  

 kreditterne.
Forvaltning af sikkerhedsdepoter er fritaget, såfremt forvaltningen  

 varetages af det pengeinstitut, der har ydet lånet med sikkerhed i de  

 effekter, der beror i depotet.
Fritagelsen omfatter dog ikke forvaltningen  

 af de værdipapirer, der beror i depotet, jf. det under afsnit   

 D.11.11.8.1  anførte  

 om fritagelse efter § 13, stk. 1, nr. 11, litra e).
Forvaltning af købekontrakter for andre er momspligtig.
Det gælder  

 også, selv om købekontrakten er stillet til sikkerhed.
Vederlag (gebyr)  

 til et pengeinstitut m.v. for at forvalte et pantebrev eller en vareveksel  

 for en kunde er ligeledes momspligtigt, jf. det under afsnit  

  anførte om fritagelsen efter § 13, stk. 1, nr. 11, litra  

 e).
D.11.11.5.3 Forhandling om sikkerheds- og  

 garantistillelse Forhandlinger om sikkerheds- og garantistillelse er omfattet af  

 fritagelsen i momslovens § 13, stk. 1, nr. 11, litra b).
 Som det fremgår i afsnit  

 D.11.11.3 ,  

 skal udtrykket "herunder forhandlinger" ikke definere hovedindholdet af  

 den i bestemmelsen fastsatte fritagelse, men har til formål at udvide  

 bestemmelsens anvendelsesområde til formidlingsvirksomhed.
I den sammenhæng, hvor udtrykket "forhandlinger" indgår i momslovens §  

 13, stk. 1, nr. 11, tager det således sigte på en virksomhed, som udøves  

 af en mellemmand, der ikke selv er part i en kontrakt om et finansielt  

 produkt.
Formidlingsvirksomhed har således til formål at træffe de  

 nødvendige foranstaltninger for, at de to parter indgår en kontrakt, uden  

 at formidleren har en selvstændig interesse i kontraktens indhold.
Der er  

 derimod ikke tale om formidling, når en af kontraktparterne overlader det  

 til en underleverandør at udføre en del af de faktiske transaktioner i  

 forbindelse med kontrakten, herunder at give oplysninger til den anden  

 part, at modtage og behandle bestillinger på tegning af de værdipapirer,  

 kontrakten angår.
I så fald indtager underleverandøren samme position som  

 sælgeren af det finansielle produkt.
Den pågældende er dermed ikke en  

 mellemmand.
 Udfærdigelse af pantebreve og andre tilsvarende dokumenter, der tjener  

 som garanti- eller sikkerhedsstillelse, er omfattet af fritagelsen for  

 forhandlinger, når den, der udfærdiger dokumentet, samtidig helt eller  

 delvist på vegne af en eller evt. begge aftaleparter har bemyndigelse til  

 at fastlægge vilkårene for garantien eller sikkerhedsstillelsen.
 Gennemførelse af sikringsakter er omfattet af fritagelsesbestemmelsen,  

 når det er den, som har stillet en sikkerhed/garanti eller har forhandlet  

 herom på vegne af en eller begge parter, der gennemfører  

 sikringsakten.
D.11.11.6 Momslovens § 13, stk. 1, nr. 11, litra  

 c) Momslovens § 13, stk. 1, nr. 11, litra c), bestemmer, at transaktioner,  

 herunder forhandlinger, vedrørende anbringelse af midler,  

 kontokurantkonti, betalinger, overførsler, fordringer, checks og andre  

 handelsdokumenter, dog ikke inddrivelse af fordringer, er fritaget for  

 moms.
Dette afsnit indeholder definitioner af, hvad man forstår ved  

 transaktioner vedrørende anbringelse af midler, betalinger mv., og  

 forhandling herom.
Det vil sige, hvilke ydelser der er momsfritaget efter  

 "kernen" i momslovens § 13, stk. 1, nr. 11, litra c).
Herudover indeholder afsnittet eksempler på de ydelser, der er  

 momsfritaget som biydelser til hoved-/kerneydelserne i  

 fritagelsesbestemmelsen.
Eksemplerne er hentet fra bilaget til  

 TSS-cirkulære  

 2003-29  

 om anvendelsesområdet for momslovens § 13, stk. 1, nr. 11 - fritagelse for  

 finansielle transaktioner.
De oplistede eksempler på momsfritagelse  

 af ydelser er ikke udtømmende.
Det vil således altid bero på en  

 konkret vurdering af den enkelte ydelse i den konkrete sag, hvorvidt den  

 er fritaget for moms, herunder om der konkret er tale om en af de ydelser,  

 der er nævnt i listens eksempler.
Eksemplerne vedrører alene den finansielle tjenesteyders, f.eks. et  

 pengeinstitut, levering af hoved- og biydelser.
Hvorvidt ydelser leveret  

 af en underleverandør eller en mellemmand er momsfritaget, skal således  

 ikke afgøres af nedennævnte eksempler, men derimod som beskrevet under det  

 funktionelle aspekt i afsnit  

 D.11.11.1  

 og i afsnit  

 D.11.11.3 .
 D.11.11.6.1 Forhandlinger vedrørende anbringelse  

 af midler, betalinger mv.
 Forhandlinger vedrørende anbringelser af midler, kontokurantkonti,  

 betalinger, checks, overførsler og fordringer er omfattet af  

 fritagelsen.
 Som det fremgår i afsnit  

 D.11.11.3 ,  

 skal udtrykket "herunder forhandlinger" ikke definere hovedindholdet af  

 den i bestemmelsen fastsatte fritagelse, men har til formål at udvide  

 bestemmelsens anvendelsesområde til formidlingsvirksomhed.
I den sammenhæng, hvor udtrykket "forhandlinger" indgår i momslovens §  

 13, stk. 1, nr. 11, tager det således sigte på en virksomhed, som udøves  

 af en mellemmand, der ikke selv er part i en kontrakt om et finansielt  

 produkt.
Formidlingsvirksomhed har således til formål at træffe de  

 nødvendige foranstaltninger for, at de to parter indgår en kontrakt, uden  

 at formidleren har en selvstændig interesse i kontraktens indhold.
Der er  

 derimod ikke tale om formidling, når en af kontraktparterne overlader det  

 til en underleverandør at udføre en del af de faktiske transaktioner i  

 forbindelse med kontrakten, herunder at give oplysninger til den anden  

 part, at modtage og behandle bestillinger på tegning af de værdipapirer,  

 kontrakten angår.
I så fald indtager underleverandøren samme position som  

 sælgeren af det finansielle produkt.
Den pågældende er dermed ikke en  

 mellemmand.
 Fritagelsen omfatter formidlers rådgivning i forbindelse med de  

 omfattede transaktioner.
D.11.11.6.2 Transaktioner vedrørende anbringelse  

 af midler og kontokurantkonti Transaktioner vedrørende anbringelse af midler og kontokurantkonti kan  

 bestå i, at der sker Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
 Som eksempel på biydelser, der er momsfrie, når de leveres af den  

 finansielle tjenesteyder som led i anbringelse af midler eller i  

 forbindelse med kontokurantkonti, kan nævnes:
 Det forhold, at ovennævnte ydelser efter en konkret vurdering som  

 biydelser kan faktureres momsfrit fra den finansielle tjenesteyder til  

 dennes kunde, medfører ikke, at en evt. underleverandør kan levere  

 ydelserne til den finansielle tjenesteyder uden at pålægge moms.
 Underleverandøren kan undlade at lægge moms på vederlaget for ydelser  

 til den finansielle tjenesteyder, hvis underleverandørens ydelser set  

 under ét udgør en særskilt enhed, der opfylder de specifikke og væsentlige  

 funktioner for en af de ydelser, der er momsfri efter momslovens § 13,  

 stk. 1, nr. 11, se om det funktionelle aspekt i afsnit  

 D.11.11.1 .  

 F.eks. kan en edb-centrals medvirken ved anbringelse af midler eller  

 førelse af en kontokurantkonto under visse omstændigheder være momsfri  

 efter § 13, stk. 1, nr. 11, litra c, som betalingstransaktioner.
 Underleverandøren kan derudover undlade at lægge moms på ydelser, der  

 efter en konkret vurdering må anses for en biydelse til en momsfri ydelse  

 leveret af underleverandøren selv, jf. afsnit  

 D.11.11.2 .
 D.11.11.6.3 Betalingstransaktioner og  

 overførsler mv.
Transaktioner vedrørende betalinger, checks, overførsler og fordringer  

 består i, at der sker overførsel af midler kontant, elektronisk, f.eks.  

 via en edb-central eller via SWIFT, eller på baggrund af udarbejdede  

 dokumenter på nærmere fastsatte vilkår.
Betalinger, overførsler og  

 betalingsformidling kan finde sted via underleverandør, f.eks.
PBS.
Kunden  

 kan tildeles direkte adgang til underleverandøren via en adgangskode eller  

 anden identifikation, der meddeles af den finansielle tjenesteyder.
 Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
 Som eksempel på biydelser, der er momsfrie, når de leveres af den  

 finansielle tjenesteyder som led i betalinger m.v. kan nævnes:
 Det forhold, at ovennævnte ydelser efter en konkret vurdering som  

 biydelser kan faktureres momsfrit fra den finansielle tjenesteyder til  

 dennes kunde, medfører ikke, at en evt. underleverandør kan levere  

 ydelserne til den finansielle tjenesteyder uden at pålægge moms.
 Underleverandøren kan undlade at lægge moms på vederlaget for ydelser  

 til den finansielle tjenesteyder, hvis underleverandørens ydelser set  

 under ét udgør en særskilt enhed, der opfylder de specifikke og væsentlige  

 funktioner for en af de ydelser, der er momsfri efter momslovens § 13,  

 stk. 1, nr. 11, se om det funktionelle aspekt i afsnit  

 D.11.11.1 . F.eks.  

 kan en edb-centrals medvirken ved gennemførelse af betalingstransaktioner  

 under visse omstændigheder være momsfri efter § 13, stk. 1, nr. 11, litra  

 c, som en betalingstransaktion.
 Underleverandøren kan derudover undlade at lægge moms på ydelser, der  

 efter en konkret vurdering må anses for en biydelse til en momsfri ydelse  

 leveret af underleverandøren selv, jf. afsnit  

 D.11.11.2 .
 Told- og Skattestyrelsen fandt i TfS 1995, 389, at telefonkort,  

 dvs. magnetkort med et givet dispositionsbeløb, som er påtrykt kortet, og  

 som kan anvendes til telefonsamtaler i dertil indrettede automater i  

 Danmark, kan betragtes som et betalingsmiddel.
I TfS 1995, 809, fandt Told- og Skattestyrelsen, at salg af en række  

 administrative ydelser til eksterne pensionskasser ikke kunne anses som  

 salg af finansielle ydelser.
Ydelserne var derfor momspligtige.
Styrelsen  

 har i 2003 genoptaget behandlingen af sagen.
I  

 SKM2005.265.LSR  

 har Landsskatteretten truffet afgørelse om, at de af et selskab leverede  

 ydelser i form af drift og vedligeholdelse af HomeBanking system ikke kan  

 anses for omfattet af momsfritagelsen i momslovens § 13, stk. 1, nr. 11,  

 litra c og e.
Der er herved henset til, at der er tale om ydelser i form  

 af teknisk eller faktisk assistance, og at disse ydelser ikke opfylder  

 specifikke og væsentlige funktioner for de transaktioner, der gennemføres  

 i HomeBanking systemet, jf. præmis 66 i EF-domstolens dom i sag C-2/95  

 (SDC) samt punkt 30-32 i TSS-cirkulære  

 2003-29 .
 Told- og Skattestyrelsen har i TSS-cirkulære nr. 40 af den 16. december  

 2004 meddelt, at det er Skatteministeriet opfattelse, at det  

 gebyr, som virksomhederne fra 1. januar 2005 i medfør af § 14 i lov  

 om visse betalingsmidler (betalingsmiddelloven) kan opkræve fra deres  

 kunder, når kunderne betaler med Dankort m.v., må anses for et  

 særskilt vederlag for en betalingstransaktion omfattet af momslovens  

 § 13, stk. 1, nr. 11. Gebyret er derfor momsfrit.
 Hvis virksomheden ikke opkræver et særskilt gebyr for kundens brug af  

 Dankort m.v. som betalingsmiddel, skal virksomhedens udgift til  

 betalingstransaktionen fortsat indgå i momsgrundlaget for den  

 leverede vare eller ydelse, jf. momslovens § 27, stk. 1. Det gebyr,  

 som virksomheden i denne situation selv skal betale til indløseren, jf.  

 betalingsmiddellovens § 14, kan således ikke modregnes i momsgrundlaget  

 for den leverede vare eller ydelse.
Det samme gælder, hvis virksomheden i faktura, på kassebon eller lign.  

 opkræver et gebyr for kundens brug af Dankort m.v., men ikke opkræver et  

 samlet vederlag for leveringen, der er større end ved kontant betaling.
Se  

 afsnit  

 G.1.1  

 og   

 G.1.2.2 .
 Landsskatteretten fandt i  

 SKM2005.529.LSR ,  

 at et inkassofirmas opkrævning af gebyr for fremsendelse af girokort pr.  

 rate til skyldnere, der havde indgået en afdragsordning, var momspligtig.  

 Landsskatteretten bemærkede, at firmaets fremsendelse af et girokort  

 til skyldnere i forbindelse med klagerens administration af indgåede  

 betalingsaftaler, måtte anses som en ydelse overfor skyldnerne, hvorved  

 disse får mulighed for på en nem og hensigtsmæssig måde at indbetale de  

 aftalte afdrag, mod samtidig at betale et forud fastsat vederlag herfor på  

 30 kr.
Som følge heraf og i overensstemmelse med principperne fastslået af  

 EF-Domstolen i sag C-16/93 (R.
J.
Tolsma), præmis 14,  fandtes der at  

 foreligge en ydelse mod vederlag omfattet af momslovens § 4, stk. 1. Den  

 omstændighed, at gebyret og anvendelsen af det fremsendte girokort efter  

 klagerens oplysninger var frivillig, fandtes ikke i sig selv at kunne  

 fratage fremsendelsen af girokortet karakteren af en ydelse i momslovens §  

 4, stk. 1's, forstand, når skyldneren rent faktisk betalte gebyret,  

 jævnfør herved EF-Domstolens dom af 17. september 2002 i sag C-498/99  

 (Town & County Factors Ltd). Der forelå ikke et rykkergebyr, idet  

 der ikke var tale om et gebyr, der opkrævedes som følge af en  

 betalingsmisligholdelse, men derimod opkrævedes beløbet som følge af  

 debitors valg af en bestemt betalingsform i forbindelse med en  

 afdragsordning.
Praksis vedrørende rykkergebyrer fandt således ikke  

 anvendelse.
Fritagelse af gebyret efter momslovens § 13, stk. 1, nr. 11,  

 litra a), kunne endvidere ikke ske, da dette forudsatte, at den pågældende  

 ydelse relaterede sig i tilknytning til en långivers forvaltning af egne  

 udlån og ikke som her klagerens forvaltning af andres udlån, jævnfør  

 herved momslovens § 13, stk. 1, nr. 11, litra c), in fine og Østre  

 Landsrets dom af 12. januar 2001, offentliggjort i  

 SKM2001.9.ØLR . I  

 øvrigt fandt momslovens § 13, stk. 1, nr. 11, litra c, heller ikke  

 anvendelse, idet der var tale om et gebyr, der måtte anses som opkrævet  

 som led i inkassovirksomheden.
D.11.11.6.4 Remburser Remburser er omfattet af fritagelsen.
I rembursforretninger forpligter  

 købers pengeinstitut sig til at betale sælger, når rembursens betingelser  

 er opfyldt.
Pengeinstituttets forpligtelse fastlægges på baggrund af  

 instruktioner fra køber, dvs. køber bestemmer rembursens betingelser.  

 Betingelserne kan være, at sælger skal fremskaffe transportdokumenter  

 og/eller andre dokumenter vedrørende den vare, som det drejer sig om,  

 førend betaling kan finde sted.
Da rembursen normalt er uigenkaldelig,  

 flyttes sælgers risiko for, at køber ikke kan/vil betale til en risiko på  

 købers pengeinstitut.
Hvis køber efterfølgende ønsker at ændre indholdet i  

 rembursen, kan det kun ske, såfremt sælger er  

 indforstået.
D.11.11.6.5 Fordringer Transaktioner vedrørende fordringer kan f.eks. være Inddrivelse af fordringer for tredjemand er ikke omfattet af  

 fritagelsen.
 Landsskatteretten fandt i  

 SKM2005.529.LSR ,  

 at et inkassofirmas opkrævning af gebyr for fremsendelse af girokort pr.  

 rate til skyldnere, der havde indgået en afdragsordning, var momspligtig.  

 Landsskatteretten bemærkede, at firmaets fremsendelse af et girokort  

 til skyldnere i forbindelse med klagerens administration af indgåede  

 betalingsaftaler, måtte anses som en ydelse overfor skyldnerne, hvorved  

 disse får mulighed for på en nem og hensigtsmæssig måde at indbetale de  

 aftalte afdrag, mod samtidig at betale et forud fastsat vederlag herfor på  

 30 kr.
Som følge heraf og i overensstemmelse med principperne fastslået af  

 EF-Domstolen i sag C-16/93 (R.
J.
Tolsma), præmis 14,  fandtes der at  

 foreligge en ydelse mod vederlag omfattet af momslovens § 4, stk. 1. Den  

 omstændighed, at gebyret og anvendelsen af det fremsendte girokort efter  

 klagerens oplysninger var frivillig, fandtes ikke i sig selv at kunne  

 fratage fremsendelsen af girokortet karakteren af en ydelse i momslovens §  

 4, stk. 1's, forstand, når skyldneren rent faktisk betalte gebyret,  

 jævnfør herved EF-Domstolens dom af 17. september 2002 i sag C-498/99  

 (Town & County Factors Ltd). Der forelå ikke et rykkergebyr, idet  

 der ikke var tale om et gebyr, der opkrævedes som følge af en  

 betalingsmisligholdelse, men derimod opkrævedes beløbet som følge af  

 debitors valg af en bestemt betalingsform i forbindelse med en  

 afdragsordning.
Praksis vedrørende rykkergebyrer fandt således ikke  

 anvendelse.
Fritagelse af gebyret efter momslovens § 13, stk. 1, nr. 11,  

 litra a), kunne endvidere ikke ske, da dette forudsatte, at den pågældende  

 ydelse relaterede sig i tilknytning til en långivers forvaltning af egne  

 udlån og ikke som her klagerens forvaltning af andres udlån, jævnfør  

 herved momslovens § 13, stk. 1, nr. 11, litra c), in fine og Østre  

 Landsrets dom af 12. januar 2001, offentliggjort i  

 SKM2001.9.ØLR .   

 I øvrigt fandt momslovens § 13, stk. 1, nr. 11, litra c, heller ikke  

 anvendelse, idet der var tale om et gebyr, der måtte anses som opkrævet  

 som led i inkassovirksomheden.
 Belåning af fakturaer i forbindelse med factoring er momsfri, hvorimod  

 administrationsdelen er momspligtig.
Transaktioner, der består i, at en factoringvirksomhed opkøber  

 fordringer med overtagelse af tabsrisikoen og fakturerer sine kunder et  

 gebyr for den ydelse til sælger, der består i at frigøre kunden (sælger af  

 fordringen) fra inddrivelsen af fordringer og fra risikoen for  

 misligholdelse af betalingen, udgør "inddrivelse af fordringer", og er  

 derfor udelukket fra fritagelsen, jf.
EF-domstolens dom i sag C-305/01,  

 MKG-Kraftfahrzeuge-Factoring GmbH.
D.11.11.6.6 Checks Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
 Som eksempel på biydelser, der er momsfrie, når de leveres af den  

 finansielle tjenesteyder i forbindelse med checks, kan nævnes:
 Det forhold, at ovennævnte ydelser efter en konkret vurdering som  

 biydelser kan faktureres momsfrit fra den finansielle tjenesteyder til  

 dennes kunde, medfører ikke, at en evt. underleverandør kan levere  

 ydelserne til den finansielle tjenesteyder uden at pålægge moms.
 Underleverandøren kan undlade at lægge moms på vederlaget for ydelser  

 til den finansielle tjenesteyder, hvis underleverandørens ydelser set  

 under ét udgør en særskilt enhed, der opfylder de specifikke og væsentlige  

 funktioner for en af de ydelser, der er momsfri efter momslovens § 13,  

 stk. 1, nr. 11, se om det funktionelle aspekt i afsnit  

 D.11.11.1 .  

 F.eks. kan en edb-centrals medvirken ved træk af check på en kundes konto  

 under visse omstændigheder være momsfri efter § 13, stk. 1, nr. 11, litra  

 c, som en betalingstransaktion.
 Underleverandøren kan derudover undlade at lægge moms på ydelser, der  

 efter en konkret vurdering må anses for en biydelse til en momsfri ydelse  

 leveret af underleverandøren selv, jf. afsnit  

 D.11.11.2 .
D.11.11.7 Momslovens § 13, stk. 1, nr. 11, litra  

 d) Momslovens § 13, stk. 1, nr. 11, litra d), bestemmer, at transaktioner,  

 herunder forhandlinger, vedrørende valuta, pengesedler og mønter, der  

 anvendes som lovligt betalingsmiddel, bortset fra samlerobjekter, er  

 fritaget for moms.
Dette afsnit indeholder definitioner af, hvad man forstår ved  

 transaktioner vedrørende valuta, pengesedler og mønter  

 samt forhandling herom.
Det vil sige, hvilke ydelser der er  

 momsfritaget efter "kernen" i momslovens § 13, stk. 1, nr. 11, litra  

 d).
Herudover indeholder afsnittet eksempler på de ydelser, der er  

 momsfritaget som biydelser til hoved-/kerneydelserne i  

 fritagelsesbestemmelsen.
Eksemplerne er hentet fra bilaget til  

 TSS-cirkulære  

 2003-29  

 om anvendelsesområdet for momslovens § 13, stk. 1, nr. 11 - fritagelse for  

 finansielle transaktioner.
De oplistede eksempler på momsfritagelse  

 af ydelser er ikke udtømmende.
Det vil således altid bero på en  

 konkret vurdering af den enkelte ydelse i den konkrete sag, hvorvidt den  

 er fritaget for moms, herunder om der konkret er tale om en af de ydelser,  

 der er nævnt i listens eksempler.
Eksemplerne vedrører alene den finansielle tjenesteyders, f.eks. et  

 pengeinstitut, levering af hoved- og biydelser.
Hvorvidt ydelser leveret  

 af en underleverandør eller en mellemmand er momsfritaget, skal således  

 ikke afgøres af nedennævnte eksempler, men derimod efter det om det  

 funktionelle aspekt i afsnit  

 D.11.11.1  

 anførte og afsnit  

 D.11.11.3 .
D.11.11.7.1 Transaktioner vedrørende valuta,  

 pengesedler og mønter Transaktioner vedrørende valuta, pengesedler og mønter består i, at  

 valuta, pengesedler eller mønter bliver udstedt, overdraget, ombyttet,  

 udlånt fra en part til en anden mod et vederlag på nærmere fastsatte  

 vilkår, eller købt mod et vederlag (kurtage).
Fritagelsen omfatter alene pengesedler og mønter, der kan anvendes som  

 lovligt betalingsmiddel.
Fritagelsen omfatter ikke samleobjekter, herunder  

 jubilæumsmønter og møntsæt.
 Det fremgår af artikel 15 i Rådets forordning (EF) nr. 1777/2005,  

 at fritagelsen i artikel 13, punkt B, litra d), nr. 4), i direktiv  

 77/388/EØF (momslovens § 13, stk. 1, nr. 11, litra d) ikke finder  

 anvendelse på platinum nobles.
 Som eksempel på ydelser, der ikke er omfattet af bestemmelsen, kan  

 nævnes økonomisk informationsvirksomhed, økonomiske nøgletal og tekniske  

 analyser af renteudviklingen, der ikke leveres som led i  

 valutatransaktioner.
 Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
 Som eksempel på biydelser, der er momsfrie, når de leveres af den  

 finansielle tjenesteyder i forbindelse med transaktioner vedrørende  

 valuta, pengesedler og mønter, kan nævnes:
 Det forhold, at ovennævnte ydelser efter en konkret vurdering som  

 biydelser kan faktureres momsfrit fra den finansielle tjenesteyder til  

 dennes kunde, medfører ikke, at en evt. underleverandør kan levere  

 ydelserne til den finansielle tjenesteyder uden at pålægge moms.
 Underleverandøren kan undlade at lægge moms på vederlaget for ydelser  

 til den finansielle tjenesteyder, hvis underleverandørens ydelser set  

 under ét udgør en særskilt enhed, der opfylder de specifikke og væsentlige  

 funktioner for en af de ydelser, der er momsfri efter momslovens § 13,  

 stk. 1, nr. 11, se om det funktionelle aspekt i afsnit  

 D.11.11.1 . F.eks.  

 kan en edb-centrals medvirken ved indsættelse af penge på en konto i  

 forbindelse med indlevering af penge i en døgnboks under visse  

 omstændigheder være momsfri efter § 13, stk. 1, nr. 11, litra c, som en  

 betalingstransaktion.
 Underleverandøren kan derudover undlade at lægge moms på ydelser, der  

 efter en konkret vurdering må anses for en biydelse til en momsfri ydelse  

 leveret af underleverandøren selv, jf. afsnit  

 D.11.11.2 .
D.11.11.7.2 Forhandling Forhandlinger vedrørende valuta, pengesedler og mønter er omfattet af  

 fritagelsen.
 Som det fremgår af afsnit  

 D.11.11.3  skal  

 udtrykket "herunder forhandlinger" ikke definere hovedindholdet af den i  

 bestemmelsen fastsatte fritagelse, men har til formål at udvide  

 bestemmelsens anvendelsesområde til formidlingsvirksomhed.
I den sammenhæng, hvor udtrykket "forhandlinger" indgår i momslovens §  

 13, stk. 1, nr. 11, tager det således sigte på en virksomhed, som udøves  

 af en mellemmand, der ikke selv er part i en kontrakt om et finansielt  

 produkt.
Formidlingsvirksomhed har således til formål at træffe de  

 nødvendige foranstaltninger for, at de to parter indgår en kontrakt, uden  

 at formidleren har en selvstændig interesse i kontraktens indhold.
Der er  

 derimod ikke tale om formidling, når en af kontraktparterne overlader det  

 til en underleverandør at udføre en del af de faktiske transaktioner i  

 forbindelse med kontrakten, herunder at give oplysninger til den anden  

 part, at modtage og behandle bestillinger på tegning af de værdipapirer,  

 kontrakten angår.
I så fald indtager underleverandøren samme position som  

 sælgeren af det finansielle produkt.
Den pågældende er dermed ikke en  

 mellemmand.
 Fritagelsen omfatter formidlers rådgivning i forbindelse med de  

 omfattede transaktioner.
D.11.11.8 Momslovens § 13, stk. 1, nr. 11, litra  

 e) Momslovens § 13, stk. 1, nr. 11, litra e) bestemmer, at transaktioner,  

 herunder forhandlinger, med undtagelse af forvaring og forvaltning, i  

 forbindelse med værdipapirer, bortset fra varerepræsentativer og  

 dokumenter, der giver bestemte rettigheder, herunder brugsrettigheder,  

 over fast ejendom, samt andele og aktier, når besiddelsen heraf retligt  

 eller faktisk sikrer rettigheder som ejer eller bruger over en fast  

 ejendom eller en del af en fast ejendom, er fritaget for moms.
 Dette afsnit indeholder definitioner af, hvad man forstår ved  

 transaktioner i forbindelse med værdipapirer m.v. og forhandling herom.  

 Det vil sige, hvilke ydelser der er momsfritaget efter "kernen" i  

 momslovens § 13, stk. 1, nr. 11, litra e).
Herudover indeholder afsnittet eksempler på de ydelser, der er  

 momsfritaget som biydelser til hoved-/kerneydelserne i  

 fritagelsesbestemmelsen.
Eksemplerne er hentet fra bilaget til  

 TSS-cirkulære  

 2003-29  

 om anvendelsesområdet for momslovens § 13, stk. 1, nr. 11 - fritagelse for  

 finansielle transaktioner.
De oplistede eksempler på momsfritagelse  

 af ydelser er ikke udtømmende.
Det vil således altid bero på en  

 konkret vurdering af den enkelte ydelse i den konkrete sag, hvorvidt den  

 er fritaget for moms, herunder om der konkret er tale om en af de ydelser,  

 der er nævnt i listens eksempler.
Eksemplerne vedrører alene den finansielle tjenesteyders, f.eks. et  

 pengeinstitut, levering af hoved- og biydelser.
Hvorvidt ydelser leveret  

 af en underleverandør eller en mellemmand er momsfritaget, skal således  

 ikke afgøres af nedennævnte eksempler, men derimod efter det om det  

 funktionelle aspekt i afsnit  

 D.11.11.1  

 anførte og efter afsnit  

 D.11.11.3 .  

 Om formidling/forhandling, herunder biydelser, se dog afsnit   

 D.11.11.8.2 .
D.11.11.8.1 Transaktioner vedrørende  

 værdipapirer Værdipapirer er f.eks. obligationer, pantebreve, aktier,  

 interessentskabsandele og andre andele i selskaber samt finansielle  

 kontrakter såsom terminskontrakter, optioner og futures.
Transaktioner vedrørende værdipapirer kan f.eks. bestå i, at  

 værdipapirer bliver Børsintroduktion og andre former for kapitalfremskaffelse, f.eks. salg  

 af obligationer, er således omfattet af fritagelsen.
 Værdipapircentralens kundegebyrer i forbindelse med handel med  

 værdipapirer er omfattet af fritagelsen.
I sag C-235/00, CSC Financial Services Ltd.,  

 leverer CSC "call-center"-tjenesteydelser overfor finansielle  

 institutioner, som består i kontakt med publikum i forbindelse med  

 salg af bestemte finansielle produkter.
Med udgangspunkt i SDC-dommen,  

 C-2/95, fastslår EF-domstolen her, dels at begrebet transaktioner i  

 forbindelse med værdipapirer omfatter transaktioner, hvorved rettigheder  

 og forpligtelser for parterne i forbindelse med værdipapirer kan opstå,  

 ændres eller ophøre, dels at begrebet forhandlinger i forbindelse med  

 værdipapirer ikke omfatter tjenesteydelser, som kun består i at give  

 oplysninger om et finansielt produkt og i givet fald at modtage og  

 behandle bestillinger på tegning af de pågældende værdipapierer, men ikke  

 i udstedelse af værdipapirerne, jf. afsnit  

 D.11.11.3 .
 Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
 Som eksempel på biydelser, der er momsfrie, når de leveres af den  

 finansielle tjenesteyder i forbindelse med transaktioner vedr.  

 værdipapirer, kan nævnes:
 Det forhold, at ovennævnte ydelser som biydelser kan faktureres  

 momsfrit fra den finansielle tjenesteyder til dennes kunde, medfører ikke,  

 at en evt. underleverandør kan levere ydelserne til den finansielle  

 tjenesteyder uden at pålægge moms.
 Underleverandøren kan undlade at lægge moms på vederlaget for ydelser  

 til den finansielle tjenesteyder, hvis underleverandørens ydelser set  

 under ét udgør en særskilt enhed, der opfylder de specifikke og væsentlige  

 funktioner for en af de ydelser, der er momsfri efter momslovens § 13,  

 stk. 1, nr. 11, se om det funktionelle aspekt i afsnit  

 D.11.11.1 .  

 F.eks. kan en edb-centrals medvirken ved udbetaling af provenuet ved en  

 værdipapirhandel under visse omstændigheder være momsfri efter § 13, stk.  

 1, nr. 11, litra c, som en betalingstransaktion.
 Underleverandøren kan derudover undlade, at lægge at lægge moms på  

 ydelser, der efter en konkret vurdering må anses for en biydelse til en  

 momsfri ydelse leveret af underleverandøren selv, jf. afsnit  

 D.11.11.2 .
 Følgende værdipapirer er ikke omfattet af fritagelsen:
Forvaring (deponering) og forvaltning af værdipapirer er ikke omfattet  

 af fritagelsen.
Ved deponering og forvaltning forstås opbevaring og den  

 løbende administration af værdipapiret.
Den del af Værdipapircentralens  

 aktiviteter, der omfatter deponering og forvaltning af værdipapirer er  

 således ikke omfattet af fritagelsen.
Det drejer sig f.eks. om konto- og  

 fondsgebyrer samt gebyrer vedrørende udtrækning og rentemeddelelse.  

 Pengeinstitutternes og andre institutters gebyrer i forbindelse med  

 opbevaring af værdipapirer i Værdipapircentralen er ligeledes ikke  

 omfattet af fritagelsen.
 Økonomisk informationsvirksomhed, økonomiske nøgletal, tekniske  

 analyser af renteudviklingen, omsætningstal for forskellige virksomheder,  

 samt oplysninger om hvilke handler, der er indgået inden for bestemte  

 brancher, er ikke omfattet af fritagelsen, medmindre der er tale om et  

 integreret led i en fritagen ydelse, som eksempelvis et handelssystem.
 Der er ikke i alle tilfælde, at virksomheder uden for finanssektoren  

 vil blive anset for at udøve økonomisk virksomhed i forbindelse med  

 transaktioner omfattet af § 13, stk. 1, nr. 11. Se nedenfor samt  

 C.1.4  

 om erhvervelse, besiddelse og afhændelse af selskabsandele mv.
Landsskatteretten har i  

 SKM2001.614.LSR  i  

 en sag om virksomhedsoverdragelse fastslået, at et selskab ikke har ret  

 til fradrag for den del af omkostningerne, der kan henføres til  

 overdragelse af selskabsandele, da salg af sådanne er omfattet af litra e,  

 mens der med henvisning til EF-dommen C-408/98 (Abbey National) kan  

 anerkendes fradrag for den del af selskabets omkostninger, der kan  

 henføres til overdragelse af selskabets øvrige aktiver.
Vedrørende  

 overdragelsen af selskabsandele henviste Landsskatteretten til, at ved  

 EF-domstolens dom i sagen 333/91 (Sofitam) fandtes erhvervelse af  

 selskabsandele ikke i selv at kunne anses som økonomisk virksomhed i 6.  

 momsdirektivs forstand, og modtagelse af udbytte var heller ikke modydelse  

 for en økonomisk virksomhed i direktivets forstand, jf. herved også  

 EF-dommen i sagen C-142/99 (Floridienne SA og Berginvest SA). Henset  

 hertil, og henset til at overdragelse af selskabsandele efter momslovens §  

 13, stk. 11, litra e, er momsfritaget, fandt Landsskatteretten ikke  

 grundlag for at antage, at moms af omkostninger afholdt i forbindelse med  

 overdragelse af selskabsandele som de i sagen omhandlede ? uanset om en  

 sådan overdragelse er led i en virksomhedsoverdragelse - er  

 fradragsberettiget, idet hverken selve den aktivitet, der har bestået i  

 besiddelsen af disse selskabsandele eller overdragelsen af disse andele  

 har indebåret momspligtige transaktioner.
 I  

 SKM2002.448.TSS  

 har Told- og Skattestyrelsen udtalt, at overdragelse af andelsbevis i  

 kartoffelmelsfabrik med tilhørende leveringsret- og pligt er momsfritaget  

 i henhold til momslovens § 13, stk. 1, nr. 11, litra e).
EF-domstolen har i sag C-442/01, KapHag Renditefonds 35 Spreecenter  

 Berlin-Hellersdorf 3, udtalt, at afhændelse af selskabsandele ikke i  

 sig selv udgør økonomisk virksomhed.
Det forhold i sig selv, at der  

 erhverves kapitalinteresser i en virksomheder, er nemlig ikke en  

 udnyttelse af et gode med henblik på opnåelse af varige indtægter, idet et  

 eventuelt udbytte, som kapitalandelen afkaster, kun er en følge af  

 ejendomsretten til godet.
Når erhvervelse af andele ikke i sig selv udgør  

 en økonomisk virksomhed i sjette direktivs forstand, gælder det samme for  

 en virksomhed, der består i at afhænde sådanne andele.
Der henvises i  

 dommen til de tidligere domme C-60/90, Polysar Investments Netherlands  

 BV, og C-80/95, Harnas & Helm CV.
EF-domstolen har i sag C-442/01, KapHag Renditefonds 35 Spreecenter  

 Berlin-Hellersdorf 3, særligt udtalt sig om, hvorvidt et personselskab,  

 der optager en selskabsdeltager mod kontantindskud, leverer en  

 tjenesteydelse mod vederlag til selskabsdeltageren i sjette direktivs  

 artikel 2, nr. 1's forstand.
Domstolen udtaler, at en ny selskabsdeltagers  

 indtræden i et personselskab mod erlæggelse af et kontantindskud, under  

 omstændigheder som dem, der foreligger i hovedsagen, ikke udgør en  

 økonomisk virksomhed i sjette direktivs forstand, der udøves af  

 selskabsdeltageren.
Domstolen udtaler endvidere, at optagelse af en ny  

 selskabsdeltager i et personselskab udgør således ikke levering af en  

 tjenesteydelse til selskabsdeltageren.
I denne sammenhæng har det ikke betydning, om optagelsen af den nye  

 selskabsdeltager skal antages at være en handling foretaget af selskabet  

 selv eller af de øvrige selskabsdeltagere, idet optagelsen af en ny  

 selskabsdeltager under alle omstændigheder ikke har karakter af levering  

 af en tjenesteydelse mod vederlag i direktivets forstand.
Domstolen  

 udtaler endeligt, at et personselskab, der optager en selskabsdeltager mod  

 et kontantindskud, ikke over for denne selskabsdeltager leverer en  

 tjenesteydelse mod vederlag i sjette direktivs artikel 2, nr. 1's  

 forstand.
Domstolen tog i forbindelse med sagen ikke stilling til,  

 om personselskabet havde fradragsret for udgifter i forbindelse  

 med optagelse af en selskabsdeltager.
 Det fremgår af TSS-cirkulære  

 2005-24 ,  

 at når der ikke var tale om økonomisk virksomhed, har der ikke efter  

 tidligere praksis været ret til fradrag for købsmoms i forbindelse med  

 indkøb, der anvendtes til brug for optagelse af nye selskabsdeltagere.
Told- og Skattestyrelsen har i TSS-cirkulære  

 2005-24  

 udtalt, at EF-domstolens dom i sag C-465/03, Kretztechnik AG, ændrer dansk  

 praksis vedrørende udstedelse af selskabsandele.
Det må  

 således på baggrund af Kretztechnik-dommen lægges til grund, at  

 udstedelse af aktier og andre sammenlignelige selskabsandele ikke udgør en  

 transaktion, der må anses som levering af en vare mod vederlag, som  

 omhandlet i momslovens § 4, stk. 1. Det må endvidere på baggrund af  

 Kretztechnik-dommen lægges til grund, at der er fradragsret efter  

 momslovens almindelige bestemmelser om fradrag for indkøb mv. af ydelser,  

 der anvendes i forbindelse med udstedelse af aktier og andre  

 sammenlignelige selskabsandele.
Dette gælder uanset om der er tale om  

 et aktieselskab, et anpartsselskab, interessentskab, eller en anden form  

 for selskab, der kan sidestilles hermed.
Det er dog en betingelse for fradragsret efter momslovens § 37, at  

 samtlige de transaktioner, som virksomheden foretager inden for rammerne  

 af sin økonomiske virksomhed, udgør momspligtige transaktioner.
Har  

 virksomheden tillige transaktioner, der er momsfrie efter lovens § 13, har  

 virksomheden alene delvis fradragsret for indkøbene mv., jf. lovens § 38,  

 stk. 1. Har virksomheden tillige aktiviteter, der falder uden for  

 momslovens anvendelsesområde (passiv kapitalanbringelse), har virksomheden  

 alene delvis fradragsret for indkøbene, jf. lovens § 38, stk. 2.
 Om dommen, se  

 J.1.1.2 .
 Told- og Skatteforvaltningen anser  

 SKM2001.272.LSR  

 og  

 SKM2002.377.LSR  

 for forældede som følge af EF-domstolens domme i sagerne C-442/01  

 og C-465/03.
 Told- og Skattestyrelsen har i TSS-cirkulære  

 2005-24  vedrørende  

 en række andre situationer udtalt, at dommen i sag C-465/03 ikke ændrer  

 hidtidig praksis for fradrag i forbindelse med selskabsandele,  

 jf. afsnit  

 J.1.1.1 ,   

 J.1.1.3 ,   

 J.1.1.4 ,   

 J.1.1.5 .
 Om delvis fradragsret i forbindelse med selskabsandele, se   

 J.2.1.1  og  

 J.2.1.2 .
D.11.11.8.2 Forhandlinger vedrørende  

 værdipapirer Forhandlinger om værdipapirer er omfattet af fritagelsen.
 Som det fremgår af afsnit  

 D.11.11.3 ,  

 skal udtrykket "herunder forhandlinger" ikke definere hovedindholdet af  

 den i bestemmelsen fastsatte fritagelse, men har til formål at udvide  

 bestemmelsens anvendelsesområde til formidlingsvirksomhed.
I den sammenhæng, hvor udtrykket "forhandlinger" indgår i momslovens §  

 13, stk. 1, nr. 11, tager det således sigte på en virksomhed, som udøves  

 af en mellemmand, der ikke selv er part i en kontrakt om et finansielt  

 produkt.
Formidlingsvirksomhed har således til formål at træffe de  

 nødvendige foranstaltninger for, at de to parter indgår en kontrakt, uden  

 at formidleren har en selvstændig interesse i kontraktens indhold.
Der er  

 derimod ikke tale om formidling, når en af kontraktparterne overlader det  

 til en underleverandør at udføre en del af de faktiske transaktioner i  

 forbindelse med kontrakten, herunder at give oplysninger til den anden  

 part, at modtage og behandle bestillinger på tegning af de værdipapirer,  

 kontrakten angår.
I så fald indtager underleverandøren samme position som  

 sælgeren af det finansielle produkt.
Den pågældende er dermed ikke en  

 mellemmand.
 Som eksempler på ydelser, der er omfattet af fritagelsen for  

 forhandlinger, kan nævnes:
 Ved Corporate Finance-ydelser forstås bistand, som ydes med henblik på  

 eller i forbindelse med børsintroduktioner, aktieemissioner, udstedelse af  

 konvertible obligationer m.v., større sekundære aktieplaceringer via  

 regulerede markeder, formidling af fusioner og virksomhedsovertagelse,  

 anden finansiel bistand i relation til ovennævnte områder.
Biydelser skal momsmæssigt behandles på samme måde som den hovedydelse,  

 som biydelserne er en del af, jf. afsnit  

 D.11.11.2 .  

 Den tjenesteyder, der leverer en momsfri ydelse, skal derfor ikke lægge  

 moms på biydelser, der indgår som en del af den momsfrie ydelse.
Som  

 eksempel på biydelser, der er momsfrie, når de leveres af en formidler som  

 led i formidling af transaktioner vedrørende værdipapirer, kan nævnes:
 Fritagelsen for forhandlinger omfatter ikke forhandlinger om:
Mn. 672/80 og Mn. 1356/92 må anses for forældede på baggrund af  

 SDC-dommen og CSC-dommen.
Efter disse afgørelser har advokatydelser i  

 forbindelse med udfærdigelse af transportpåtegnelser af aktiebreve og  

 udstedelse af nye aktiebreve været momsfritaget.
Bestemmelsen har i  

 forbindelse med overdragelse af aktieselskaber ikke omfattet en række  

 bestemte ydelser, som nærmere følger af momsnævnsafgørelse Mn. 1356/92.  

 Advokaters ydelser i forbindelse med overdragelse af aktier, kan i henhold  

 til afsnit  

 D.11.11.3  fremover  

 kun anses for at være omfattet af fritagelsen, hvis advokaten efter en  

 konkret vurdering kan anses for formidler af momsfrie transaktioner  

 vedrørende værdipapirer.
Om biydelser se nedenfor.
Fritagelsen har endvidere ikke omfattet en række konkrete ydelser i  

 forbindelse med selskabers aktiviteter i form af kapitalformidling samt  

 kommanditselskabers udbud af anparter til offentligheden samt bistand i  

 forbindelse med selskabers etablering, som nærmere følger af  

 momsnævnsafgørelse Mn. 1092/90 og 1307/90. Disse afgørelser må anses for  

 forældede.
Ydelserne er momsfri, hvis og kun hvis der er tale om  

 formidling af momsfrie transaktioner vedrørende værdipapirer.
I sag C-235/00, CSC Financial Services Ltd.,  

 leverer CSC "call-center"-tjenesteydelser overfor finansielle  

 institutioner, som består i kontakt med publikum i forbindelse med  

 salg af bestemte finansielle produkter.
Med udgangspunkt i SDC-dommen,  

 C-2/95, fastslår EF-domstolen her, dels at begrebet transaktioner i  

 forbindelse med værdipapirer omfatter transaktioner, hvorved rettigheder  

 og forpligtelser for parterne i forbindelse med værdipapirer kan opstå,  

 ændres eller ophøre, dels at begrebet forhandlinger i forbindelse med  

 værdipapirer ikke omfatter tjenesteydelser, som kun består i at give  

 oplysninger om et finansielt produkt og i givet fald at modtage og  

 behandle bestillinger på tegning af de pågældende værdipapierer, men ikke  

 i udstedelse af værdipapirerne, jf. afsnit  

 D.11.11.3 .
Som eksempel på en ydelse, der ikke er omfattet af fritagelsen kan  

 nævnes Vestre Landsret dom i   

 SKM2002.676.VLR ,  

 hvor en ejendomsmægler leverede ydelser bestående af værdiansættelse  

 af ejendom, udarbejdelse af prospekt, samt deltagelse  

 som ejendomssagkyndig i forhandlinger mellem sælger og  

 køber af et selskab, hvis eneste aktiv var den pågældende ejendom.
Dommen  

 var en stadfæstelse af Landsskatterettens kendelse i  

 SKM2001.149.LSR .
Som et andet eksempel kan nævnes   

 SKM2002.663.LSR , hvor  

 Landsskatteretten fandt, at et dansk selskab efter momslovens  

 daværende § 18, stk. 1, nr. 3 (nu § 15, stk. 2, nr. 3), og § 46, nr. 3,  

 skulle betale moms af ydelser modtaget fra virksomheder i England.  

 Selskabet var et holdingselskab, der bl.a. ejede et ordreproducerende  

 datterselskab.
Det danske selskab havde indgået aftale om, at en engelsk  

 virksomhed skulle fungere som "finansiel rådgiver" for selskabet.
Den  

 engelske finansielle rådgiver ydede rådgivning i forbindelse med salget af  

 aktierne i selskabet.
Der blev også ydet rådgivning fra et engelsk  

 advokatfirma.
Vedrørende ydelserne fra den engelske virksomhed, der var  

 finansiel rådgiver, fandt Landsskatteretten det ikke godtgjort, at de  

 af rådgiveren leverede ydelser i henhold til den indgåede aftale  

 kunne anses for momsfritaget efter momslovens § 13, stk. 1, nr. 11, litra  

 e.
Retten lagde vægt på, at det fremgik af kontrakten,  

 at virksomheden fungerede som finansiel rådgiver for selskabet med  

 henblik på at etablere et samarbejde mellem selskabet og en anden  

 forretningspartner, og at dette samarbejde kunne etableres på flere  

 forskellige måder, hvor bl.a. salg af aktier i selskabet var én mulighed.  

 Således måtte kontrakten betegnes som en egentlig aftale om rådgivning  

 vedrørende selskabets økonomiske forhold.
Retten henså endvidere til, at  

 det forhold, at selskabet ikke var sælger af aktierne, under de  

 foreliggende omstændigheder støttede det synspunkt, at der var tale om  

 rådgivning vedrørende selskabets forhold.
 Vedrørende de af det engelske advokatfirma leverede ydelser fandt  

 Landsskatteretten ligeledes, at ydelserne ikke kunne anses for  

 momsfritaget efter momslovens § 13, stk. 1, nr. 11.
Skatteministeriet har taget bekræftende til genmæle i en retssag  

 vedrørende Landsskatterettens kendelse i  

 SKM2002.663.LSR .  

 Som følge af, at der er taget bekræftende til genmæle har Told- og  

 Skattestyrelsen udarbejdet en kommentar i  

 SKM2004.333.TSS . Under  

 sagens behandling ved landsretten bestred selskabet, at det var en  

 afgiftspligtig person på det tidspunkt, hvor selskabet modtog ydelserne.  

 Selskabet fremlagde endvidere nye oplysninger m.v., der ikke havde  

 foreligget i forbindelse med Landsskatterettens behandling af sagen.
Såsom  

 sagen forelå oplyst ved landsretten fandt Skatteministeriet det  

 sandsynligt, at landsretten ville nå frem til, at selskabet ikke kunne  

 anses for at være en afgiftspligtig person, hvorfor selskabet  

 allerede af denne grund ikke skal betale erhvervelsesmoms af de omhandlede  

 tjenesteydelser i henhold til momslovens dagældende § 18, stk. 1, nr. 3.  

 Skatteministeriet tog af disse grunde bekræftende til genmæle i sagen ved  

 landsretten.
Skatterådet fandt i  

 SKM2006.169.SR ,  

 at ydelser vedrørende udfærdigelse og udbud af anparter i  

 ejendomsinteressentskaber måtte anses for momsfri.
Der blev  

 lagt vægt på, at forespørger (selskabet) måtte anses for en uafhængig  

 mellemmand mellem de stiftende interessenter, og at selskabet måtte anses  

 for selvstændigt at have fastlagt indholdet af tegningsaftaler og  

 interessentskabskontrakterne, jf. kriterierne i pkt. 51 i det i  

 momsvejledningen indarbejdede cirkulære 2003-29 fra Told- og  

 Skattestyrelsen.
Derimod blev ydelser vedrørende søgning på  

 ejendomsmarkedet efter relevante ejendomme og fysisk gennemgang af  

 ejendommene anset for momspligtige.
I tilfælde, hvor ejendommene blev købt  

 af forespørgeren og derefter solgt til nystiftede interessentskaber, blev  

 salgssummen anset for momsfri i sin helhed, selvom salgssummen både måtte  

 anses for vederlag for ejendommen og for ydelser i forbindelse med  

 udbuddet af anparterne.
Om fordelingen af vederlaget mellem momsfri og  

 momspligtige ydelser, se  

 G.1.1 .
D.11.11.9 Momslovens § 13, stk. 1, nr. 11, litra  

 f) Momslovens § 13, stk. 1, nr. 11, litra f), bestemmer, at forvaltning af  

 investeringsforeninger er momsfritaget.
 Dette gælder, uanset om denne forvaltning udføres af foreningen selv,  

 af et administrationsselskab eller af et godkendt depotselskab eller  

 andre, hvortil kompetencen er lovligt delegeret.
 Fritagelsen omfatter ydelser, der er forbundet med sædvanlig  

 formueforvaltning.
 Der forekommer 3 typer af investeringsforeninger:
 For en nærmere beskrivelse, se Ligningsvejledningen; Selskaber og  

 aktionærer,  

 S.A.1.8 .
I lov om investeringsforeninger og specialforeninger samt andre  

 kollektive investeringsordninger er investeringsforeninger i § 4,  

 stk. 1, defineret som foreninger, hvis virksomhed består i fra en  

 videre kreds eller offentligheden at modtage midler, som under iagttagelse  

 af et princip om risikospredning anbringes i instrumenter i  

 overensstemmelse med reglerne i lovens kapitel 13, og som på forlangende  

 af en deltager indløser deltagerens andel af formuen med midler, der  

 hidrører fra denne.
Loven indeholder i andre bestemmelser  

 definitioner på andre typer af foreninger, der efter en konkret  

 vurdering skatteretligt kan betragtes som investeringsforeninger, se  

 Ligningsvejledningen,  

 S.A.1.8 .
 Forvaltning af investeringsforeninger omfatter blandt andet:
EF-domstolen blev i sag C-8/03, BBL, omtalt i  

 afsnit       C.1.4 ,  

 af en belgisk domstol forelagt spørgsmålet, om visse ydelser i  

 forbindelse med forvaltning af investeringsforeninger var omfattet af 6.  

 momsdirektivs artikel 9, stk. 2, litra e) (Momslovens § 15, stk. 2).  

 EF-domstolen blev tillige forelagt spørgsmålet, om de pågældende  

 ydelser var omfattet af fritagelsen i direktivets artikel 13, punkt B,  

 litra d), nr. 6 (momslovens § 13, stk. 1, nr. 11, litra f), såfremt de  

 ikke var omfattet af artikel 9, stk. 2, litra e). EF-Domstolen fandt,  

 at de pågældende ydelser var omfattet af artikel 9, stk. 2, litra e),  

 idet domstolen bemærkede, at 6. direktivs artikel 9, stk. 2, litra  

 e), tredje og femte led (momslovens § 15, stk. 2, nr. 3 og 5) dækker såvel  

 rådgivningsydelser som bank- og finansieringstransaktioner.
Da ydelserne  

 derfor ikke havde leveringssted i Belgien, men i Luxembourg, var det  

 ikke nødvendigt for EF-domstolen at tage stilling til, om de pågældende  

 ydelser var omfattet af fritagelsen i direktivets artikel 13, punkt B,  

 litra d), nr. 6 (momslovens § 13, stk. 1, nr. 11, litra f).
EF-domstolen har i dommen i sag C-169/04, Abbey National plc,  

 udtalt, at begrebet »forvaltning« af investeringsforeninger i sjette  

 direktivs artikel 13, punkt B, litra d), nr. 6, er et selvstændigt  

 fællesskabsretligt begreb, hvis indhold medlemsstaterne ikke kan ændre.  

 Domstolen udtalte videre, at sjette direktivs artikel 13, punkt B,  

 litra d), nr. 6, skal fortolkes således, at de administrative og  

 regnskabsmæssige tjenesteydelser, som leveres af en  

 tredjepartsadministrator, er omfattet af begrebet »forvaltning af  

 investeringsforeninger« som omhandlet i denne bestemmelse, hvis de, set  

 under ét, udgør en særskilt helhed og er specifikke og væsentlige for  

 forvaltningen af investeringsforeninger.
Derimod er tjenesteydelser, der  

 svarer til en depositars opgaver, som dem, der er nævnt i artikel 7,  

 stk. 1 og 3, og artikel 14, stk. 1 og 3, i direktiv 85/611, ikke  

 omfattet af dette begreb.
SKAT overvejede ved redaktionens slutning  

 dommens betydning for dansk praksis.
D.11.12 Lotterier og lign. samt spil om penge §  

 13, stk. 1, nr. 12 Bestemmelsen omfatter salg af lodsedler, tombola, amerikansk lotteri,  

 bankospil, tipning, lotto, skrabespil, forskellige former for oddsspil mv.  

 Gebyrer, der opkræves for fornyelse af lodsedler samt ved  

 gevinstudbetaling vedrørende klasselotteriet, er tillige undtaget fra  

 momspligten.
Det samme gælder det vederlag, som totalisatorforstandere ved  

 travbaner mv. modtager.
 Provision, som tipsforhandlere modtager fra Dansk Tipstjeneste A/S for  

 at ekspedere spillekuponer, er undtaget fra momspligten som en integreret  

 del af en momsfri lotterivirksomhed, hvilket tillige gælder den  

 forhandlerafgift, som Dansk Tipstjeneste A/S opkræver hos tipsforhandlere  

 i forbindelse med online-tipning.
Bestemmelsen omfatter ikke f.eks. omsætningen på basarer, byfester,  

 loppemarkeder og lign., herunder lykkehjul, fiskedamme, skydeboder,  

 roulettespil, spilleautomater og salgsboder, jf. bl.a.
Højesterets dom af  

 23. april 1970, UfR 1970.463 H.
Hvis der for den pågældende aktivitet kræves tilladelse til bortlodning  

 efter Justitsministeriets cirkulære derom, er momsfriheden betinget af, at  

 en sådan tilladelse er opnået.
Tilladelser gives kun af politiet, hvis  

 formålet med aktiviteten er almennyttigt eller velgørende.
 Lotterier mv., der udøves på almindelig erhvervsmæssig basis, f.eks.  

 spil i bingohaller, er momspligtige.
 Momspligtig er endvidere det gebyr, som tipsforhandlere får for at  

 edb-udskrive datatipskuponer.
 Undtagelsen for spil om penge vedrører kun tilfælde, hvor  

 gevinsten udbetales i form af penge, f.eks. roulette, baccarat, blackjack  

 samt visse spillemaskiner.
 De nævnte aktiviteter udøves oftest i spillekasinoer, der efter Told-  

 og Skattestyrelsens afgørelse nr. 1332/91 er momspligtige for visse  

 aktiviteter i tilknytning til spillet, f.eks. salg af mad og drikke,  

 entréindtægter, garderobe mv.
Momsnævnet har truffet afgørelse nr. 1355/92 om, at entréen er  

 momsfritaget, hvis entréen alene giver adgang til spillene undtaget fra  

 moms.
Denne betingelse har nævnet anset for opfyldt, selv om der i  

 kasinoet nydes mad og drikke indkøbt fra et serveringssted uden for  

 kasinoet, herunder at spillere af såkaldte pit boys under spillet får  

 bragt servering fra dette serveringssted.
Nævnet har herved lagt vægt på,  

 at baren i de omhandlede tilfælde lå uden for det område, hvortil der  

 krævedes entré.
 Told- og Skattestyrelsen har udtalt, at en automatoperatørs momsmæssige  

 behandling af indtægterne fra kontantspilsautomater afhænger af, om  

 operatøren udlejer spilleautomaterne eller om operatøren udbyder spillet.  

 I vurderingen heraf indgår, hvem der har tilladelse til drift af den  

 gevinstgivende spilleautomat - operatør eller restaurant/spillehal, se.  

 SKM2001.267.TSS .
EF-domstolen har i de forenede sager C-453/02 og C-462/02 udtalt, at  

 medlemsstaterne under udøvelsen af den beføjelse de har i medfør af sjette  

 momsdirektivs artikel 13, punkt B, litra f), til at fastsætte på hvilke  

 betingelser og med hvilke begrænsninger drift af hasardspil og  

 spilleautomater er omfattet af den i denne bestemmelse foreskrevne  

 momsfritagelse, ikke gyldigt kan lade momsfritagelsen være afhængig af,  

 hvem der afholder de pågældende spil eller driver de pågældende  

 spilleautomater.
Henset til disse bemærkninger afgjorde EF-domstolen,  

 at bestemmelsen skal fortolkes således, at det er til hinder for en  

 national lovgivning, hvorefter al drift af hasardspil og spilleautomater  

 er fritaget for moms, når den foregår i godkendte offentlige kasinoer,  

 mens andre erhvervsdrivendes udøvelse af en tilsvarende virksomhed ikke er  

 omfattet af denne momsfritagelse.
 Derudover afgjorde EF-domstolen, at artikel 13, punkt B, litra f), har  

 direkte virkning, således at en person, der driver virksomhed med  

 hasardspil og spilleautomater kan påberåbe sig denne bestemmelse for de  

 nationale domstole med henblik på at tilsidesætte regler i national ret,  

 der er uforenelige hermed.
 EF-Domstolen har i  

 sagen C-89/05 fortolket sjette  

 momsdirektiv artikel 13, punkt B, litra f, således, at levering af "call  

 center"-tjenesteydelser, der foretages pr. telefon til fordel for en  

 væddemålsarrangør, og som omfatter tjenesteyderens personales accept af  

 væddemål i arrangørens navn, ikke udgør en væddemålstransaktion i denne  

 bestemmelses forstand og derfor ikke kan være omfattet af den i denne  

 bestemmelse foreskrevne momsfritagelse.
Baggrunden for  

 anmodningen om en præjudiciel  

 afgørelse var, at et selskab, der organiserer telefonvæddemål, hvor  

 selskabets kunder kan vædde om udfaldet af sportsbegivenheder eller om  

 andre tilfældige begivenheder, fx meteorologiske begivenheder, besluttede  

 at give en del af sin virksomhed i underentreprise.
Selskabet indgik  

 derfor en aftale om levering af "call center"-tjenesteydelser.
Undtagelsen omfatter desuden spil på totalisator eller anden lignende  

 måde.
Ved lov nr. 189 af 22. marts 2000 blev bestemmelsen om spil på  

 totalisator eller anden lignende måde, ved en redaktionel ændring, flyttet  

 fra § 13, stk. 1, nr. 5 til nr. 12.
 Andre former for spil, hvor gevinsten udbetales i form af gaver,  

 spillemærker og lign. samt morskabsspil som f.eks. computerspil, er  

 momspligtige.
D.11.13 Post Danmarks tjenesteydelser § 13, stk.  

 1, nr. 13 Efter bestemmelsen er Post Danmarks indsamling og omdeling af  

 adresserede brevforsendelser, adresserede pakker og dag-, uge- og  

 månedsblade samt tidsskrifter fritaget fra  

 momspligten.
Fritagelsen omfatter Post Danmarks befordring af  

 adresserede breve og pakker, der sendes rekommanderet eller med angiven  

 værdi.
Det er kun ydelser, der udføres af Post Danmark, der  

 er omfattet af momsfritagelsen.
Tilsvarende ydelser, der leveres af andre  

 virksomheder, er momspligtige.
Ydelser, som Post Danmark  

 leverer, men som ikke direkte er nævnt i bestemmelsen, er momspligtige.  

 Vederlag for udbringning af breve og pakker med postopkrævning er således  

 momspligtig.  Momspligtige er endvidere f.eks. de forskellige  

 former for ekspeditionsarbejde, som privatbaner, brugsforeninger,  

 boligselskaber m.fl., mod betaling udfører for postvæsenet, f.eks.  

 postkassetømning, modtagelse, sortering og afsendelse af såvel brev- som  

 pakkepost, funktioner vedrørende ind- og udbetalinger samt udlejning af  

 postbokse.
 Ved lov nr. 409 af 6. juni 2002 er der gennemført en ændring af  

 momslovens § 13, stk. 1, nr. 13 således at Post Danmark er ændret til Post  

 Danmark A/S.
D.11.14 Levering af frimærker mv. § 13, stk. 1,  

 nr. 14 Bestemmelsen omfatter frimærker leveret til pålydende værdi, som kan  

 anvendes til frankering her i landet.
Salg af postfriske danske frimærker til pålydende værdi er således  

 momsfri, hvilket gælder såvel postvæsenets (posthusenes) salg som andres,  

 f.eks. kioskers og frimærkehandleres salg.
Det er uden betydning, om  

 salget også sker til samlerbrug.
 Hvis salget sker til en pris, der overstiger mærkets pålydende værdi,  

 skal der betales moms af hele salgsprisen.
Provision, som kiosker m.fl. modtager for salg af julemærker og  

 frimærker, anses som omfattet af momsfritagelsen.
Det er dog en  

 betingelse, at overskuddet ved julemærkesalget anvendes til humanitære og  

 filantropiske formål, se  

 D.11.18 .
 Der skal ikke tages hensyn til disse mindre provisionsindtægter ved  

 opgørelse af fradragsretten.
 Salg af stemplede og udenlandske frimærker, herunder grønlandske og  

 færøske, samt salg til en pris, der ligger over eller under mærkets  

 pålydende værdi, betragtes som salg til samlerbrug og er ikke omfattet af  

 fritagelsen.
 Frimærkehandlere skal betale moms af de gebyrer, som de opkræver for at  

 foranledige, at kunder modtager førstedagskuverter.
 Ekspertundersøgelser bl.a. med henblik på at fastslå frimærkers ægthed  

 er momspligtige.
D.11.15 Personbefordring § 13, stk. 1, nr.  

 15 Efter bestemmelsen er personbefordring momsfritaget.
Fritagelsen  

 omfatter dog ikke anden erhvervsmæssig passagerkørsel med bus end  

 rutekørsel.
 Fritagelsen omfatter som udgangspunkt transport af personer med alle  

 former for transportmidler bortset fra turistbuskørsel.
 Bestemmelsen omfatter som udgangspunkt kun transport af personer.  

 Transport af personers medfølgende bagage er dog momsfri, hvis der ikke  

 opkræves særskilt betaling herfor.
 En bus i relation til momsloven er et køretøj, der er indrettet til  

 befordring af mere end 9 personer inkl. føreren.
Et køretøj, som oprindelig er konstrueret og indrettet til at  

 transportere mere end 9 personer inkl. føreren, men som er godkendt til  

 transport af handicappede personer i kørestole, anses ikke for en bus på  

 de ture, hvor antallet af sæder i køretøjet af hensyn til personer i  

 kørestole er ændret til kun at kunne medføre højst 9 personer inkl.  

 føreren.
Det er tilladt at transportere andre personer samtidig, og der  

 skal således ikke beregnes moms ved kørsel på sådanne ture.
 Afgrænsningen af rutekørsel er ændret pr. 1. august 1999, således at  

 den følger den nye definition på rutekørsel i § 2 i lov om buskørsel, jf.  

 TfS 1999, 569.
Bestemmelsen omfatter også hyrevognskørsel med passagerer.
Kørsel med  

 varer er derimod ikke omfattet af fritagelsen og er derfor  

 momspligtig.
Hyrevognmænd er således momspligtige for varekørsel.
Lejlighedsvis  

 kørsel med hastende småforsendelser uden ledsager er også momspligtig, se  

 SKM2003.133.TSS .  

 Ligeledes er salg af reklameydelser i form af lysskilte og streamers  

 momspligtig, hvilket også gælder, hvis ydelsen leveres i underentreprise  

 for bestillingskontorer og taxasammenslutninger.
Landsskatteretten fandt i  

 SKM2005.363.LSR ,  

 at et erhvervsrejsebureau ved formidling af salg af flybilletter  

 handlede for fremmed regning, idet det var flyselskaberne, der bar  

 risikoen for flytransporten.
Der var herved henset til den mellem  

 selskabet og IATA indgåede aftale samt til de forpligtelser, som var  

 pålagt flyselskaberne i henhold til Warszawa-konventionen.
Endvidere  

 handlede selskabet i flyselskabets navn, når selskabet formidlede salg af  

 flybilletter.
Der var herved særligt henset til, at selskabet både oplyste  

 på fakturaerne, at det optrådte som agent for flyselskaberne, og at det  

 var flyselskaberne, som var ansvarlige for gennemførelsen af  

 flytransporten, samt at kunderne fik oplyst navnet på flyselskabet  

 samtidig med udsendelsen af fakturaen.
Der var endvidere henset til, at  

 betalingen til selskabet bestod i en formidlingsprovision, mens selve  

 billetprisen tilfaldt flyselskabet, og at kundens betaling for  

 flybilletten ofte gik uden om selskabet og direkte til flyselskaberne, der  

 herefter afregnede formidlingsprovisionen til selskabet.
Endelig var der  

 henset til, at selskabet ikke havde egne standardbestemmelser for  

 flytransporten, som kunden skulle tiltræde i forbindelse med købet af  

 flybilletten.
Det var således ikke tillagt afgørende betydning, at  

 selskabet også forestod sagsbehandlingen af nogle af de reklamationer, som  

 vedrørte flyselskaberne.
Det var endvidere ikke tillagt betydning, at  

 selve faktureringen af flybilletten ikke var sket i flyselskabets  

 navn.
Da selskabet ved formidling af salg af flybilletter således handlede  

 for fremmed regning og i en andens navn, kunne selskabet ikke anses for  

 selv at have modtaget og leveret flytransporten, idet momslovens § 4, stk.  

 4, alene omfatter formidlere, der handler i eget navn, men for en andens  

 regning.
Endvidere var selskabets formidling af salg af flybilletter ikke  

 momsfritaget i henhold til momslovens § 13, stk. 1, nr. 16, idet denne  

 bestemmelse alene omfatter rejsebureauvirksomhed i eget navn.
Da selskabet  

 ved formidling af salg af flybilletter således handlede for fremmed  

 regning og i en andens navn, var selve formidlingen af salget af  

 flybilletter omfattet af momspligten, selvom den formidlede ydelse, der  

 bestod i flytransport af personer, er momsfritaget i henhold til  

 momslovens § 13, stk. 1, nr. 15. Selskabets aktivitet med formidling af  

 flybilletter var således momspligtig.
 Landsskatterretten bemærkede videre, at der alene var taget stilling  

 til selskabets aktivitet med formidling af salg af flybilletter, og at der  

 således ikke var taget stilling til f.eks. selskabets salg af en  

 rejsebureauydelse, hvori der kan indgå en flytransport.
SKAT har i  

 SKM2006.395.SKAT  

 udtalt, at efter Landsskatterettens kendelse i  

 SKM2005.363.LSR  

 kan formidling af personbefordring i andres navn og for andres regning  

 ikke længere anses for momsfri.
Tidligere afgørelser fra Momsnævnet om  

 momsfrihed må anses for ændret ved Landsskatterettens kendelse.
For  

 rejsebureauer har praksisændringen virkning fra tidspunktet for  

 offentliggørelsen af Landsskatterettens kendelse den 31. august 2005. For  

 andre formidlere end rejsebureauer har praksisændringen ligeledes virkning  

 fra 31. august 2005 for så vidt angår formidling af salg af flybilletter.  

 For andre formidlere finder den nye praksis i øvrigt anvendelse fra den 1.  

 januar 2007. Momsnævnets afgørelse i Mn. 711/80 om bestillingskontorers  

 formidling af taxakørsel som ændret ved Mn. 1031/88 anser SKAT indtil  

 videre stadig for gældende, men med hjemmel i momslovens § 13, stk. 1, nr.  

 20. Gebyrer, fees mv. opkrævet af et rejsebureau fra den rejsende i  

 forbindelse med formidling af rejser inden for EU, anser SKAT stadig for  

 momsfri efter § 13, stk. 1, nr. 16.
 Ambulancekørsel og sygetransport er undtaget fra momspligten.
 Befordring med færge af passagerer og evt. ledsagende transportmidler,  

 såsom cykler, motorcykler, personbiler samt busser (også turistbusser) med  

 passagerer, til andre EU-lande eller til tredjelande er momsfritaget.
 Overfart af lastbiler, tomme busser mv. betragtes dog som selvstændig  

 momspligtig varetransport.
Ved indenrigs færgeoverførsel er der kun momsfritagelse for selve  

 passagerbefordringen.
Ledsagende transportmidler betragtes som momspligtig  

 varetransport.
Hvis der udstedes fællesbillet for bil og fører, skal der,  

 når ydelserne specificeres, kun betales moms af den del af billetprisen,  

 der vedrører overførslen af bilen.
Efter § 45, stk. 3, ydes der  

 godtgørelse af moms, som transportvirksomheder, f.eks. rederier og  

 luftfartsselskaber, har betalt her i landet i forbindelse med befordring  

 til udlandet af personer med ledsagende bagage og transportmidler  

 (udenrigspersontransport). Der henvises herom nærmere til afsnit  

 K.1.3 .
D.11.16 Rejsebureauvirksomhed mv. § 13, stk. 1,  

 nr. 16 Bestemmelsen momsfritager visse ydelser præsteret af rejsebureauer og  

 turistkontorers oplysnings- og informationsvirksomhed og lign.
Efter 6.momsdirektiv er rejsebureauvirksomhed som udgangspunkt  

 momspligtig.
Direktivets artikel 26 fastsætter en særordning for den  

 momsmæssige behandling af rejsebureauer.
Ordningen omfatter sådanne  

 bureauer, der handler i eget navn over for den rejsende og til rejsens  

 gennemførelse anvender leveringer og tjenesteydelser, der præsteres af  

 andre afgiftspligtige personer.
Ved rejsebureauer forstås efter  

 bestemmelsen ligeledes personer, der organiserer turistrejser, hvorimod  

 ren omkostningsrefusion, jf. direktivets artikel 11, punkt A, stk. 3,  

 litra c), ikke er omfattet.
 Fritagelsesbestemmelsen i momslovens § 13, stk. 1, nr. 16, har baggrund  

 i direktivets artikel 28, stk. 3, litra b), jf. bilag F, der bemyndiger  

 medlemsstaterne til fortsat at fritage ydelser, der præsteres af  

 rejsebureauer, som er omfattet af direktivets artikel 26, og af bureauer,  

 der handler i den rejsendes navn og for hans regning, i forbindelse med  

 rejser inden for EU.
Højesteret har i   

 SKM2005.446.HR  

 udtalt, at efter momslovens § 13, stk. 1, nr. 16, er ydelsen  

 "rejsebureauvirksomhed" fritaget for afgift.
Bestemmelsen blev indsat i  

 momsloven i 1978 som led i gennemførelsen af EF's 6. momsdirektiv.  

 Udtrykket rejsebureauvirksomhed må forstås i overensstemmelse med  

 bemyndigelsesbestemmelsen i momsdirektivets artikel 28, stk. 3, litra b,  

 hvorefter medlemsstaterne fortsat kan fritage de transaktioner, der er  

 opregnet i bilag F til direktivet, for afgift.
Det følger af nr. 27 i  

 dette bilag, jf. direktivets artikel 26, at disse transaktioner omfatter  

 tjenesteydelser præsteret af rejsebureauer, for så vidt disse bureauer  

 handler i eget navn over for den rejsende eller handler i den rejsendes  

 navn og for hans regning.
Højesteret udtalte videre i  

 SKM2005.446.HR ,  

 at de ydelser, som sagen angik, var leveret fra bureau til  

 bureau.
Ydelserne var derfor ikke omfattet af undtagelsen i 6.  

 momsdirektivs bilag F og dermed heller ikke af udtrykket  

 rejsebureauvirksomhed i momslovens § 13, stk. 1, nr.  

 16. Rejsebureauselskabet havde ikke godtgjort, at der havde  

 eksisteret en administrativ praksis, hvorefter ydelser fra bureau til  

 bureau - i strid med den nævnte forståelse af bestemmelsen - var blevet  

 fritaget for afgift.
Højesteret fandt herefter, at de omhandlede ydelser  

 ikke var fritaget for afgift efter momslovens § 13, stk. 1, nr.  

 16. Om den momsmæssige behandling af de enkelte  

 ydelser, se   

 E.3.1.3 .
 Momsfritagelsen i § 13, stk. 1, nr. 16, for rejsebureauer omfattet af  

 direktivets artikel 26 omfatter alene sådanne leverancer i bureauets eget  

 navn, der præsteres direkte over for de rejsende.
EF-domstolen har i C-200/04, ISt internationale Sprach- und  

 Studienreisen GmbH, taget stilling til spørgsmålet, om særordningen  

 for rejsebureauer i direktiv 77/388[...]'s artikel 26 også gælder for  

 transaktioner, der udføres af en arrangør af såkaldte "high  

 school-programmer" og "collegeprogrammer" med udlandsophold på tre til ti  

 måneder, som arrangøren udbyder til deltagerne i eget navn, og til hvis  

 gennemførelse arrangøren anvender ydelser, der præsteres af andre  

 afgiftspligtige personer.
EF-domstolen bemærker indledningsvis i  

 præmis 19, at med henblik på at besvare det forelagte spørgsmål skal det  

 undersøges, om et selskab, såsom ISt, handler i eget navn, og om det har  

 egenskab af erhvervsdrivende omfattet af særordningen for rejsebureauer og  

 til sine transaktioner anvender leveringer og tjenesteydelser, der  

 præsteres af andre afgiftspligtige personer.
For så vidt angår spørgsmålet, om IST handler i eget navn, udtaler  

 domstolen i præmis 20 det følger af retspraksis, at det  

 tilkommer den nationale ret, der behandler en tvist vedrørende anvendelsen  

 af sjette direktivs artikel 26, at undersøge, om denne betingelse er  

 opfyldt, hvorved den skal tage alle oplysningerne i sagen i betragtning,  

 navnlig karakteren af den pågældende erhvervsdrivendes kontraktlige  

 forpligtelser over for sine kunder (jf. i denne retning dom af 12.11.1992,  

 sag C-163/91, Van Ginkel, Sml.
I, s. 5723, præmis 21). Det fremgår  

 desuden af forelæggelsesafgørelsen, at det er ubestridt, at sagsøgeren i  

 hovedsagen ikke handler som mandatar med hensyn til de transaktioner, som  

 denne afgørelse hovedsageligt vedrører.
Landsskatteretten fandt ikke i TfS 1999, 688, at et  

 busselskab havde udøvet rejsebureauvirksomhed.
Busselskabet leverede  

 ydelser i form af bl.a. buskørsel og aftaler vedrørende hotelovernatninger  

 her i landet til et tysk selskab til brug for dette selskabs salg af  

 pakkerejsearrangementer til en samlet pris, der også inkluderede samtlige  

 de ydelser, som busselskabet leverede.
Da busselskabet på denne  

 baggrund ikke kunne anses at have handlet i eget navn over for de rejsende  

 i forbindelse med de omhandlede pakkerejseydelser,  

 fandtes busselskabet ikke herved at have udøvet rejsebureauvirksomhed  

 omfattet af den dagældende momslovs § 2, stk. 3, litra m, jf. herved  

 direktivets art. 26, jf. art. 28, stk. 3, litra b), jf. bilag F, nr. 27.  

 Virksomhedens afgiftstilsvar vedrørende de omhandlede aktiviteter ville  

 derfor skulle opgøres efter de almindelige regler i den dagældende  

 momslov.
Landsskatteretten fandt i TfS 2000, 155, at en virksomhed, der  

 arrangerede "kør-selv-ferier" opfyldte den ene betingelse, der er  

 angivet i artikel 26: Selskabet skal handle i eget navn over for den  

 rejsende.
Der blev henset til, at de ydelser, som selskabet solgte, blev  

 faktureret af selskabet direkte til kunderne, der også betalte direkte  

 herfor til selskabet.
Der var også henset til, at selskabets kontraktlige  

 forpligtelser og rettigheder over for kunderne var defineret i selskabets  

 egne standardiserede lejebestemmelser, der således som udgangspunkt var  

 uafhængige af de kontraktlige rettigheder og forpligtelser, der konkret  

 var fastsat i aftalerne mellem selskabet og dem, der præsterede de enkelte  

 ydelser, samt endelig til karakteren af disse kontraktlige forpligtelser  

 og rettigheder.
Landsskatteretten fandt i  

 SKM2005.363.LSR ,  

 at et erhvervsrejsebureau ved formidling af salg af flybilletter  

 handlede for fremmed regning, idet det var flyselskaberne, der bar  

 risikoen for flytransporten.
Der var herved henset til den mellem  

 selskabet og IATA indgåede aftale samt til de forpligtelser, som var  

 pålagt flyselskaberne i henhold til Warszawa-konventionen.
Endvidere  

 handlede selskabet i flyselskabets navn, når selskabet formidlede salg af  

 flybilletter.
Der var herved særligt henset til, at selskabet både oplyste  

 på fakturaerne, at det optrådte som agent for flyselskaberne, og at det  

 var flyselskaberne, som var ansvarlige for gennemførelsen af  

 flytransporten, samt at kunderne fik oplyst navnet på flyselskabet  

 samtidig med udsendelsen af fakturaen.
Der var endvidere henset til, at  

 betalingen til selskabet bestod i en formidlingsprovision, mens selve  

 billetprisen tilfaldt flyselskabet, og at kundens betaling for  

 flybilletten ofte gik uden om selskabet og direkte til flyselskaberne, der  

 herefter afregnede formidlingsprovisionen til selskabet.
Endelig var der  

 henset til, at selskabet ikke havde egne standardbestemmelser for  

 flytransporten, som kunden skulle tiltræde i forbindelse med købet af  

 flybilletten.
Det var således ikke tillagt afgørende betydning, at  

 selskabet også forestod sagsbehandlingen af nogle af de reklamationer, som  

 vedrørte flyselskaberne.
Det var endvidere ikke tillagt betydning, at  

 selve faktureringen af flybilletten ikke var sket i flyselskabets  

 navn.
Da selskabet ved formidling af salg af flybilletter således handlede  

 for fremmed regning og i en andens navn, kunne selskabet ikke anses for  

 selv at have modtaget og leveret flytransporten, idet momslovens § 4, stk.  

 4, alene omfatter formidlere, der handler i eget navn, men for en andens  

 regning.
Endvidere var selskabets formidling af salg af flybilletter ikke  

 momsfritaget i henhold til momslovens § 13, stk. 1, nr. 16, idet denne  

 bestemmelse alene omfatter rejsebureauvirksomhed i eget navn.
Da selskabet  

 ved formidling af salg af flybilletter således handlede for fremmed  

 regning og i en andens navn, var selve formidlingen af salget af  

 flybilletter omfattet af momspligten, selvom den formidlede ydelse, der  

 bestod i flytransport af personer, er momsfritaget i henhold til  

 momslovens § 13, stk. 1, nr. 15. Selskabets aktivitet med formidling af  

 flybilletter var således momspligtig.
 Landsskatterretten bemærkede videre, at der alene var taget stilling  

 til selskabets aktivitet med formidling af salg af flybilletter, og at der  

 således ikke var taget stilling til f.eks. selskabets salg af en  

 rejsebureauydelse, hvori der kan indgå en flytransport.
SKAT har i  

 SKM2006.395.SKAT  

 udtalt, at efter Landsskatterettens kendelse i  

 SKM2005.363.LSR  

 kan formidling af personbefordring i andres navn og for andres regning  

 ikke længere anses for momsfri.
Tidligere afgørelser fra Momsnævnet om  

 momsfrihed må anses for ændret ved Landsskatterettens kendelse.
For  

 rejsebureauer har praksisændringen virkning fra tidspunktet for  

 offentliggørelsen af Landsskatterettens kendelse den 31. august 2005. For  

 andre formidlere end rejsebureauer har praksisændringen ligeledes virkning  

 fra 31. august 2005 for så vidt angår formidling af salg af flybilletter.  

 For andre formidlere finder den nye praksis i øvrigt anvendelse fra den 1.  

 januar 2007. Momsnævnets afgørelse i Mn. 711/80 om bestillingskontorers  

 formidling af taxakørsel som ændret ved Mn. 1031/88 anser SKAT indtil  

 videre stadig for gældende, men med hjemmel i momslovens § 13, stk. 1, nr.  

 20.
SKAT har i  

 SKM2006.395.SKAT  

 udtalt, at formidlingsydelser, der præsteres af rejsebureauer, der  

 handler i den rejsendes navn og for hans regning i forbindelse med rejser  

 inden for EU, fortsat vil være momsfri, jf. § 13, stk. 1, nr. 16, og  

 artikel 28, stk. 3, litra b, samt direktivets bilag F, nr. 27. Der vil  

 fortsat ikke være fradragsret for indkøb af varer og ydelser, der anvendes  

 til brug for disse formidlingsydelser.
Momsfritagelsen efter artikel 28,  

 stk. 3, litra b, jf. direktivets bilag F, nr. 27, finder alene anvendelse  

 på ydelser leveret af rejsebureauet i egenskab af rejsebureau, jf.  

 EF-domstolens praksis, hvorefter de udtryk, der anvendes til at betegne  

 fritagelser for moms, skal fortolkes indskrænkende.
I nogle tilfælde opkræver rejsebureauerne honorar/gebyr/fee fra den  

 rejsende i forbindelse med, at rejsebureauet formidler salget af en  

 flybillet fra et flyselskab til den rejsende.
Rejsebureauet kan selv  

 fastsætte størrelsen af gebyret.
Flyselskabet sælger billetten til  

 "basispris", dvs. at når flyselskabet sælger en tilsvarende billet direkte  

 til den rejsende uden, at et rejsebureau er involveret, skal flyselskabet  

 sælge billetten til samme basispris plus et salgsgebyr.
SKAT finder,  

 at når rejsebureauet udsteder billetten i flyselskabets navn og for dets  

 regning, men modtager vederlaget for den ydelse, der består i at formidle  

 salget af flybilletten til den rejsende, fra den rejsende, må det  

 sidestilles med, at rejsebureauet har formidlet den rejsendes køb af  

 billetten.
Når rejsebureauet virker som mellemmand mellem flyselskabet og  

 den rejsende, må det nemlig baseres på en analyse af de faktiske forhold  

 og det mellem parterne aftalte, om rejsebureauet anses for at levere  

 formidlingsydelser til flyselskabet, til den rejsende eller til begge  

 parter.
Når vederlaget for formidlingen påhviler den rejsende, må  

 formidlingsydelsen momsmæssigt anses for leveret til den rejsende.  

 Vederlaget må derfor fortsat være momsfrit efter § 13, stk. 1, nr. 16.  

 Tilsvarende gælder for billetter til andre former for persontransport end  

 flytransport.
 Formidling i andres navn og for andres regning af  

 rejser/persontransport uden for EU vil være momsfri efter lovens § 34,  

 stk. 1, nr. 13, se afsnit  

 I.1.7 ,  

 dvs. med fradragsret, og uanset om formidlingen sker i transportørens  

 eller den rejsende navn.
For så vidt angår spørgsmålet om, hvornår der foreligger et rejsebureau  

 i den betydning, som ordet anvendes i momslovens § 13, stk. 1, nr.  

 16, jf. 6. direktivs artikel 26, bemærker EF-domstolen i præmis 21 i  

 dommen i sag C-200/04, ISt, at hvad angår egenskaben af  

 erhvervsdrivende som omhandlet i sjette direktivs artikel 26 bemærkes, at  

 det følger af retspraksis, at de tjenesteydelser, der udføres af  

 rejsebureauer og personer, der organiserer turistrejser, er karakteriseret  

 ved, at de som oftest består af flere ydelser, navnlig med hensyn til  

 transport og indkvartering, som udføres såvel i som uden for den  

 medlemsstat, hvor virksomheden har sit hovedsæde eller et fast kontor.
På  

 grund af de mange forskellige ydelser og de steder, hvor ydelserne  

 udføres, ville der for virksomhederne være praktiske vanskeligheder  

 forbundet med at anvende de almindelige regler om beskatningsstedet,  

 beskatningsgrundlaget og fradrag af den indgående afgift, og disse  

 vanskeligheder ville kunne hindre virksomhederne i at udøve deres  

 aktivitet.
For at tilpasse de gældende regler til denne særlige form for  

 virksomhed har fællesskabslovgiver i sjette direktivs artikel 26,  

 stk. 2, 3 og 4, indført en særordning med hensyn til moms (jf.
Van  

 Ginkel-dommen, præmis 13-15, dom af 22.10.1998, forenede sager C-308/96 og  

 C-94/97, Madgett og Baldwin, Sml.
I, s. 6229, præmis 18, og af  

 19.6.2003, sag C-149/01, First Choice Holidays, Sml.
I, s. 6289,  

 præmis 23 og 24).
EF-domstolen udtaler herefter i præmis  

 22-24: Domstolen har herved fastslået, at de grunde, der ligger bag den  

 særordning, som gælder for rejsebureauer og for personer, der organiserer  

 turistrejser, også gør sig gældende i det tilfælde, hvor den  

 erhvervsdrivende ikke er et rejsebureau eller en person, der organiserer  

 turistrejser, i disse udtryks sædvanlige betydning, men udfører de samme  

 transaktioner i forbindelse med anden virksomhed.
En fortolkning,  

 hvorefter sjette direktivs artikel 26 kun fandt anvendelse på  

 erhvervsdrivende, som er rejsebureauer og personer, der organiserer  

 turistrejser, i disse udtryks sædvanlige betydning, ville bevirke, at de  

 samme ydelser henhørte under forskellige bestemmelser, alt efter hvilken  

 kategori den erhvervsdrivende formelt tilhørte (Madgett og Baldwin-dommen,  

 præmis 20 og 21).
Det er i hovedsagen ubestridt, at ISt ikke  

 er et rejsebureau eller en person, der organiserer turistrejser, i disse  

 udtryks sædvanlige betydning.
Det skal imidlertid undersøges, om selskabet  

 udfører de samme transaktioner som et sådant bureau eller en sådan  

 person.
Det må fastslås, at ISt i forbindelse med  

 sin virksomhed vedrørende high school-programmerne og collegeprogrammerne  

 udfører transaktioner, der er identiske med eller i det mindste  

 sammenlignelige med dem, et rejsebureau eller en person, der organiserer  

 turistrejser, udfører.
Selskabet tilbyder således tjenesteydelser, der er  

 forbundet med transporten med fly af sine kunder og/eller disses ophold i  

 bestemmelsesstaten, og med henblik på levering af de ydelser, der i  

 almindelighed er forbundet med denne type virksomhed, benytter det sig af  

 andre afgiftspligtige personer som omhandlet i sjette direktivs artikel  

 26, nemlig en lokal søsterorganisation og luftselskaber.
I sagen i TfS 2000, 155, om virksomheden, der arrangerede  

 "kør-selv-ferier", bemærkede Landsskatteretten, at det forhold, at  

 virksomhedens kunder i de fleste tilfælde af den flerhed af tilbud, som  

 virksomheden tilbyder i kataloget, kun tager imod tilbuddet om leje af  

 feriebolig, kunne ikke i sig selv være til hinder for at anse virksomheden  

 for et rejsebureau.
Rejsebureau definitionen kan ikke begrænses til  

 udelukkende at omfatte salg af pakkerejser mv.
Afgørende er karakteren af  

 ydelserne, samt den måde og form under hvilken ydelserne tilbydes.
Når et rejsebureau til brug for pakkerejser leverer egne ydelser, skal  

 der beregnes moms af disse.
Se  

 SKM2001.387.TSS ,  

 hvor Told- og Skattestyrelsen udtaler, at momsfritaget  

 rejsebureauvirksomhed ikke omfatter den situation, hvor en virksomhed  

 leverer transportydelser fra egen kørselsafdeling i forbindelse med  

 pakkerejser.
Transportydelsen er ikke fritaget for moms efter § 13, stk.  

 1, nr. 16, men er derimod momspligtig.
 Om fastsættelsen af den del af den samlede pris for pakkerejsen, som  

 skal henføres til egne ydelser, se EF-domstolens dom i sag C-291/03,  

 MyTravel plc, der er omtalt i   

 G.1.1 .
 I sag C-200/04, ISt, udtaler  

 EF-domstolen vedrørende spørgsmålet, om de ydelser,  

 der præsteres af andre afgiftspligtige personer, og som ISt  

 benytter sig af, skal momspålægges i overensstemmelse med sjette  

 direktivs artikel 26, i dommens præmisser 26-29:
Det er ikke udelukket, at erhvervsdrivende, der leverer  

 tjenesteydelser, som sædvanligvis er forbundet med rejser, anvender  

 rejseydelser købt hos tredjemand, og at disse ydelser i forhold til disse  

 erhvervsdrivendes andre ydelser udgør en mindre væsentlig del af  

 pakkerejsens pris.
Disse ydelser, som er købt hos tredjemand, er derfor  

 ikke for gæsterne et mål i sig selv, men et middel til at udnytte den  

 erhvervsdrivendes hovedydelse på de bedst mulige betingelser (jf. i denne  

 retning Madgett og Baldwin-dommen, præmis 24).
 Det må fastslås, at de ydelser, der er købt  

 hos tredjemand, under disse omstændigheder er rene biydelser i forhold til  

 de egne ydelser, og at den erhvervsdrivende ikke skal pålægges afgift  

 efter sjette direktivs artikel 26 (Madgett og Baldwin-dommen, præmis  

 25).
Herved bemærkes, at når en erhvervsdrivende,  

 såsom ISt, sædvanligvis ud over ydelser knyttet til sproguddannelse og  

 -undervisning af sine kunder tilbyder sine kunder rejseydelser - som  

 f.eks. transporten til bestemmelsesstaten og/eller opholdet deri - hvis  

 udførelse ikke kan undgå at have mærkbare følger for den pakkepris, der  

 anvendes, kan disse ydelser ikke betragtes som tjenesteydelser, der er  

 rene biydelser.
Som det fremgår af forelæggelsesafgørelsen, udgør de  

 pågældende ydelser ikke blot en marginal del i forhold til beløbet for den  

 ydelse, der er knyttet til den sproguddannelse og -undervisning, ISt  

 tilbyder sine kunder.
 Sjette direktivs artikel 26 skal derfor  

 fortolkes således, at den finder anvendelse på en erhvervsdrivende, såsom  

 ISt, som sædvanligvis ud over ydelser knyttet til sproguddannelse og  

 -undervisning af sine kunder mod betaling tilbyder sine kunder ydelser,  

 som er købt hos andre afgiftspligtige personer, som f.eks. transporten til  

 bestemmelsesstaten og opholdet deri.
 Om biydelser og hovedydelser, se i øvrigt  

 D.2.3.2 .
 I sag C-200/04, ISt, har EF-domstolen i præmis 34-37 fortolket  

 begrebet "rejse":
Det er ganske vist korrekt, at artikel 26 ikke indeholder en  

 definition af begrebet rejse.
Alligevel er det ikke med henblik på  

 anvendelsen af denne artikel nødvendigt først at præcisere de bestanddele,  

 der udgør en rejse.
Denne bestemmelse finder anvendelse forudsat, at den  

 pågældende erhvervsdrivende har egenskab af erhvervsdrivende som omhandlet  

 i særordningen for rejsebureauer, at han handler i eget navn, og at han  

 til transaktionernes gennemførelse anvender leveringer og tjenesteydelser,  

 der præsteres af andre afgiftspligtige personer.
For transaktioner, for  

 hvilke en afgiftspligtig person afgiftspålægges i henhold til sjette  

 direktivs artikel 26, er det eneste relevante kriterium for anvendelsen af  

 denne artikel nærmere bestemt rejseydelsens egenskab af hoved- eller  

 biydelse.
Hvis de synspunkter, som bl.a. den tyske  

 regering har fremført, herved blev fulgt, ville anvendelsen af sjette  

 direktivs artikel 26 afhænge af formålet med den tilbudte rejse og længden  

 af opholdet i bestemmelsesstaten.
En sådan fortolkning ville have som  

 virkning, at der indførtes en supplerende betingelse for eventuel  

 anvendelse af denne artikel.
Der er intet, der giver anledning til at  

 antage, at fællesskabslovgiver har ønsket at begrænse anvendelsesområdet  

 for sjette direktivs artikel 26 i forhold til to samlede eller separate  

 forhold, nemlig formålet med rejsen og længden af opholdet i  

 bestemmelsesstaten.
En anden konklusion ville i den forbindelse klart  

 risikere at begrænse artiklens rækkevidde og ville være uforenelig med den  

 særordning, som den indfører.
 Det er desuden klart, at en sådan  

 supplerende betingelse for anvendelsen af sjette direktivs artikel 26  

 ville kunne skabe en sondring mellem erhvervsdrivende på grundlag af  

 formålet med de ophold, de tilbyder i bestemmelsesstaten, og ville  

 ubestrideligt medføre, at der skabes en forvridning af konkurrencen mellem  

 de pågældende erhvervsdrivende, samt at den ensartede anvendelse af dette  

 direktiv ville blive bragt i fare.
Virksomhed med værelsesudlejning er i sig selv momspligtig, jf. § 13,  

 stk. 1, nr. 8, 2. pkt., se  

 D.11.8 ,  

 og momsfri værelsesanvisning kan derfor kun finde sted, hvis den sker som  

 en integreret del af rejsebureauvirksomhed.Rejsebureauer, der til faste  

 (netto) priser køber dispositionsretten til hotelværelser og  

 sælger/udlejer værelserne særskilt (uden forbindelse med et  

 pakkearrangement), skal betale moms af udlejningen.
Vedrørende udlejning  

 af ferieboliger mv., f.eks. sommerhuse, henvises i øvrigt nærmere til  

 D.11.8  

 om administration, udlejning og bortforpagtning af fast ejendom samt  

 D.3.3        om formidlingsreglerne i § 4, stk. 4.
 Såkaldte rejseklubber, dvs. klubber, som drives i tilknytning til  

 rejsebureauvirksomhed, hvor tidligere deltagere eller ansatte i bureauet  

 foreviser rejsefilm, holder foredrag osv., skal betale moms af såvel  

 medlemskontingent som salg af gæstebilletter til klubbens  

 medlemsarrangementer.
Det er kun rejsebureauvirksomhed, der er fritaget fra momspligten.
De  

 såkaldte incomingbureauers pladsarrangementer anses ikke som  

 rejsebureauvirksomhed.
Sådanne pladsarrangementer omfatter typisk transfer  

 til og fra lufthavn, hotelreservation, bespisning af mødedeltagere, leje  

 af konferencefaciliteter, tolkeydelser, konferenceydelser og hospitality  

 desk.
 Turistkontorers oplysnings- og informationsvirksomhed og lign.  

 er efter momsloven fritaget fra momspligten.
Den gældende retstilstand er imidlertid, at  

 turistkontorer og -bureauer kan vælge at være momspligtige af  

 eventuelle vederlag for deres oplysnings- og informationsvirksomhed, jf.  

 således  

 SKM2006.248.LSR ,  

 som fastslog, at en virksomhed, der drev flere  

 turistbureauer, kunne anse sig for momspligtig efter momslovens § 4, stk.  

 1, af vederlag, det modtog, for at drive turistbureauerne.
Virksomheden  

 var ejet af selskabet B, som havde indgået aftale med 3 kommuner  

 om udførelse af diverse opgaver, herunder erhvervsfremmende opgaver,  

 drift af turistbureauer m.v.
Selskabet B havde derfor indgået aftale  

 med turistbureauvirksomheden om, at den mod et nærmere fastsat  

 vederlag skulle drive turistbureau/turistinformation på 3 forskellige  

 lokaliteter i de pågældende kommuner, på nærmere fastsatte vilkår.
Landsskatteretten konstaterede i  

 kendelsen, at der ikke i 6. momsdirektivs bilag F, nr. 27, jævnfør  

 artikel 28, stk. 3, b), er mulighed for at fritage turistbureauers  

 aktivitet for momspligt, men alene rejsebureauer.
Den danske regel i  

 momslovens § 13, stk. 1, nr. 16, er således på dette punkt ikke i  

 overensstemmelse med direktivet.
Samtidig anførte  

 Landsskatteretten, at det er fastslået i EF-domstolspraksis at  

 fritagelsesbestemmelserne i 6. momsdirektivs artikel 13, skal fortolkes  

 strengt, jævnfør bl.a.
EF-Domstolens dom af 18. januar 2001 i sag C-150/99  

 (Stockholm Lindöpark AB), præmis 25. I overensstemmelse hermed måtte dette  

 ligeledes antages at gælde fritagelserne efter direktivets bilag F,  

 jævnfør artikel 28, stk. 3, litra b). Som følge  

 heraf var SKAT ikke berettiget til at anse virksomheden for  

 at være omfattet af fritagelsesbestemmelsen i momslovens § 13, stk. 1, nr.  

 16, vedrørende turistbureauaktiviteten.
 Vedrørende turistkontorers værelsesanvisning  

 samt formidling af udlejning af ferieboliger, f.eks. sommerhuse, henvises  

 til  

 D.11.8        om administration, udlejning og bortforpagtning af fast ejendom  

 samt  

 D.3.3  

 om formidlingsreglerne i § 4, stk. 4.
 Turistkontorer skal betale moms ved evt.  

 udlejning af cykler og lign., også selv om udlejningen sker som led i et  

 arrangement med færdigpakkede cykelture.
 Turistforeninger mv. er også momspligtige for salg af varer og ydelser  

 ved de sommerfester, loppemarkeder og lign., som de arrangerer til fordel  

 for foreningens almindelige oplysningsvirksomhed.
 Foreningerne skal endvidere betale moms af annonceindtægter i  

 turistbrochurer samt af kampagneandele i form af anparter, som er solgt  

 til erhvervsvirksomheder, der ønsker at støtte et turist- og/eller  

 eksportfremstød inden for et givent område.
D.11.17 Bedemandsvirksomhed § 13, stk. 1, nr.  

 17 Efter bestemmelsen er ydelser i direkte tilknytning til bisættelser og  

 begravelser momsfritaget.
Bestemmelsen tager sigte på ydelser leveret af  

 bedemænd m.fl.
Som ydelser, der anses leveret i direkte  

 tilknytning til bisættelser, betragtes udlejning af gravsted og kapel,  

 erhvervelse og fornyelse af retten til et gravsted, ligbrænding, gravning  

 og tilkastning af grav, nedsætning af urne, flytning af kister og urner,  

 ligbæring, ligvognskørsel, klokkeringning samt orgelspil og anden musik og  

 sang i kapellet.
Endvidere er ordning af papirer og assistance i  

 forbindelse med bisættelse omfattet af bestemmelsen.
Vedrørende rustvogne,  

 se afsnit  

 Q.2 .    Bestemmelsen  

 omfatter kun tjenesteydelser, og der skal således betales moms i  

 forbindelse med levering af varer mv. i tilknytning til bisættelser,  

 f.eks. kiste, ligklæder, lys i kirken, blomster til udsmykning, trykte  

 sange og lign.
Der skal endvidere betales moms af betaling  

 for anlæg, tilplantning, vedligeholdelse og grandækning af  

 gravsteder.
D.11.18 Velgørende arrangementer § 13, stk. 1,  

 nr. 18 Efter bestemmelsen er levering af varer og ydelser i forbindelse med  

 velgørende arrangementer samt foreningers m.fl. indsamling og salg af  

 brugte varer af ringe værdi på visse betingelser fritaget fra  

 momspligten.
 Momsfritagelse meddeles efter forudgående ansøgning til told- og  

 skatteforvaltningen.
 Der er mulighed for, at flere foreninger mv. kan opnå momsfritagelse  

 for et fælles arrangement, hvis alle foreningerne mv. hver for sig  

 opfylder bestemmelsens betingelser.
Momsfritagelsen medfører, at der ikke skal betales moms af indtægterne  

 fra arrangementet.
Tilsvarende er der ikke fradrag for moms af de indkøb,  

 der sker i forbindelse med arrangementet.
For at kunne opnå momsfritagelse er der en række betingelser, der skal  

 være opfyldt.
Disse betingelser er omtalt i det følgende.
Det er en betingelse, at leveringen af varer og ydelser sker i  

 forbindelse med et velgørende arrangement.
Velgørende arrangementer er i  

 bestemmelsen defineret som arrangementer af kortere varighed, hvis  

 overskud fuldt ud anvendes til velgørende eller på anden måde almennyttige  

 formål.
 Ved vurderingen af, om betingelsen er opfyldt, sker der i hvert enkelt  

 tilfælde en vurdering af den planlagte brug af det forventede  

 overskud.
 Der findes en righoldig praksis på området, og alene visse hovedlinier  

 heri gengives i det følgende.
Som eksempler på velgørende eller på anden måde almennyttige formål kan  

 nævnes sygdomsbekæmpelse, forebyggende børne- og ungdomsforsorg,  

 u-landshjælp, kirkeligt arbejde samt amatøridrætsarbejde.
Som et andet  

 eksempel kan nævnes sikring af et øsamfunds overlevelse.
Det er bredden i  

 overskuddets anvendelse, der er afgørende for, om overskuddet kan anses  

 for at blive anvendt til almennyttigt formål, TfS 1998, 771 og TfS 2000,  

 154.
Der kan også gives momsfritagelse for arrangementer til fordel for  

 opførelse og drift af kirker, idrætshaller, spejderhytter og fritidscentre  

 for børn og unge, herunder f.eks. drift af kommunalt ejede fritidscentre,  

 hvor kommunen betaler lønudgifterne, medens udgifterne til inventar mv.  

 helt eller delvis betales via overskuddet fra arrangementerne.
Også  

 arrangementer, hvor overskuddet går til musikforeninger, anses  

 almindeligvis som almennyttige, TfS 1996, 681. Det er en forudsætning for  

 momsfritagelse, at overskuddet skal komme en videre kreds af personer til  

 gode.
Som eksempel på et arrangement, der ikke opfylder denne betingelse,  

 kan nævnes et arrangement til fordel for en skoleklasse, der skal bruge  

 overskuddet til hel eller delvis finansiering af en rejse.
Uddeling af legater, der er betinget af, at de anvendes til  

 studierejser i udlandet, Færøerne og Grønland, jf. ligningslovens § 7 K,  

 stk. 1, kan anses for et formål af velgørende eller på anden måde  

 almennyttig karakter i momslovens § 13, stk. 1, nr. 18, når kredsen af  

 potentielle modtagere af legater efter en konkret vurdering i hver enkelt  

 tilfælde kan anses for at udgøre en bred kreds af personer.
Se  

 SKM2006.159.SKAT .
 Se  

 SKM2005.364.LSR ,  

 hvorefter anvendelse af overskuddet fra en friskoles afholdelse af et  

 arrangement (julestue) med salg af varer m.v. kunne anvendes  

 til nybygninger på skolen, bl.a. nye lokaler til skolefritidsordning  

 (SFO) og en ny legeplads.
I  

 SKM2002.516.LSR  

 bemærker Landsskatteretten, at afholdelse af musikkoncerter ikke i sig  

 selv kan anses for et velgørende eller på anden måde almennyttigt formål i  

 momslovens forstand.
I den konkrete sag opfyldte den pågældende forening  

 således ikke betingelsen om, at overskuddet fuldt anvendes til velgørende  

 eller på anden måde almennyttige formål, ved at overføre en del af  

 overskuddet til senere koncerter.
Momsnævnet har truffet afgørelse om, at en forening, der er  

 støtteforening for en idrætsklub, ikke kan opnå momsfritagelse for  

 velgørende arrangementer, medmindre overskuddet fra foreningens  

 arrangementer fuldt ud anvendes til velgørende formål.
Udgifter i  

 forbindelse med de enkelte arrangementers afholdelse må ikke beregnes som  

 en vis del af overskuddet.
Det fulde overskud fra det enkelte arrangement  

 skal udloddes efter arrangementets afholdelse.
Overskudsbeløb må ikke  

 henlægges til senere udlodning, medmindre det klausuleres til brug for et  

 bestemt formål (større investering mv.) og indsættes på en spærret konto  

 efter gældende retningslinier.
Overskuddet kan derfor ikke anvendes til  

 løbende udbetalinger.
Foreningens formål kan ikke i sig selv anses som  

 velgørende eller på anden måde almennyttigt med den virkning, at  

 foreningen kan afholde velgørende arrangementer til fordel for foreningen  

 selv, jf.
TfS 1997, 694.
Betingelsen om, at overskuddet fuldt ud skal anvendes til velgørende  

 formål mv., skal forstås bogstaveligt.
Anvendes blot en mindre del af  

 overskuddet til andre formål, er momsfritagelse udelukket.
Fordeles  

 overskuddet mellem flere foreninger mv., er fritagelse udelukket, hvis  

 blot én af foreningerne ikke eller kun delvis anvender sin overskudsandel  

 til velgørende formål mv.
Arrangementer kan således ikke opdeles i en  

 momspligtig og en momsfri del.
I  

 SKM2002.207.HR  

 var betingelserne i § 13, stk. 1, nr. 18, om velgørende arrangementer ikke  

 opfyldt.
Overskud fra arrangementerne blev delt mellem en boldklub og den  

 lokale beboerforening.
Andelen af overskud til beboerforeningen måtte  

 anses som betaling for erlagte ydelser i forbindelse med afholdelse af  

 arrangementerne.
Beboerforeningen havde ikke og ville ikke kunne få  

 momsfritagelse og ville af den grund ikke kunne opfylde betingelserne i §  

 13, stk. 1, nr. 18, hvorefter overskuddet fuldt ud skal anvendes til  

 velgørende eller på anden måde almennyttige formål.
 Arrangøren skal for hvert enkelt arrangement føre et regnskab, der  

 dokumenterer, at hele overskuddet er anvendt til velgørende formål mv.  

 Hvis overskuddet skal anvendes til konkrete formål, f.eks. opførelse af en  

 idrætshal eller doneres til Kræftens Bekæmpelse, skal det dokumenteres, at  

 overskuddet er udbetalt til dette formål.
Landsskatteretten har med kendelsen  

 SKM2006.336.LSR  

 afgjort, at en forening ved musikfestivaler og koncertarrangementer  

 afholdt i 2001, 2002 og 2003 ikke havde opfyldte  

 betingelserne for de momsfritagelser, den havde fået, vedrørende salg af  

 varer og ydelser ved de pågældende arrangementer.
Foreningen  

 fandtes således ikke at have dokumenteret, at overskuddet  

 fra arrangementet fuldt ud var anvendt til almenvelgørende eller på  

 anden måde almennyttige formål.
Landsskatteretten henså for året  

 2001 bl.a. til, at skattemyndighederne havde tilsidesat foreningens  

 regnskabsgrundlag, idet regnskabsgrundlaget var behæftet med så væsentlige  

 fejl og mangler, at det ikke kunne danne grundlag for opgørelsen af den  

 skattepligtige indkomst, at der ikke var udarbejdet selvstændige  

 regnskaber for hvert enkelt arrangement, samt at foreningen reelt havde  

 ydet en gave til leverandøren af elektricitet (et el-selskab) ved at  

 afholde udgiften til etablering af ny transformerstation  

 på el-selskabets ejendom, hvor festivalerne blev afholdt.  

 Landsskatteretten henså for festivalen i 2003 til, at der ikke var  

 udarbejdet selvstændige regnskaber for hvert enkelt arrangement.  

 Landsskatteretten fandt heller ikke, at foreningen opfyldte  

 betingelsen om, at arrangementerne var afholdt for arrangørens  

 egen regning og risiko, jf. nærmere nedenfor.
Kravet om, at overskuddet skal være udbetalt/anvendt til konkrete  

 formål, kan fraviges, hvis beløbet indsættes på en spærret eller båndlagt  

 konto i et pengeinstitut eller indgår i en fond, sådan at beløbet inkl.  

 renter er klausuleret til brug for et bestemt velgørende formål mv.
Som  

 eksempel på et sådant tilfælde kan nævnes beløb, der skal anvendes til  

 planlagt byggeri af en idrætshal.
Se TfS 1997, 694, hvor Momsnævnet ikke  

 fandt, at en støtteforening havde udloddet overskuddet umiddelbart efter  

 arrangementets afholdelse.
 Arrangøren skal efter anmodning indsende regnskabet til told- og  

 skatteforvaltningen vedlagt evt. lejlighedstilladelse fra politiet.  

 Regnskabet skal opbevares i 5 år efter udløbet af det regnskabsår, hvori  

 arrangementet er afholdt.
 Det er en betingelse for momsfritagelse, at leveringen af varer og  

 ydelser sker for arrangørens regning og risiko.
Dette indebærer, at der ikke kan gives momsfritagelse for egentlig  

 erhvervsvirksomhed i tilslutning til et momsfritaget arrangement.
Deltager  

 en restauratør f.eks. med udskænkning i et arrangement mod betaling af en  

 vis leje til arrangøren, skal restauratøren betale moms af salget efter de  

 almindelige regler.
Betingelsen indebærer, at den pågældende forening mv. formelt og reelt  

 skal stå som arrangør af arrangementet.
Det er tillige en betingelse, at  

 al annoncering skal ske i arrangørens navn, at arrangøren betaler for  

 optræden, leje af lokaler mv., at denne betaling ikke er fastsat til en  

 procentdel af entréindtægten, og at billetsalg som hovedregel skal  

 forestås af personer fra foreningen mv., jf.
Skatteministeriet,  

 Departementets afgørelse nr. 960/86.
Ligeledes kan der ikke meddeles momsfritagelse, hvis leverandører til  

 et arrangement honoreres i forhold til indtægterne ved arrangementet.
I  

 dette tilfælde sker leveringen af varer og ydelser ikke udelukkende for  

 arrangørens regning og risiko, ligesom overskuddet ikke fuldt ud anvendes  

 til almennyttige formål.
Landsskatteretten fandt i kendelsen  

 SKM2006.336.LSR ,  

 der ligeledes er omtalt ovenfor, at en forening ud over det forhold,  

 at overskuddet ikke var dokumenteret anvendt til  

 almenvelgørende formål, heller ikke opfyldte betingelsen om, at  

 levering af varer og ydelser skal ske for arrangørens regning og risiko.  

 Det fremgik i sagen, at foreningen siden 1999 havde arrangeret  

 en årlig musikfestival.
Kunstnerne til musikfestivalerne  

 blev i perioden 1999-2002 hyret som en samlet pakke gennem F ApS.  

 Foreningen havde i denne periode betalt henholdsvis 260.000 kr. ekskl.  

 moms, 686.000 kr. ekskl. moms, 55.000 kr. ekskl. moms og 0 kr. til F ApS.  

 Anparterne i F ApS var ejet af E, gennem E's helejede selskab G  

 ApS.
Ejeren E var samtidig et af foreningens 4  

 bestyrelsesmedlemmer, der tillige var stiftere af  

 foreningen.
På baggrund af fremlagte fakturaer for 2000-2001 var det  

 konstateret, at der var indgået en skriftlig aftale for samarbejdet  

 mellem foreningen og selskabet.
Foreningen havde ikke været i stand til at  

 fremlægge kopi af denne samarbejdsaftale.
F ApS havde i 2001 et underskud  

 på 212.000 kr., og selskabet gik konkurs i  

 2002. Landsskatteretten anså ikke betingelsen for momsfritagelse  

 opfyldt i den henseende, at arrangementerne skulle være afholdt for  

 foreningens regning og risiko, henset til, at foreningen efter en samlet  

 vurdering ikke kunne anses for at have betalt fuldt vederlag til F  

 ApS.
 Landsskatteretten har i kendelsen  

 SKM2001.35.LSR  

 udtalt, at det forhold, at en kontrakt blev indgået på et så sent  

 tidspunkt, at risikoen for, om der blev solgt billetter nok til dækning af  

 omkostningerne var elimineret, ikke ændrede ved at klageren blev anset for  

 at være arrangør af den omhandlede koncert og havde båret risikoen for om  

 koncerten rent faktisk blev gennemført.
 Landsskatteretten stadfæstede i   

 SKM2003.170.LSR  ToldSkat´s  

 afgørelse, hvorefter en forening, der måtte anses som en støtteforening,  

 og som forestod salg af drikkevarer i forbindelse med  

 karnevalsarrangementer, ikke kunne anses for berettiget til  

 momsfritagelse.
Landsskatteretten lagde i kendelsen til grund, at i følge 6.  

 momsdirektivs artikel 13 A, pkt. 1, litra o), skal et arrangement være  

 foretaget til egen fordel, hvilket efter momslovens § 13, stk. 1, nr. 18,  

 er formuleret således, at leveringen skal ske for arrangørens regning og  

 risiko.
Landsskatteretten fandt herefter, at det vil stride mod såvel  

 direktivets ordlyd som momslovens § 13, stk. 1, nr. 18, der i øvrigt må  

 fortolkes i overensstemmelse med direktivbestemmelsen, hvis man alene  

 lægger vægt på overskudsanvendelsen.
Allerede fordi foreningen ikke kan  

 anses for arrangør af de pågældende arrangementer, kunne foreningen  

 herefter ikke opnå momsfritagelse i henhold til momslovens § , stk. 1, nr.  

 18, for øl- og sodavandssalg i forbindelse med arrangementerne.
Told- og Skattestyrelsen har i  

 SKM2003.306.TSS  kommenteret  

 Landsskatterettens ovennævnte kendelse.
Det fremgår, at Told- og  

 Skattestyrelsen finder, at begrebet "arrangementer af kortere  

 varighed" i den betydning det er anvendt i momslovens § 13, stk. 1, nr.  

 18, ikke er begrænset til arrangementer, som efter en almindelig  

 forståelse af begrebet udgør sådanne.
Efter fast praksis kan velgørende  

 arrangementer tillige udgøre enkeltstående salg af kortere varighed af  

 diverse varer og levering af tjenesteydelser, f.eks. spejdergruppers salg  

 af juletræer, herunder salg mv. som underleverandør til et  

 hovedarrangement, f.eks. afholdelsen af musikfestivaler o.lign.
 Betingelsen om, at arrangementet skal være foretaget "til egen fordel",  

 jf. 6. momsdirektivs artikel 13, punkt af stk. 1., litra o), kan  

 efter styrelsens opfattelse ikke fortolkes således, at "leveringen skal  

 ske for arrangørens regning og risiko". Hvis foreningen i det konkrete  

 tilfælde opfylder betingelsen om, at salget skal ske for foreningens  

 regning og risisko, jf. praksis ovenfor, er foreningen "arrangør" i  

 momslovens forstand af det pågældende salg af drikkevarer i forbindelse  

 med afviklingen af hovedarrangementet, d.v.s. karnevalet.
 Det afgørende er herefter anvendelsen af overskuddet, der enten kan  

 være til egen fordel, d.v.s. til arrangørens egne aktiviteter, eller til  

 udlodning, d.v.s. til andre(s) aktiviteter, og at formålet, som de  

 pågældende aktiviteter understøtter, i øvrigt kan anses som velgørende  

 eller på anden måde almennyttigt i momslovens forstand.
 Da Landsskatterettens kendelse stadfæstede ToldSkat´s afgørelse,  

 hvorefter der ikke blev meddelt momsfritagelse til det i sagen omhandlede  

 arrangement, fandt styrelsen ikke at der var mulighed for at indbringe  

 sagen for domstolene.
 Er arrangøren i forvejen momsregistreret, kan der som hovedregel  

 ikke gives momsfritagelse for salg af tilsvarende varer og ydelser.
Reglen betyder f.eks., at et teater, der skænker overskuddet til et  

 velgørende formål mv., ikke kan momsfritages.
Køber en velgørende forening  

 derimod forestillingen og sælger billetterne, kan der opnås  

 momsfritagelse.
Teatret skal dog betale moms af sit vederlag efter de  

 almindelige regler.
Der kan dog i visse tilfælde gives momsfritagelse for et velgørende  

 arrangement, selv om en medarrangør er momsregistreret.
Det er tilfældet,  

 når en restauratør og en velgørende forening i fællesskab står for at være  

 arrangør efter restaurationsloven, jf.
TfS 1993, 590. Restauratørens evt.  

 salg af drikkevarer vil dog være momspligtigt efter de almindelige  

 regler.
 Skatteministeren er bemyndiget til at fastsætte nærmere regler for  

 meddelelse af momsfritagelse, hvilket ministeren har gjort i § 1 i  

 momsbekendtgørelsen.
 I bekendtgørelsen er der således fastsat nærmere regler for varigheden  

 af de velgørende arrangementer.
 Efter bekendtgørelsens § 1 kan der gives tilladelse til  

 afgiftsfritagelse til følgende arrangementer:
Reglerne kan kombineres.
Der kan dog højst indrømmes fritagelse for i  

 alt 12 arrangementer om året.
 Reglerne medfører, at der ikke - uanset brugen af overskuddet - kan  

 gives fritagelse for løbende salg, f.eks. fra permanente butikker,  

 loppemarkeder, bogsalg og lign., jf. dog pkt.  

 D.11.19        om genbrugsbutikker.
 En landsdækkende forening med et antal lokalforeninger kan godt samlet  

 set fritages for flere arrangementer end nævnt ovenfor, hvorimod den  

 enkelte lokalforening kun kan fritages i det nævnte omfang.
Kun den tid, hvor de momspligtige aktiviteter foregår, regnes med ved  

 beregningen af varigheden.
Ved f.eks. udgivelse og salg af en bog, er det  

 derfor kun den periode, hvor bogen reelt udbydes til salg, der skal  

 medregnes.
Momsbekendtgørelsens § 1, stk. 2 giver mulighed for, at told- og  

 skatteforvaltningen kan give tilladelse til, at den tidsmæssige  

 begrænsning af velgørende arrangementer kan overskrides, hvis særlige  

 omstændigheder taler for det.
Som eksempler på velgørende arrangementer,  

 hvor der kan gives tilladelse til, at tidsperioderne overskrides, kan  

 nævnes Dansk Blindesamfunds salg af julebladet "Blindes Jul" og Danidas  

 salg af "Børnenes Ulandskalender" op til jul, der begge har været  

 momsfritaget i mange år, selvom arrangementet tidsmæssigt har rakt ud over  

 bestemmelsen i momsbekendtgørelsens § 1, stk. 1, jf.  

 SKM2002.504.TSS  

 og  

 SKM2001.256.TSS .
Salg af julemærker og lign. der sker som led i en indsamling, som en  

 velgørende organisation har anmeldt til politiet efter Justitsministeriets  

 regler om offentlige indsamlinger, kan ske momsfrit.
Betingelsen om  

 anmeldelse til politiet er i enkelte tilfælde fraveget i praksis.
Salg af varer i andre tilfælde kan som udgangspunkt ikke anses for  

 momsfri indsamlingsvirksomhed.
Der skal derfor, medmindre salget sker ved  

 et velgørende arrangement, der opfylder de i § 13, stk. 1, nr. 18, nævnte  

 betingelser, altid betales moms ved salg af f.eks. julekort, juleplatter  

 og jubilæumsplatter.
Gangbare danske og udenlandske mønter, der sælges til velgørende  

 formål, er fritaget for moms, hvis de sælges til pålydende værdi tillagt  

 det beløb, der går til velgørende formål.
Sælger/distributør har dog lov  

 til at beregne sig en andel af salgsprisen til dækning af udgifterne ved  

 salget, såsom annoncering og porto.
Endvidere er f.eks. salg, men ikke indførsel, af udenlandsk  

 fremstillede medaljer af ædelmetal momsfritaget.
I en konkret sag skete  

 salget gennem pengeinstitutter, der medvirkede vederlagsfrit.
 Indsamling og salg af brugte varer af ringe værdi, der foretages af  

 velgørende foreninger m.fl., fritages ligeledes for moms efter forudgående  

 ansøgning til told- og skatteforvaltningen.
 Det er en betingelse for meddelelse af momsfritagelse, at salget  

 udelukkende sker til registrerede virksomheder, og at den velgørende  

 forening m.fl. ikke i øvrigt driver registreringspligtig virksomhed.
 Ved vurderingen heraf ses bort fra evt. lejlighedsvis registrering for  

 enkeltstående arrangementer og fra evt. registrering for salg af  

 reklameydelser, f.eks. ved udgivelse af et foreningsblad, samt fra  

 registrering for cafeteria/ kioskvirksomhed.
 Fritagelsen omfatter f.eks. salg af aviser, flasker, metal mv.  

 Fritagelse kan ske, selv om salget sker løbende.
D.11.19 Genbrugsbutikker med almennyttige formål  

 § 13, stk. 1, nr. 19 Efter bestemmelsen er salg af varer fra genbrugsbutikker, hvis overskud  

 anvendes fuldt ud til velgørende eller på anden måde almennyttige formål,  

 fritaget for moms.
Det er en betingelse, at butikken kun sælger brugte varer, der er  

 modtaget vederlagsfrit.
I det omfang genbrugsbutikken sælger brugte varer,  

 som butikken har indkøbt med henblik på videresalg, skal der betales moms.  

 Det er endvidere en betingelse, at butikken kun beskæftiger ulønnet,  

 frivillig arbejdskraft.
 I  

 SKM2002.187.TSS  

 har Told- og Skattestyrelsen udtalt, at salg af nye lys fra  

 salgscontainere i genbrugsbutikker er uforeneligt med momsfritagelsen for  

 genbrugsbutikker, selv om salget af lysene ikke indgår i omsætningen i den  

 enkelte genbrugsbutik.
 Bestemmelsen giver kun momsfritagelse, hvis overskuddet fuldt ud  

 anvendes til velgørende eller almennyttige formål.
 Det er et konkret skøn, om formålet kan anses for velgørende eller  

 almennyttigt.
 Som eksempler på velgørende eller på anden måde almennyttige formål kan  

 nævnes sygdomsbekæmpelse, forebyggende børne- og ungdomsforsorg,  

 u-landshjælp, kirkeligt arbejde samt amatøridrætsarbejde.
 Desuden kan som eksempler nævnes opførelse og drift af kirker,  

 idrætshaller, spejderhytter og fritidscentre for børn og unge.
 Det er en forudsætning for momsfritagelse, at overskuddet skal komme en  

 videre kreds af personer til gode.
 Begrebet velgørende og almennyttige formål er nærmere beskrevet i  

 forbindelse med velgørende arrangementer, se  

 D.11.18 .
Betingelsen om, at overskuddet fuldt ud skal anvendes til velgørende  

 formål mv., skal forstås bogstaveligt.
Anvendes blot en mindre del af  

 overskuddet til andre formål, er momsfritagelse udelukket.
 Fordeles overskuddet mellem flere foreninger mv., er fritagelse  

 udelukket, hvis blot én af foreningerne ikke eller kun delvis anvender sin  

 overskudsandel til velgørende formål mv.
D.11.20 Selvstændige grupper af personer § 13,  

 stk. 1, nr. 20 Efter bestemmelsen skal der ikke betales moms af ydelser præsteret af  

 selvstændige grupper af personer, der udøver en virksomhed, som er  

 fritaget for moms, eller for hvilken de ikke er momspligtige.
 Ydelserne skal være præsteret med henblik på at yde deres medlemmer de  

 for udøvelsen af deres virksomhed direkte nødvendige tjenesteydelser.
 Det er en forudsætning, at det enkelte medlems betaling for disse  

 ydelser svarer helt til medlemmets andel i de fælles udgifter, og at  

 momsfritagelsen ikke vil kunne fremkalde konkurrencefordrejning.
Efter bestemmelsen er det en betingelse for momsfritagelse, at Betingelserne indebærer, at det kun i meget begrænset omfang vil være  

 muligt at opnå momsfritagelse efter bestemmelsen.
 Den omstændighed, at ydelserne skal være direkte nødvendige for  

 medlemmernes virksomhed, forudsætter, at der skal være tale om ydelser,  

 der, selv om de ikke kan betragtes som en integreret del af medlemmernes  

 momsfritagne aktiviteter og fritages som sådan, ikke desto mindre må  

 betragtes som en uundværlig og uadskillelig del af denne specielle  

 aktivitet.
Medlemmernes betaling må ikke overstige egen omkostningsrefusion.
Hvert  

 enkelt medlem skal refundere netop dets andel af de fælles udgifter.
Der  

 må således ikke ske en omkostningsudligning mellem medlemmerne, og der må  

 hverken oparbejdes underskud eller overskud i forbindelse med  

 aktiviteterne.
 Fritagelsen må ikke kunne fremkalde konkurrencefordrejning.  

 Konkurrencefordrejning foreligger, når en momsfritagelse påvirker de  

 gældende konkurrencevilkår på markedet til skade for andre virksomheder,  

 der udøver tilsvarende aktiviteter.
 Det er tilfældet, hvis det enkelte medlem i kraft af samarbejdet kan få  

 leveret ydelser uden moms, som andre uafhængige virksomheder udbyder med  

 moms.
Ikke alene aktuelle konkurrenceforhold må i den forbindelse tages i  

 betragtning.
En fritagelse må således ikke kunne være en hindring for  

 etablering af konkurrerende virksomheder.
Er der tvivl om, hvorvidt en  

 momsfritagelse vil kunne skabe konkurrencefordrejning på et senere  

 tidspunkt, kan en fritagelse efter bestemmelsen gøres tidsbegrænset.
Hensynet til lige konkurrencevilkår indebærer, at aktiviteter, der  

 normalt er forbundet med erhvervsvirksomhed, ikke vil kunne fritages efter  

 bestemmelsen.
Det betyder f.eks., at ydelser som almindelig administration  

 og edb-behandling for medlemmerne ikke vil kunne fritages.
Momsnævnet traf i TfS 1997, 309 afgørelse om, at foreningen  

 Taksatorringen ikke opfylder betingelserne for at opnå afgiftsfritagelse  

 efter momslovens § 13, stk. 1, nr. 20, for foreningens levering af  

 vurderingsydelser til medlemsvirksomhederne, som er små og mellemstore  

 forsikringsvirksomheder.
Der er ved afgørelsen henvist til, at en  

 fritagelse reelt ville afskære al konkurrence.
Afgørelsen er af  

 Assurandør-Societetet som mandatar for Taksatorringen indbragt for Østre  

 Landsret.
Under retssagen har Taksatorringen gjort gældende, at  

 foreningens ydelser er momsfritaget enten efter momslovens § 13, stk. 1,  

 nr. 20, eller efter momslovens § 13, stk. 1, nr. 10, om  

 forsikringsvirksomhed mv. Østre Landsret har for EF-domstolen forelagt fem  

 præjudicielle spørgsmål om fortolkning af artikel 13, punkt A, stk. 1,  

 litra f) og artikel 13, punkt B, litra a) i 6. momsdirektiv.
EF-domstolen  

 har i sagen C-8/01 den 20. november 2003 meddelt dom vedrørende de rejste  

 spørgsmål.
Skatteministeriet afventer herefter Østre Landsrets dom i  

 sagen.
Se også  

 D.11.10 .
SKAT har i  

 SKM2006.395.SKAT  

 udtalt, at efter Landsskatterettens kendelse i  

 SKM2005.363.LSR  

 kan formidling af personbefordring i andres navn og for andres regning  

 ikke længere anses for momsfri.
Tidligere afgørelser fra Momsnævnet om  

 momsfrihed må anses for ændret ved Landsskatterettens kendelse.
For  

 så vidt angår Momsnævnets afgørelse Mn. 711/80 som ændret ved Mn.  

 1031/88 om bestillingskontorers formidling af taxakørsel er det  

 dog SKATs umiddelbare opfattelse, at afgørelsen stadig må anses for  

 gældende, idet hjemlen til afgørelsen dog retteligen må anses for at være  

 momslovens § 13, stk. 1, nr. 20, og ikke nr. 15. Der er her lagt vægt på  

 bestemmelserne om bestillingskontorers virksomhed i §§ 17-23 i  

 bekendtgørelse nr. 220 af 31. marts 2000 om taxikørsel mv.
SKAT har i den  

 forbindelse fundet, at en fritagelse efter momslovens § 13, stk. 1, nr.  

 20, ikke vil medføre konkurrencefordrejning.
SKAT vil derfor indtil videre  

 fortsat indrømme momsfritagelse i overensstemmelse med Momsnævnets  

 afgørelse Mn. 711/80 som ændret ved Mn. 1031/88, idet SKAT dog forbeholder  

 sig ret til evt. at genoverveje momsfritagelsen, når der foreligger dom i  

 den sag, som Taksatorringen har anlagt mod Skatteministeriet ved Østre  

 Landsret.
D.11.21 Investeringsguld Fra og med den 1. januar 2000 er momsfritagelsen for varer og ydelser i  

 § 13, stk. 1 blevet udvidet med investeringsguld, herunder  

 investeringsguld repræsenteret af værdipapirer, som indebærer en  

 ejendomsret eller et tilgodehavende til guldet.
Fritagelsen omfatter  

 tillige formidling af investeringsguld, udført af formidlere, der handler  

 i andres navn og for andres regning.
Fritagelsen er indsat i § 13, stk. 1,  

 som nr. 21.
 I § 73 a, stk. 1, fastslås, at der ved investeringsguld forstås:
 Guld, der ikke er omfattet af denne definition, er fortsat pålagt  

 moms.
 Det fremgår af artikel 19, stk. 1, i Rådets forordning (EF) nr.  

 1777/2005, at i artikel 26b, punkt A, stk. 1, nr. i), i direktiv  

 77/388/EØF (momslovens § 73 a, stk. 1, nr. 1) omfatter  

 henvisningen til "en vægt, der er godkendt af guldmarkederne" som minimum  

 de enheder og vægte, hvormed der handles, jf. bilag II  

 til forordningen.
 Forordningens bilag II er affattet således:
"BILAG II Artikel 19 i denne forordning Enhed | Vægte, der forhandles | Kg | 12,5/1 | Gram | 500/250/100/50/20/10/5/2,5/2 | Ounce (1oz = 31,1035 g) | 100/10/5/1/1/2/1/4 | Tael (1 tael = 1,193 oz.) | 10/5/1 | Tola (10 tolas = 3,75 oz.) | 10 | [1] Tael = en traditionel kinesisk vægtenhed.
Den nominelle finhed for  

 en tael-barre fra Hongkong er 990, men i Taiwan kan 5- og 10-tael-barrer  

 have en finhed på 999,9.
[2] Tola = en traditionel indisk vægtenhed for guld.
Barren med den  

 mest populære størrelse er 10 tola med en finhed på 999." I § 73 a, stk. 2, er det fastsat, at guldmønter, som er omfattet af en  

 liste offentliggjort af EU-kommissionen, er godkendt som  

 investeringsguld.
I EF-tidende, afdeling C, vil Kommissionen en gang  

 årligt offentliggøre en liste over de mønter, der anses for at opfylde  

 kriterierne i § 73 a, stk. 1.
Det fremgår af artikel 19, stk. 2, i Rådets forordning (EF) nr.  

 1777/2005, at med henblik på udarbejdelsen af den liste, der er omhandlet  

 i artikel 26b, punkt A, tredje afsnit, i direktiv 77/388/EØF (momslovens §  

 73 a, stk. 2), vedrører henvisningen til "pris" og "markedsværdi" i første  

 afsnit, nr. ii), fjerde led, (momslovens § 73 a, stk. 1, nr.  

 2) prisen og markedsværdien den 1. april hvert år.
Hvis den 1. april  

 ikke falder på en dag, hvor disse værdier fastsættes, benyttes værdierne  

 for den næstfølgende dag, hvor de fastsættes.
Fritagelsen omfatter både fysisk levering af guld samt guld, der er  

 repræsenteret af et værdipapir.
Ifølge gulddirektivet (Rådets direktiv  

 98/80/EF af 12. oktober 1998) omfatter levering af guld repræsenteret af  

 et værdipapir følgende transaktioner:
 For alle transaktioner, der er omfattet af fritagelsen i § 13, stk. 1,  

 nr. 21, gælder det, at transaktionen skal indebære overdragelse af en  

 ejendomsret eller et tilgodehavende til guldet.
 Det fremgår af § 41 a, stk. 1, at når virksomhedens leverancer af guld  

 er fritaget for moms efter § 13, stk. 1, nr. 21, har virksomheden  

 fradragsret for købsmoms, som kan henføres til:
For så vidt angår nr. 3 er det en betingelse for fradragsretten, at der  

 skal ske en forandring af guldets form.
Det betyder, at moms af udgifter  

 vedrørende f.eks. transport, opbevaring eller vejning ikke er omfattet af  

 fradragsretten.
Derimod vil stempling af guld være omfattet.
 Efter § 41 a, stk. 2, har virksomheder, der fremstiller  

 investeringsguld eller omdanner guld af enhver art til investeringsguld,  

 fradragsret for moms af virksomhedens indkøb mv. af varer og ydelser, der  

 anvendes i forbindelse med fremstilling eller omdannelse af  

 investeringsguld svarende til, at en efterfølgende levering af guldet var  

 blevet pålagt moms.
 Det er for så vidt angår § 41 a, stk. 2, kun moms af omkostninger, der  

 direkte vedrører fremstilling, omdannelse mv., der kan fratrækkes og ikke  

 moms af generelle omkostninger, f.eks. udgifter til administration og  

 markedsføring.
 Når en sælger, der er frivilligt registreret for levering af  

 investeringsguld efter § 51 a, vælger at lade leverancen være pålagt moms,  

 har køberen fradrag for momsbeløbet efter § 41 a, stk. 1, nr. 1, uanset at  

 købervirksomheden ikke pålægger moms ved videresalget efter § 13, stk. 1,  

 nr. 21.
§ 51 a giver virksomhederne mulighed for i visse tilfælde at lade sig  

 frivilligt momsregistrere med henblik på at levere investeringsguld med  

 moms.
Ved den frivillige registrering er leverancen omfattet af lovens  

 almindelige regler, og virksomheden har herved mulighed for at fradrage  

 moms vedrørende indkøb mv. af varer og ydelser til brug for virksomheden,  

 jf. § 37.
Der er ingen tidsmæssig begrænsning i bestemmelsen.
Virksomheden kan  

 derfor afgøre fra leverance til leverance, om den pågældende levering skal  

 være omfattet af den frivillige registrering.
 Told- og skatteforvaltningen kan efter § 51 a, stk. 1, give tilladelse  

 til frivillig registrering for levering til afgiftspligtige personer af  

 investeringsguld, som er fritaget for moms efter § 13, stk. 1, nr. 21, når  

 virksomheden:
Bestemmelsen i nr. 2 vedrører grossistvirksomheder, der sælger f.eks.  

 guldbarrer eller plader til industrien, til tandteknikere eller til  

 guldsmede med henblik på smykkefremstilling.
Virksomheder, som normalt  

 ikke handler med industriguld, eller som kun handler med industriguld i  

 begrænset omfang, er ikke omfattet af bestemmelsen.
Det er kun muligt at blive frivilligt registreret for levering af  

 investeringsguld, når leverancen sker til andre afgiftspligtige personer.  

 Sker leverancen til en privatperson, antages det, at indkøbet sker til  

 investeringsformål.
I dette tilfælde har sælgervirksomheden ikke mulighed  

 for at fradrage købsmoms.
Told- og Skatteforvaltningen kan efter § 51 a, stk. 2, ligeledes give  

 tilladelse til at en formidler af investeringsguld bliver frivilligt  

 registreret for formidling af salg af investeringsguld, som er fritaget  

 for moms efter § 13, stk. 1, nr. 21, i samme omfang som efter § 51 a, stk.  

 1. Formidlere, som handler i en andens navn og for dennes regning, har  

 således ret til at blive frivilligt registreret, når hovedmanden har  

 udnyttet sin ret til at blive registreret.
Formidlingstjenesten følger  

 således hovedtjenesten og pålægges moms, når hovedtjenesten pålægges moms.  

 Det er dog en betingelse, at formidleren ønsker at blive omfattet af de  

 almindelige momsregler.
 En virksomhed, der er registreret efter § 51 a, stk. 1 eller 2, kan for  

 de enkelte leverancer vælge at betale moms af den pågældende levering af  

 investeringsguld, jf. § 51 a, stk. 3.
 Det følger af § 46, stk. 1, nr. 4, at momsen skal afregnes af  

 aftageren, når denne er en registreret virksomhed her i landet, som  

 modtager investeringsguld, der er pålagt moms efter § 51 a, eller som  

 modtager guld som råmetal eller som halvforarbejdede produkter, af en  

 lødighed på 325 tusindedele eller derover.
D.11.22 Velgørende foreninger § 13, stk. 1, nr.  

 22 Ved lov nr. 291 af 15. maj 2002 er der med virkning fra den 1. juli  

 2002 indsat en bestemmelse i momslovens § 13, stk. 1, nr. 22, om  

 momsfritagelse for velgørende eller på anden måde almennyttige foreninger  

 m.fl.´s salg af varer og ydelser i forbindelse med aktiviteter.
Lovændringen indebærer, at de nævnte foreninger m.fl., der har salg af  

 varer og ydelser, hvoraf der som udgangspunkt skal betales moms, under  

 visse nærmere i loven fastsatte betingelser kan vælge at undlade  

 momsregistrering af aktiviten(-erne), uanset deres omsætning ved det  

 omhandlede salg overstiger registreringsgrænsen, jf. momslovens § 49  

 stk. 1, som ændret ved samme lovs § 1 (forhøjelse af registreringsgrænsen  

 fra 20.000 kr. til 50.000 kr.) Det er en betingelse for at være omfattet af fritagelsen, at foreningen  

 m.fl.´s salg af varer og ydelser i forbindelse med aktiviteter, ikke kan  

 fremkalde konkurrencefordrejning.
Det er endvidere en betingelse, at det  

 indvundne overskud fuldt ud anvendes til foreningens velgørende eller på  

 anden måde almennyttige formål, og at anvendelsen kan dokumenteres.  

 Levering af varer og ydelser af forretningsmæssig karakter er ikke  

 omfattet af fritagelsen.
 Det er valgfrit, om en forening ønsker at være omfattet af fritagelsen  

 i § 13, stk. 1, nr. 22. En velgørende eller på anden måde almennyttig  

 forening kan således enten være momsregistreret eller være omfattet af  

 momsfritagelsen i § 13, stk. 1, nr. 22.
Se i denne forbindelse  

 SKM2002.336.TSS .  

 Det fremgår af styrelsens udtalelse, at fritagelsen i momslovens § 13,  

 stk. 1, nr. 22, må forstås således, at enten er foreningen m.fl.  

 momsregistreret, og skal således betale moms af levering af varer og  

 ydelser, der ikke er fritaget efter andre bestemmelser i momsloven, jf.  

 særligt i denne forbindelse lovens § 13, stk. 1, nr. 5, eller også er  

 foreningen fritaget for at betale moms.
Foreningerne m.fl. kan således  

 ikke vælge at afmelde sig fra momsregistrering for en del af  

 aktiviteterne.
 Se endvidere  

 SKM2002.401.TSS ,  

 hvori Skatteministeriets departement har meddelt, at det er departementets  

 opfattelse, at bestemmelsen i momslovens § 13, stk. 1, nr. 22, ikke er til  

 hinder for, at velgørende eller på anden måde almennyttige foreninger  

 m.fl. har såvel momspligtige aktiviteter, jf. bestemmelsens 3. punktum,  

 vedrørende levering af varer og ydelser af forretningsmæssig karakter, som  

 momsfri levering af varer og ydelser i forbindelse med afholdelsen af  

 aktiviteter, jf. bestemmelsens 1. og 2. punkt.
 Se også  

 SKM2003.19.TSS ,  

 hvori Told- og Skattestyrelsen har præciseret, at såfremt en  

 velgørende eller på anden måde almennyttig forening fortsat ønsker at være  

 momsregistreret for levering af fx. sponsor-/reklameydelser (anses som  

 salg i forbindelse med aktiviteter, der er omfattet af fritagelsen), kan  

 foreningen ikke gøre brug af den fakultative bestemmelse i § 13, stk. 1,  

 nr. 22, for salg af andre varer og ydelser i forbindelse med aktiviteter.  

 Der er tale om en præcisering af indholdet af  

 SKM2002.408.TSS ,  

 der er omtalt i  

 D.4.2.1 .
 De foreninger m.fl., der kan momsfritages for deres salg af varer og  

 ydelser i forbindelse med aktiviteter, er de foreninger, som har  

 vedtægtsbestemte formål af velgørende eller på anden måde almennyttig  

 karakter.
Afgrænsningen af de formål, der efter bestemmelsen i § 13, stk. 1, nr.  

 22, anses for at være af velgørende eller på anden måde almennyttig  

 karakter, følger praksis efter momslovens § 13, stk. 1, nr. 18, vedrørende  

 momsfritagelse for velgørende arrangementer.
Se  

 D.11.18 .
 Som formål af velgørende eller på anden måde almennyttig karakter anses  

 herefter bl.a. amatøridrætsarbejde, sygdomsbekæmpelse, forbyggende børne-  

 og ungdomsforsorg, u-landshjælp samt kirkeligt arbejde.
 Momfritagelsen omfatter således de samme formål af velgørende  

 eller på anden måde almennyttig karakter, som er begunstiget efter  

 "arrangementsreglen" i § 13, stk. 1, nr. 18.
Se  

 SKM2002.336.TSS ,  

 hvori Told- og Skattestyrelsen har udtalt, at spørgsmålet, om Danmark  

 Idræts-Forbund (DIF) og tilknyttede specialforbund kan være omfattet af  

 fritagelsen i momslovens § 13, stk. 1, nr. 22, beror på, om forbundenes  

 virksomhed kan anses for at være omfattet af begrebet amatørsport, jf.  

 herved tillige Momsnævnets praksis vedrørende lønsumsafgiftspligten.
Se  

 TfS 1994, 479. Styrelsen har i tilknytning hertil i  

 SKM2003.19.TSS  

 meddelt, at det er styrelsens opfattelse, at foreninger, herunder de  

 nævnte specialforbund, som efter sit formål må anses for velgørende eller  

 på anden måde almennyttige (amatøridrætsforeninger m.fl.), kan være  

 omfattet af fritagelsen i momslovens § 13, stk. 1, nr. 22, for så vidt  

 angår salg i forbindelse med disse aktiviteter, uanset foreningen også har  

 andre aktiviteter, fx. hold med professionelle udøvere, hvor det er  

 momslovens almindelige regler, der finder anvendelse, jf.  

 SKM2002.401.TSS .
 I  

 SKM2003.254.TSS  

 har Told- og Skattestyrelsen udtalt, at Lions Club kan være omfattet af  

 momslovens § 13, stk. 1, nr. 22, for det salg af varer og ydelser, hvor de  

 således indsamlede midler anvendes til velgørende formål m.v. i  

 overensstemmelse med praksis efter momslovens § 13, stk. 1, nr. 18. For  

 alt andet salg, der ikke er fritaget efter andre bestemmelser, jf. særligt  

 momslovens § 13, stk. 1, nr. 13 (lotterier m.v.), skal Lions-klubberne  

 herefter være momsregistreret.
 Skatteministeriet har i  

 SKM2003.339.TSS  

 udtalt, at det er ministeriets opfattelse, at Dansk Kennel Klub (DKK)  

 og foreningens kredse og specialklubber, kan være omfattet af  

 fritagelsen i momslovens § 13, stk. 1, nr. 22, for så vidt angår  

 foreningen m.fl.´s salg af i forbindelse med aktiviteter, jf. momslovens §  

 13, stk. 1, nr. 18. Se  

 D.11.18 .  

 Da der er forskel på specialklubbernes størrelse og derfor karakteren og  

 omfanget af de aktiviteter den enkelte specialklub har, er der  

 ikke generelt taget stilling til, hvilke aktiviteter, der vil være  

 omfattet af fritagelsen.
Landsskatteretten har i  

 SKM2004.444.LSR ,  

 truffet afgørelse om, at en fond, der er registreret i Erhvervs- og  

 selskabsstyrelsen som erhvervsdrivende med det formål at indkøbe,  

 producere og videresælge gaveartikler, papirvarer o.lign., og hvis  

 overskud skulle udloddes til almenvelgørende/humanitære formål, ikke kunne  

 anses for omfattet af reglerne om momsfritagelse i momslovens § 13, stk.  

 1, nr. 22. Med henvisning til lovbemærkningerne til lovforslaget (L 137)  

 til momslovens § 13, stk. 1, nr. 22, udtalte Landsskatteretten, at  

 momslovens § 13, stk. 1, nr. 22, må antages at have hjemmel i 6.  

 momsdirektivs artikel 13, punkt A, stk,. 1, litra o, og  

 at bestemmelsen derfor skal fortolkes i overensstemmelse hermed.  

 De velgørende eller på anden måde almennyttige foreninger m.fl., der er  

 omfattet af § 13, stk. 1, nr. 22, skal derfor foretage transaktioner af de  

 i direktivbestemmelsen nævnte art med tilknytning til hospitalsbehandling  

 mv., social sikring og bistand, beskyttelse af børn og unge, uddannelse og  

 undervisning, organisationer af politisk, fagforeningsmæssig, filantropisk  

 og lignende karakter, sport og kultur.
Da fonden ikke foretager sådanne  

 transaktioner som omhandlet i direktivet, og da det forhold, at fondens  

 overskud i følge vedtægterne skal anvendes til almenvelgørende og/eller  

 humanitær støtte ikke er omfattet af direktivbestemmelsen, kunne fonden  

 ikke momsfritaget for sine leverancer.
Af bemærkningerne til lovforslaget fremgår, at de aktiviteter, der er  

 omfattet af momsfritagelsen, er aktiviteter, der ligger indenfor  

 foreningens formål.
Aktiviteter inden for foreningens formål omfatter  

 aktiviteter, der fremgår direkte af formålet, aktiviteter i tilknytning  

 hertil samt andre aktiviteter, der typisk udnyttes i forbindelse med  

 velgørende eller på anden måde almennyttigt arbejde.
 Videre fremgår det, at til illustration kan nævnes, at en idrætsklubs  

 primære formål er at dyrke idræt.
Salg af mad- og drikkevarer, badges, tørklæder mv. i forbindelse med  

 afholdelse af et stævne, klubkamp eller lignende klubaktiviteter, vil være  

 aktiviteter i tilknytning til klubbens formål, og dermed være omfattet af  

 fritagelsen.
Det samme gælder almindelige sponsorater, herunder  

 hovedsponsorater, salg af bandereklame mv.
 Afholder en idrætsklub f.eks. en julebasar eller en sommerfest, vil  

 denne aktivitet ligeledes være omfattet, idet sådanne lejlighedsvise  

 arrangementer er aktiviteter, der typisk udnyttes i det velgørende eller  

 på anden måde almennyttige arbejde til indsamling af midler til  

 foreningens primære formål.
Som eksempel på en aktivitet, der ikke kan anses for at være i  

 tilknytning til idrætsklubbens formål eller en aktivitet, der typisk  

 udnyttes i det velgørende eller på anden måde almennyttige arbejde, kan  

 nævnes en idrætsklubs foredragsvirksomhed "ud af huset" (kommerciel  

 foredrags- eller kursusvirksomhed), f.eks. et kursus i teambuilding for en  

 virksomheds ansatte.
Afholder en idrætsklub en klubaften med foredrag om  

 kosttilskud for klubbens medlemmer vil dette være momsfritaget, uanset  

 medlemmernes familie eller naboklubber er inviteret.
Foreninger med brede formålsbestemmelser som f.eks. humanitære  

 foreninger vil have aktiviteter af mere varieret karakter, og vurderingen  

 af hvilke aktiviteter, der er omfattet af fritagelsen vil derfor  

 tilsvarende være bredere.
Arrangerer en sådan forening en koncert,  

 racerfestival eller lignende, vil disse være omfattet af fritagelsen.
 Told- og Skattestyrelsen har på baggrund af en henvendelse fra Danmarks  

 Idræts-Forbund (DIF) i   

 SKM2003.19.TSS  udtalt  

 sig om den momsmæssige behandling af en række aktiviteter, der udøves  

 af idrætsklubber, herunder spørgsmålet, om de omhandlede aktiviteter  

 kan være omfattet af fritagelsen i momslovens § 13, stk. 1, nr. 22:
Der var rejst spørgsmål om forståelsen af begrebet "fremmede heste" i  

 relation til rideklubbers levering tjenesteydelser vedrørende pasning og  

 fodring af heste, der er omfattet af momspligten, jf.
Mn. 93/67 og Mn.  

 753/81. Se endvidere TfS 1994, 746, og TfS 1997, 671, vedrørende udlejning  

 af staldplads, jf. momslovens § 13, stk. 1, nr. 8. Se  

 D.11.8 .
 I overensstemmelse med Skatteministeriets kommentar til DIF´s  

 høringssvar (L 137 - bilag 9) vedrørende momslovens § 13, stk. 1, nr. 22,  

 anses en rideklubs indtægter i forbindelse med pasning og fodring af  

 fremmede heste for at være forretningsmæssig hestepension, og er derfor  

 ikke omfattet af fritagelsen i § 13, stk. 1, nr. 22, jf. bestemmelsens 3.  

 punktum.
Styrelsen har udtalt, at opstaldning af klubejede heste i  

 modsætning til opstaldning af fremmede heste, ikke i momsmæssig sammenhæng  

 har betydning, idet ydelserne præsteret til klubbens eget brug, ikke er  

 omfattet af momspligten.
Det følger heraf, at begrebet "fremmede heste",  

 som anført i kommentaren til høringssvaret, vedrører sondringen mellem  

 egne - forstået som medlemmers heste - og ikke-medlemmers heste.
Opstaldning, pasning og fodring af medlemmers heste anses for  

 leverancer i forbindelse med rideklubbernes formålsbestemte velgørende  

 eller på anden måde almennyttige aktiviteter (amatøridræt). De omhandlede  

 ydelser kan dermed være momsfritaget efter momslovens § 13, stk. 1, nr.  

 22, jf. bestemmelsens 1. og 2. punktum.
I tilfælde, hvor udlejningen m.v.  

 fortrinsvis sker til medlemmer, og udlejningen til ikke medlemmer derfor  

 er ubetydelig, er det styrelsens opfattelse, at leverancerne i sin helhed  

 er omfattet af fritagelsen i § 13, stk. 1, nr. 22. Det vil bero på en  

 konkret bedømmelse om udlejningen er ubetydelig.
Der henvises til  

 SKM2003.19.TSS .
Sejlklubbers udlejning af bådeplads, liggeplads på land, havne- og  

 beddingpladser er momspligtige, selvom udlejningen kun sker til  

 foreningens medlemmer, jf.
Mn. 601/79 og Mn. 739/80. Se  

 D.11.8 .
 DIF havde anført, at Skatteministeriets kommentar til forbundets  

 høringssvar (L 137 - bilag 9), hvorefter en sejlklubs "udlejning af  

 bådpladser må anses for at være forretningsmæssig  

 havnevirksomhed ..." er i modstrid med lovteksten og bemærkningerne.  

 Det er således forbundets opfattelse, at såfremt der er tale om salg til  

 klubbens medlemmer, familiemedlemmer, gæstende klubber (gæstesejlere)  

 o.lign., vil dette salg indikere, at der er tale om salg af  

 ikke-forretningsmæssig karakter.
 Styrelsen har udtalt, at i overensstemmelse med lovbemærkningerne vil  

 udlejning af bådepladser i tilfælde, hvor udlejningen sker til medlemmer,  

 ikke være salg af forretningsmæssig karakter, der er undtaget fra  

 momsfritagelsen, jf. § 13, stk. 1, nr. 22, 3. punktum.
Udlejning til ikke-medlemmer vil derimod som udgangspunkt være  

 forretningsmæssig havnedrift, jf. kommentaren til høringssvaret.
Er  

 udlejningen til andre end medlemmer m.v. imidlertid af ubetydeligt omfang,  

 er det styrelsens opfattelse, at udlejningen i sin helhed er omfattet af  

 fritagelsen i § 13, stk. 1, nr. 22, jf. bestemmelsens 1. og 2. punktum.  

 Det vil bero på en konkret bedømmelse, hvornår udlejningen er  

 udbetydelig.Der henvises til  

 SKM2003.19.TSS .
Styrelsen har udtalt, at en skytteklubs salg af patroner til medlemmer  

 m.v. i forbindelse med aktiviteter (undervisning/træning, deltagelse i  

 kampe/stævner m.v.) er omfattet af fritagelsen i § 13, stk. 1, nr. 22, når  

 de i bestemmelsen anførte betingelser om konkurrencefordrejning og  

 overskuddets anvendelse i øvrigt er opfyldt.
Der henvises til  

 SKM2003.19.TSS .
Det er en betingelse, at overskuddet anvendes fuldt ud til foreningens  

 velgørende eller på anden måde almennyttige formål.
Med overskud menes  

 overskud efter afholdelse af udgifter, idet der i øvrigt henvises til  

 praksis herom efter momslovens § 13, stk. 1, nr. 18. Se  

 D.11.18 .
Betingelsen om overskudsanvendelsen skal forstås bogstaveligt.
Anvendes  

 overskuddet fra det momsfritagne salg i forbindelse med aktiviteter  

 således helt eller delvist til andre formål, er fritagelse efter  

 bestemmelsen udelukket.
F.eks. kan det indvundne overskud fra de  

 omhandlede aktiviteter ikke anvendes til et evt. sideordnet formål, f.eks.  

 en idrætsklubs forretningsmæssige salg af varer og ydelser (typisk drift  

 af kiosk, cafeteria/restaurant o.lign. aktivitet).
 Anvendelsen af overskuddet skal kunne dokumenteres.
 En forenings indtægter i form af f.eks. entréindtægter ved stævner,  

 annonceindtægter, sponsorbidrag fra ikke-medlemmer samt salg af varer og  

 ydelser til ikke-medlemmer, er erhvervsmæssig virksomhed, der er  

 skattepligtig, medmindre overskuddet fuldt ud anvendes til velgørende  

 eller på anden måde almennyttige formål.
 Told- og skatteforvaltningen kan anmode om fremlæggelse af et regnskab  

 til brug for vurderingen af, om foreningen opfylder betingelserne for at  

 være fritaget for selvangivelsespligten og momsfritaget, idet bemærkes, at  

 sådanne erhvervsdrivende foreninger pr. 1. januar 2001 er  

 bogføringspligtige efter bogføringsloven, og ligeledes pr. 1. januar 2002  

 er omfattet af årsregnskabsloven.
 Det fremgår af bemærkningerne til lovforslaget, at ved vurderingen af,  

 om momsfritagelsen for en forenings salg af varer og ydelser i forbindelse  

 med aktiviteter vil kunne fremkalde konkurrencefordrejning, er det  

 afgørende element prisfastsættelsen.
Hvis foreningens salgspriser svarer til markedsværdien eller den  

 vejledende udsalgspris, vil momsfritagelsen normalt ikke kunne fremkalde  

 konkurrencefordrejning.
Ved vurderingen af prisfastsættelsen skal  

 salgsprisen ved et sammenligneligt salg lægges til grund.
 Andre elementer som f.eks. afstanden til nærmeste konkurrent, salgets  

 omfang, anvendelse af markedsføring mv. kan være relevante for vurderingen  

 af, hvorvidt der foreligger konkurrencefordrejning.
Det beror således på en konkret, skønsmæssig vurdering, om en forenings  

 salg fremkalder konkurrencefordrejning.
Der vil i almindelighed ikke  

 foreligge konkurrencefordrejning, så længe foreningens salg af varer og  

 ydelser fungerer som en normal service for medlemmerne,  

 og momsfritagelsen ikke i sig selv anvendes til at nedsætte  

 priserne.
Se  

 SKM2003.496.LSR ,  

 hvor Landsskatteretten fandt, at en forening, der drev en minigolfbane,  

 ikke kunne opnå momsfritagelse efter momslovens § 13, stk. 1, nr. 22  

 henset til det i bemærkningerne til lovbestemmelsen anførte om  

 konkurrencefordrejningselementet.
Af bemærkningerne til lovforslaget  

 fremgik bl.a., at for så vidt angår konkurrencefordrejningselementet anses  

 velgørende eller på anden måde almennyttige foreninger kun for at have  

 salg af varer og ydelser i mindre omfang.
 Salg af varer og ydelser af forretningsmæssig karakter er ikke omfattet  

 af momsfritagelsen i § 13, stk. 1, nr. 22.
 Som salg af forretningsmæssig karakter anses som udgangspunkt salg fra  

 et fast salgssted, fx. salg fra kiosk, cafeteria, en sportsshop eller  

 lignende.
 Salgsstedets indretning, åbningstider, kundekreds, varesortiment mv.,  

 skal endvidere indgå ved vurderingen af, om der er tale om salg af  

 forretningsmæssig karakter.
Salg fra et lokale (kiosk, cafeteria, sportshop o.lign.), hvor  

 indretningen er af permanent karakter, og hvor der er faste åbningstider,  

 der følger de almindelige åbningstider, vil indikere, at der er tale om  

 salg fra et fast salgssted.
Det vil typisk være tilfældet, hvor salget  

 fortrinsvis sker til kunder, der ikke har tilknytning til foreningen  

 og dennes aktiviteter.
 Derimod vil åbningstider fastsat under hensyn til klubbens aktiviteter,  

 og hvor salget derfor fortrinsvis sker til klubbens medlemmer,  

 familiemedlemmer, gæstende klubber og lignende, ikke indikere salg fra et  

 fast salgssted.
I  

 SKM2005.514.LSR  

 fandt Landsskatteretten, at salg fra en golfklubs kantine under hensyn til  

 kantinens geografiske placering ikke kunne anses for at fremkalde  

 konkurrencefordrejning.
Der var endvidere ikke tale om salg af  

 forretningsmæssig karakter, idet åbningstiderne var fastsat under hensyn  

 til klubbens aktiviteter, ligesom det ud fra en konkret vurdering blev  

 lagt til grund, at salget fortrins skete til klubens medlemmer.  

 Landsskatteretten fandt herved, at salg til gæstespillere, herunder salg i  

 forbindelse med firmaarrangementer, må sidestilles med salg til medlemmer  

 m.fl., og at alene det salg, som sker uden forbindelse til udøvelsen af  

 golfspillet, skal indgår ved vurderingen af, om salg fortrinsvis sker til  

 andre end medlemmer.
Som salg af forretningsmæssig karakter anses tillige salg i øvrigt, der  

 på anden måde - end ved salgsstedets karakter af "forretning", "butik"  

 o.lign. - er karakteriseret ved en vis fasthed/kontinuitet med hensyn til  

 omfang og varighed.
Som salg fra et fast salgssted - og dermed salg af  

 forretningsmæssig karakter - anses fx. udlejning af bådpladser  

 (havnevirksomhed) og opstaldning m.v. af heste (hestepension), når salget  

 sker til ikke-medlemmer.
 Sker udlejningen til medlemmer, og udlejningen til ikke medlemmer er  

 ubetydelig, anses sidstnævnte salg ikke for at være af forretningsmæssig  

 karakter.
 Se  

 SKM2003.496.LSR  

 hvor Landsskatteretten fandt, at en forening, der drev en minigolfbane,  

 ikke kunne opnå momsfritagelse efter momslovens § 13, stk. 1, nr. 22, om  

 almenvelgørende foreninger, idet foreningens salg af ydelser i form af  

 minigolfbilletter ansås for salg fra et fast salgssted.
Udlejning, bortforpagtning og salg af fast ejendom er momsfritaget  

 efter reglerne i momslovens § 13, stk. 1, nr. 8 og nr. 9. Se  

D.11.8  

 og  

 D.11.9 Momslovens § 51 giver på visse betingelser adgang til frivillig  

 registrering af erhvervsmæssig udlejning, herunder bortforpagtning, af  

 fast ejendom eller dele heraf.
Se  

 M.5 .
 Velgørende eller på anden måde almennyttige foreninger m.fl., der er  

 frivilligt momsregistreret for erhvervsmæssig udlejning/bortforpagtning,  

 f.eks. af et cafeteria, kan opretholde denne registrering, uanset  

 foreningen samtidig vælger at være omfattet af fritagelsen i § 13, stk. 1,  

 nr. 22, for foreningens salg af varer og ydelser i forbindelse med  

 aktiviteter.
D.12 Salg af virksomhedens driftsmidler mm. §  

 13, stk. 2 Der skal ikke betales moms ved levering af varer, der udelukkende har  

 været anvendt i forbindelse med virksomhed, der er fritaget for moms efter  

 stk. 1, eller af varer, hvis anskaffelse eller anvendelse har været  

 undtaget fra retten til fradrag efter momslovens kapitel 9. Bestemmelsen  

 svarer til 6. momsdirektivs artikel 13, punkt B, litra c).
 Bestemmelsen indebærer, at salg af driftsmidler, der udelukkende har  

 været brugt i forbindelse med aktiviteter, der er momsfri efter stk.  

 1, efter stk. 2 ligeledes er momsfri.
I  

 SKM2005.265.LSR  

 har Landsskatteretten taget stilling til spørgsmålet om salg af  

 driftsmidler, der udelukkende er anvendt til et selskabs momsfritagne  

 finansielle ydelser, men hvor der i henhold til momslovens § 45, stk. 4,  

 er ydet godtgørelse af afgift, som er betalt i forbindelse med  

 transaktioner omfattet af § 13, stk. 1, nr. 10 og 11, litra a-e, for  

 ydelser leveret til aftagere uden for EU.
Landsskatteretten har givet  

 selskabet medhold i, at da der ikke er givet selskabet fradrag for nogen  

 del af købsmomsen for disse driftsmidler efter momslovens kapitel 9, er  

 salget af sådanne driftsmidler ikke momspligtigt.
Se også  

 D.6.1 .
Der skal heller ikke betales moms ved levering af varer, der har været  

 anvendt af momspligtig virksomheder, men hvor der efter lovens §§  

 37-42 ikke har været fradragsret ved indkøb mv. af de pågældende  

 varer.
Som eksempel på sådanne varer kan nævnes personbiler.
 EF-domstolen har i sag C-280/04, Jyske Finans A/S, afsagt dom  

 vedrørende fortolkningen af 6. momsdirektivs artikel 13, punkt B, litra  

 c), og af begrebet "afgiftspligtig videreforhandler" i direktivets  

 artikel 26a, punkt A, litra e).
 Spørgsmålene var forelagt for domstolen i forbindelse med en  

 retssag for Vestre Landsret, hvor det omtvistede spørgsmål var dels,  

 om told- og skattemyndighederne efter 6. momsdirektiv og momsloven er  

 afskåret fra at kræve, at sagsøger, Jyske Finans A/S, skal opkræve moms i  

 forbindelse med salg af brugte personbiler, når bilerne, der havde været  

 anvendt af selskabet til momspligtig leasing, er købt af  

 afgiftspligtige personer, der ikke har deklareret moms af bilens pris,  

 hvorfor selskabet ikke har kunnet udøve nogen fradragsret i  

 forbindelse med købet, dels om sagsøger for at undgå betaling af moms er  

 berettiget til at anvende særordningen for brugte varer m.v.
EF-domstolen fastslår i dommen for så vidt angår det første  

 spørgsmål, at reglerne i direktivets artikel 13, punkt B, litra c), ikke  

 er til hinder for at sagsøger i hovedsagen for den nationale domstol efter  

 momsloven er anset for pligtig til at betale moms ved videresalg  

 efter endt leasing af de af sagen omhandlede brugte biler.
For så vidt  

 angår det andet spørgsmål, se  

 R.2 .
 EF-domstolen har i  

 de forenede sager C-18/05 (Casa  

 di cura privata Salus SpA) og C-155/05 (Villa Maria Beatrice Hospital  

 Srl) afsagt kendelse om, at det første sætningsled i artikel 13,  

 punkt B, litra c) skal fortolkes således, at den fritagelse, det  

 foreskriver, udelukkende finder anvendelse på videresalg af goder, der  

 forudgående er erhvervet af en afgiftspligtig person til brug for en form  

 for virksomhed, der er fritaget i henhold til artikel 13, for så vidt som  

 den indgående moms, der er erlagt ved den oprindelige erhvervelse af disse  

 goder, ikke har givet ret til fradrag.
 Om udtagning og salg af varer, der har været anvendt i driften i  

 momspligtige virksomheder, se endvidere   

 D.6 .
Afsnit E Stedet for momspligtige  

 transaktioner E.1 Leveringsstedet for varer og  

 ydelser I nær tilknytning til   

 afsnit       D , der fastslår hvilke transaktioner, der er momspligtige,  

 omhandler  

 dette afsnit stedet for de momspligtige transaktioner, dvs. hvilket land  

 der har beskatningsretten til transaktionen.
 Reglerne om leveringsstedet er med til at sikre, at der ikke sker  

 dobbeltbeskatning af momspligtige transaktioner, og at alle momspligtige  

 transaktioner, der finder sted i EU, bliver beskattet.
 Beskatningsstedet afhænger af, om transaktionen er en leverance  

 (§§14-21) eller erhvervelse (§22). Leverancerne deles op i varer (§ 14) og  

 ydelser (§§ 15-21). Nedenfor gennemgås de enkelte transaktioner.
E.2 Stedet for momspligtig levering af  

 varer § 14 fastlægger beskatningsstedet for levering af en vare.
Bestemmelsen  

 fastslår, hvornår en vare under visse betingelser, som er opregnet i  

 bestemmelsen, har leveringssted i Danmark.
Modsætningsvis kan det udledes  

 af bestemmelsen, hvornår leveringsstedet er i udlandet.
 Hvilke leverancer, der anses for at være en vare, fremgår af § 4, jf.  

 D.2.2 .
Ved fastlæggelse af leveringsstedet er det varens fysiske placering,  

 der er afgørende.
Reglerne fremgår af § 14, nr. 1-4.
Leveringsstedet er her i Danmark, ved Med virkning fra 1. januar 2005 er der indført regler, der  

 fastlægger leveringsstedet for levering af gas - gennem  

 distributionssystemet for naturgas - og elektricitet.
Disse bestemmelser  

 fremgår af momslovens § 14, nr. 5 og 6, se  

 E.2.4 .
 § 14 gælder kun for varer og tjenesteydelser, der knytter sig til  

 varerne, f.eks. selve installeringen eller monteringen, som foretages af  

 leverandøren af varerne, jf.  

 E.2.2.1 .
E.2.1 Salg her i landet § 14, nr. 1 Når varen befinder sig her i landet på leveringstidspunktet, er  

 beskatningsstedet her i landet.
Det forudsætter dog, at sælger ikke  

 forsender eller transporterer varen ud af landet.
 Bestemmelsen gennemfører 6. momsdirektivs artikel 8, stk. 1, litra b),  

 i dansk ret.
 Selvom Danmark har beskatningsretten, kan transaktionen være momsfri  

 efter fritagelsesbestemmelserne i § 13, jf.  

 D.11 ,  

 eller momsfritagelsesbestemmelserne i § 34 (0-momssats), jf.  

 afsnit       I .
 Ved her i landet og ved Danmark forstås det danske momsområde, se  

 B.1 .
Hvis virksomhed med grænsehandel er indrettet sådan, at  

 virksomheden må anses for beliggende og udøvet her i landet, vil  

 leveringsstedet for de omhandlede varer efter § 14, nr. 1, være her i  

 landet.
Se Landsskatterettens kendelse i  

 SKM2002.357.LSR.
I  

 SKM2006.376.LSR  

 vedrørende en dansk virksomheds grænsehandelskoncept med jetski, jetbåde  

 mv. har Landsskatteretten truffet afgørelse om, at der ikke er  

 sket levering af bådene mv. til de endelige aftagere her i landet, men at  

 leveringen er sket i Tyskland af den danske virksomheds tyske  

 samarbejdspart.
Handlerne kan derfor gennemføres med tysk moms.  

 Landsskatteretten har afvist, at der er grundlag for ud fra  

 realitetsbetragtninger at tilsidesætte de i sagen omhandlede  

 transaktioner, ligesom Landsskatteretten har afvist, at der ud fra  

 misbrugsbetragtninger kan ske tilsidesættelse af de omhandlede  

 transaktioner.
Skatteministeriet har indbragt kendelsen for  

 domstolene.
E.2.2 Ved forsendelse eller transport af varer §  

 14, nr. 2 og 3 § 14, nr. 2, fastlægger leveringsstedet for varer, der forsendes eller  

 transporteres.
Hvis varen befinder sig her i landet på det tidspunkt, hvor  

 forsendelsen eller transporten til aftageren påbegyndes, er  

 leveringsstedet ligeledes her i landet.
 Bestemmelsen gennemfører 6. momsdirektivs artikel 8, stk. 1, litra a),  

 1. semikolon, i dansk ret.
 Ved at tage udgangspunkt i varens fysiske placering ved fastlæggelse af  

 leveringsstedet sikres, at der ved forsendelse ikke kan aftales et  

 leveringssted i et andet land efter købelovens regler med den virkning, at  

 beskatningsretten flyttes, når varen reelt befinder sig i Danmark ved  

 forsendelsens begyndelse.
Der skal således som udgangspunkt betales moms her i landet af  

 leverancer til udlandet.
Leverancerne kan dog være omfattet af  

 momsfritagelserne i § 34. Se  

 afsnit I        og  

 I.1 .
 Leverancer af varer til udlandet kan i enkelte tilfælde være  

 fritaget for moms efter fritagelsesbestemmelserne i § 13. Se  

 D.11 .
 Der gælder særlige regler for varer, der forsendes eller transporteres  

 her fra landet i forbindelse med installering og montering, se  

 E.2.2.1 ,  

 og i forbindelse med fjernsalg, se  

 E.2.2.2 .
 Ved her i landet og ved Danmark forstås det danske momsområde, se  

 B.1 .
 Om sondringen mellem EU-lande (steder i EU) og tredjelande (steder uden  

 for EU), se  

 B.2 .
EF-domstolen har i sag C-245/04, EMAG Handel Eder OHG, udtalt, at  

 såfremt to på hinanden følgende leveringer af de samme goder, som  

 foretages mod vederlag mellem afgiftspligtige personer, der optræder i  

 denne egenskab, giver anledning til en og samme forsendelse inden for  

 Fællesskabet eller en og samme transport inden for Fællesskabet af disse  

 goder, kan denne forsendelse eller transport kun omfatte én af disse to  

 leveringer, der som den eneste fritages for afgift i henhold til sjette  

 direktivs artikel 28c, punkt A, litra a), første afsnit.
Denne fortolkning  

 gælder, uanset hvem af de afgiftspligtige personer - den første sælger,  

 den mellemkommende erhverver eller den anden erhverver - der har retten  

 til at råde over goderne under nævnte forsendelse eller transport.
Domstolen udtalte videre, at det kun er stedet for den  

 levering, der giver anledning til forsendelse eller transport inden for  

 Fællesskabet af goder, som fastlægges i overensstemmelse med sjette  

 direktivs artikel 8, stk. 1, litra a); det anses for at være  

 beliggende i den medlemsstat, hvor forsendelsen eller transporten  

 påbegyndes.
Stedet for den levering, som ikke giver anledning til  

 forsendelse eller transport inden for Fællesskabet af goder, fastlægges i  

 overensstemmelse med samme direktivs artikel 8, stk. 1, litra b); det  

 anses for at være beliggende enten i den medlemsstat, hvor forsendelsen  

 eller transporten påbegyndes, eller den medlemsstat, hvor den afsluttes,  

 afhængigt af, om denne levering er den første eller den anden af de to på  

 hinanden følgende leveringer.
Det var i  

 SKM2005.161.VLR  ubestridt,  

 at sælger af de omhandlede mobiltelefoner på tidspunktet for handlerne  

 havde hjemsted i Tyskland, og at sælger ikke var momsregistreret i hverken  

 Danmark eller Sverige.
Mobiltelefonerne blev købt af danske leverandører  

 og henlå på et speditionslager i Danmark, forinden de blev videresendt til  

 Sverige for sælgers regning.
Da mobiltelefonerne befandt sig på et  

 speditionslager i Danmark på tidspunktet for forsendelsen til Sverige, var  

 leveringsstedet, jf. momslovens § 14, stk. 1, nr. 2, 1. pkt., som  

 udgangspunkt i Danmark, og der skulle derfor svares dansk moms af  

 handlerne, jf. momslovens § 4, stk. 1, 1. og 2. pkt.
Leveringsstedet kunne  

 ikke anses for at være i Sverige efter reglerne om fjernsalg, se  

 E.2.2.2 . Dommen  

 er indbragt for Højesteret.
 Skatterådet har i  

 SKM2006.530.SR  

 svaret, at en dansk virksomhed kan indrette et grænsehandelskoncept,  

 så campingvogne kan handles med tysk moms, hvis følgende forhold er  

 opfyldt:
E.2.2.1 Installering eller montering § 14, nr. 2  

 og nr. 3 Leveringsstedet er ikke her i landet, når varen installeres eller  

 monteres i udlandet af leverandøren eller for dennes regning.  

 Leveringsstedet er i dette tilfælde det sted, hvor varen installeres eller  

 monteres.
 Hvis en udenlandsk leverandør forsender eller transporterer varer her  

 til landet og installerer eller monterer varerne her i landet, eller dette  

 sker for den udenlandske leverandørs regning, er leveringsstedet her i  

 landet.
 Hvis en virksomhed, der er momsregistreret her i landet, får leveret,  

 installeret eller monteret varer her i landet af en virksomhed, der er  

 etableret i et andet EU-land, eller for dennes regning, påhviler momsen  

 dog den registrerede virksomhed, jf. § 46, stk. 1, nr. 2, se  

 L.1.2.2 .
Lovbemærkningerne til lov nr. 363 af 14. maj 1992 (ændring af momsloven  

 i forbindelse med det Indre Marked) nævner salg af vinduesrammer, der skal  

 installeres i bygninger her i landet, som eksempel på installering eller  

 montering.
Installering og montering omfatter typisk: at indrette, at  

 anbringe i, at indbygge, at indlægge eller at opsætte.
 Vedrørende fakturerings- og regnskabsbestemmelser henvises der til  

 N.2.3  

 og  

 N.5.3 .
E.2.2.2 Fjernsalg Hovedreglen er, at fjernsalg til private i andre EU-lande skal ske med  

 dansk moms.
Undtagelserne hertil er, når sælgeren er registreringspligtig  

 for fjernsalget i det EU-land, der sælges til.
Ved et sådant salg flyttes  

 leveringsstedet til det pågældende EU-land.
Der kan også forekomme tilfælde, hvor sælgeren har fjernsalg til flere  

 EU-lande, men hvor sælgeren ikke er registreringspligtig (eller  

 registreret, jf. nedenfor) i dem alle.
Her er der to forskellige  

 leveringssteder, og der skal skelnes mellem fjernsalg til disse  

 EU-lande.
 Ved fjernsalg forstås i loven salg af varer, hvor varerne direkte eller  

 indirekte forsendes eller transporteres af sælgeren, eller på dennes  

 vegne, til en køber, der ikke er registreret, typisk en privat forbruger.  

 Fjernsalg omfatter dog ikke salg, som er momsberigtiget efter de særlige  

 regler om brugte varer mv., jf. lovens kapitel 17, da beskatningsretten  

 efter disse regler altid tilkommer salgslandet.
Det var i  

 SKM2005.161.VLR  ubestridt,  

 at sælger af de omhandlede mobiltelefoner på tidspunktet for handlerne  

 havde hjemsted i Tyskland, og at sælgeren ikke var momsregistreret i  

 hverken Danmark eller Sverige.
Mobiltelefonerne blev købt af danske  

 leverandører og henlå på et speditionslager i Danmark, forinden de blev  

 videresendt til Sverige for sælgerens regning.
Det var ligeledes  

 ubestridt, at køberen af mobiltelefonerne var et afgiftspligtigt selskab,  

 men at det ikke var momsregistreret i Sverige.
Selskabet afregnede derfor  

 ikke moms af handlerne som forudsat af sælgeren.
Da mobiltelefonerne befandt sig på et speditionslager i Danmark på  

 tidspunktet for forsendelsen til Sverige, var leveringsstedet, jf.  

 momslovens § 14, stk. 1, nr. 2, 1. pkt., som udgangspunkt i Danmark, og  

 der skulle derfor svares dansk moms af handlerne, jf. momslovens § 4, stk.  

 1, 1. og 2. pkt.
Ifølge momslovens § 14, stk. 1, nr. 2, 2. pkt. kan  

 leveringsstedet flyttes, når varer sælges ved fjernsalg til andre  

 EU-lande, og virksomheden er registreringspligtig for dette salg i det  

 andet EU-land.
Køberen må i den forbindelse ikke være registreret.
Efter  

 de herom fastsatte bestemmelser i 6. momsdirektivs art. 28b, pkt.
B, stk.  

 1, art. 28a, stk. 1, litra a, 2. afsnit og art. 28a, stk. 1, litra a og b,  

 er betingelsen, at erhververen er en ikke-afgiftspligtig person.  

 Da den svenske køber var momspligtig og registreringspligtig i  

 Sverige, men uanset dette ikke var momsregistreret, fandt landsretten, at  

 de omhandlede leverancer ikke kunne anses for omfattet af de nævnte regler  

 om fjernhandel, og at leveringsstedet derfor ikke i medfør af disse regler  

 var flyttet til Sverige.
Dommen er indbragt for Højesteret.
Fjernsalg kan give anledning til afgrænsningsproblemer.
Ved direkte  

 eller indirekte transport eller forsendelse forstås, at sælgeren på en  

 eller anden måde er involveret i transporten eller forsendelsen af  

 varen.
 Ved direkte transport eller forsendelse forstås normalt salg, hvorefter  

 sælgeren modtager bestilling fra køber via annoncer i aviser (eller i  

 magasiner, i kuponhæfter, via telefon, internettet eller lignende) og  

 efterfølgende sørger for, at varen bliver sendt til modtageren (som et  

 eksempel kan nævnes postordresalg).
Om sælgeren er indirekte involveret i transporten afhænger af en  

 konkret vurdering af de givne omstændigheder, herunder måden hvorpå salget  

 bliver tilbudt køberen.
Et eksempel er typisk, hvor forsendelsen eller  

 transporten er undergivet sælgerens instruktionsbeføjelser.
Sælgeren kan  

 have forestået de indledende foranstaltninger, så varen kan blive afsendt  

 med transportør (f.eks. kan sælgeren sørge for vognmand, anvise  

 transportmulighed eller lignende).
 Om sælgeren er indirekte involveret i transporten, er ikke betinget af,  

 at sælgeren skal have indgået kontrakt med transportøren, der forpligter  

 transportøren til at forsende eller transportere alle sælgerens  

 leverancer.
 I  

 SKM2006.534.SR  

 fandt Skatterådet ikke, at det kan anses som indirekte involvering i  

 transporten, hvis en virksomhed, som sælger varer fra butikker i Tyskland,  

 på sin hjemmeside oplister en række vognmænd, som kan tage sig af de  

 aktuelle transporter af varerne fra Tyskland til Danmark.
 Sælgeren bliver registreringspligtig i det andet EU-land, hvortil varen  

 forsendes eller transporteres, når der ved fjernsalg sælges  

 punktafgiftspligtige varer, jf. § 34, stk. 1, nr. 3, eller visse  

 beløbsgrænser bliver overskredet ved fjernsalget.
 Det enkelte EU-land kan selv vælge, om beløbsgrænsen for  

 registreringspligt ved fjernsalg til det pågældende land skal  

 være 35.000 eller 100.000 ECU, jf. 6. momsdirektivs artikel 28 b,  

 punkt B, stk. 2. Beløbsgrænsen omregnes til landenes nationale valutaer på  

 baggrund af de kurser, som gjaldt den 16. december 1991, jf. artikel 28 m.  

 EU-landene kan vælge at afrunde den valgte beløbsgrænse til et rundt beløb  

 i deres egen valuta, jf. artikel 31.
Som punktafgiftspligtige varer anses varer, der er omfattet af EU's  

 fælles regler om punktafgiftspligtige varer.
De EU-harmoniserede varer er  

 mineralolie, alkohol og alkoholholdige varer samt tobak.
 Hvis virksomheden bliver registreret i et andet EU-land, skal told- og  

 skatteforvaltningen underrettes om virksomhedens registreringsnummer i det  

 andet EU-land.
 Virksomheder, der sælger andre varer end punktafgiftspligtige  

 varer til andre EU-lande, kan vælge at lade sig registrere i disse lande.  

 Leveringsstedet flyttes herefter til det pågældende EU-land.
 Leveringsstedet er her i landet, når en virksomhed fra et andet EU-land  

 via fjernsalg sælger varer, og virksomheden er registreringspligtig for  

 dette salg her i landet, jf. § 49, stk. 1, jf. § 49, stk. 3, se  

 M.1.3 .  

 Den udenlandske virksomhed bliver registreringspligtig her i landet, når  

 fjernsalget hertil udgør 280.000 kr. eller derover i det løbende eller det  

 foregående kalenderår, eller når salget omfatter punktafgiftspligtige  

 varer, jf. ovenfor.
 Hvis en ikke momspligtig juridisk person eller en momspligtig person,  

 der ikke er registreringspligtig efter § 47, erhverver varer fra andre  

 EU-lande, skal købervirksomheden registreres, hvis de leverede varer  

 omfatter punktafgiftspligtige varer, jf. § 34, stk. 1, nr. 3, eller køb af  

 andre varer i det løbende eller i det foregående kalenderår overstiger  

 80.000 kr., jf. § 48. Se  

 M.2 .
 Det følger af artikel 22 i Rådets forordning (EF) nr. 1777/2005,  

 at når den tærskel, der anvendes af en medlemsstat i overensstemmelse  

 med artikel 28b, punkt B, stk. 2, i direktiv 77/388/EØF (momslovens § 49,  

 stk. 3), overskrides i løbet af et kalenderår, ændrer artikel 28b, punkt  

 B, i nævnte direktiv (momslovens § 14, nr. 3, § 49, stk. 3, og §  

 50)  ikke stedet for levering af andre varer end  

 punktafgiftspligtige varer, som er foretaget i løbet af samme kalenderår,  

 inden medlemsstatens tærskel for det løbende kalenderår blev overskredet,  

 forudsat at leverandøren:
a) ikke har udnyttet valgmuligheden i artikel 28b, punkt B, stk. 3, i  

 nævnte direktiv (momslovens § 50), og b) ikke har overskredet tærsklen i det foregående kalenderår.
 Derimod ændrer artikel 28b, punkt B, i direktiv  

 77/388/EØF (momslovens § 14, nr. 3, § 49, stk. 3, og § 50)  

 stedet for følgende leverancer i den medlemsstat, hvortil varerne ankommer  

 efter forsendelse eller transport:
a) den leverance, hvorved medlemsstatens tærskel blev overskredet i  

 løbet af samme kalenderår b) alle efterfølgende leverancer foretaget i denne medlemsstat i samme  

 kalenderår c) leverancer foretaget i denne medlemsstat i kalenderåret efter det  

 kalenderår, hvori den i litra a) omhandlede overskridelse fandt sted.
 Hvis en virksomhed med grænsehandel er indrettet sådan, at  

 virksomheden må anses for beliggende og udøvet her i landet, vil  

 leveringsstedet for de omhandlede varer i stedet være her i  

 landet efter § 14, nr. 1, som er beskrevet i  

 E.2.1 .  

 Se Landsskatterettens kendelse i  

 SKM2002.357.LSR .
E.2.3 Levering af varer om bord på skib, fly  

 eller tog § 14, nr. 4 Bestemmelsen fastslår, at leveringsstedet er her i landet for  

 transaktioner, der vedrører levering af varer om bord på et skib, et fly  

 eller et tog under den del af en personbefordring, som finder sted inden  

 for EU, når afgangsstedet for befordringen er her i landet.
Bestemmelsen  

 kan kun anvendes på persontransport.
 Af 6. momsdirektivs artikel 8, stk. 1, litra c, fremgår det, at  

 personbefordringen, der finder sted inden for EU, er den del af  

 befordringen, som foretages mellem steder beliggende i EU, og hvor  

 befordringen ikke har ophold uden for EU mellem disse steder.
Afgangsstedet defineres som det første sted, hvor der optages  

 passagerer inden for EU, evt. efter ophold uden for EU.
Ankomststedet  

 defineres som det sidste sted inden for EU, hvor der sættes passagerer af,  

 som er optaget inden for EU, evt. inden ophold uden for EU, jf. artikel 8,  

 stk. 1, litra c, i 6. momsdirektiv.
Hvis passagererne befordres tilbage  

 igen, er en sådan tilbagebefordring en separat befordring.
Efter bestemmelsen vil f.eks. levering af varer ombord på et fly, der  

 er startet i Norge med kurs mod Østrig, men med mellemlanding i Danmark og  

 Tyskland, have leveringssted i Danmark på strækningen Danmark - Østrig,  

 fordi Danmark er det første sted i EU, hvor flyet lander for at optage  

 passagerer.
Hvis flyet har ophold uden for EU mellem Danmark og Tyskland,  

 f.eks. i Schwiez, vil Tyskland blive det nye ankomststed i EU, hvorfor  

 leverancer ombord på flyet i Tyskland ikke har leveringssted her i  

 landet.
Passage af internationalt farvand/luftrum eller andre EU-landes eller  

 tredjelandes territorialfarvand eller luftrum betyder ikke, at momspligten  

 bortfalder.
For rejser, der omfatter ophold i mere end ét EU-land, skal  

 hver rejseetape betragtes som en separat rejse.
Hvis f.eks. en færge  

 sejler fra Tyskland til Danmark og videre til Sverige, er der tysk moms på  

 strækningen mellem Tyskland og Danmark og dansk moms på strækningen mellem  

 Danmark og Sverige.
Ved salg af varer på afgange fra Danmark skal der opkræves dansk moms  

 hele vejen til ankomststedet.
På f.eks færgeruten Esbjerg-Harwich skal der  

 opkræves dansk moms hele vejen fra Esbjerg til Harwich og engelsk moms fra  

 Harwich til Esbjerg.
Såfremt der f.eks. er tale om en flyvning fra Rom til  

 København med mellemlandinger i Franfurt a.M. og Hamborg, kan denne  

 transport betragtes som én flyvning, således at varesalg ombord skal ske  

 med italiensk moms hele vejen til København under forudsætning af, at der  

 er tale om flyvninger med samme nummer (flight-number).
 Når det er fastslået, at leveringsstedet er her i landet, er  

 virksomheder, der leverer varer ombord på de nævnte transporttyper,  

 registreringspligtige i Danmark, jf. § 47, stk. 1, se  

 M.1.1 .
 EF-domstolen har i sag C-58/04, Antje Köhler, taget stilling  

 til begrebet "ophold uden for Fællesskabet". Domstolen udtaler i  

 præmisserne 19-27:
 Da sjette direktiv ikke indeholder en præcis definition af begrebet  

 "ophold", skal fortolkningen af dette begreb ske på grundlag af  

 opbygningen og formålet med direktivets artikel 8, stk. 1, litra  

 c).
 Denne artikel findes blandt de bestemmelser  

 i sjette direktiv, der omhandler stedet for afgiftspligtige transaktioner,  

 og som på området for levering af goder i sin stk. 1, litra b),  

 opstiller en generel regel, hvorefter det sted, hvor godet befinder sig på  

 tidspunktet for leveringen, anses for at være leveringssted i tilfælde,  

 hvor godet ikke forsendes eller transporteres.
Samme artikels stk. 1, litra c),  

 indeholder en undtagelse til dette territorialprincip.
Det følger af dette  

 stykke, at i tilfælde, hvor leveringen af goder sker på et skib, et fly  

 eller et tog, og under den del af en personbefordring, som finder sted  

 inden for Fællesskabet, er leveringsstedet for goderne afgangsstedet for  

 personbefordringen.
Således har sjette direktivs artikel 8,  

 stk. 1, litra c), til formål på ensartet måde at fastsætte det  

 afgiftsmæssige tilknytningssted for levering af goder, der sker om bord på  

 et skib, et fly eller et tog, i forbindelse med en rejse, der begynder og  

 slutter på Fællesskabets område, og at begrænse beskatningen for så vidt  

 angår den del af en personbefordring, der sker inden for Fællesskabet til  

 transportmidlets afgangssted.
Resultatet er en forenklet  

 beskatningsordning, som undgår, at medlemsstaternes nationale  

 momsordninger bringes i anvendelse én efter én under en rejse inden for  

 Fællesskabet, og som således hindrer konflikter mellem medlemsstaternes  

 beskatningskompetencer.
 Det skal desuden bemærkes, at sjette  

 direktivs artikel 8, stk. 1, litra c), udtrykkeligt bestemmer, at der  

 ved "den del af en personbefordring, som finder sted inden for  

 Fællesskabet", skal forstås den del af en befordring, som foretages uden  

 ophold uden for Fællesskabet, mellem afgangsstedet og ankomststedet for  

 personbefordringen.
 Ved således at udelukke, at der i tilfælde,  

 hvor der gøres ophold uden for Fællesskabet, er tale om en "del af en  

 personbefordring, som finder sted inden for Fællesskabet", har sjette  

 direktivs artikel 8, stk. 1, litra c), således ligeledes til formål  

 at forhindre, at der opstår risiko for kompetencekonflikt i forhold til  

 tredjelandes skatteordninger, hvilket ville være aktuelt i tilfælde af  

 levering af goder i forbindelse med, at der gøres ophold uden for  

 Fællesskabet, hvorved en rejse, der finder sted inden for Fællesskabet,  

 afbrydes.
I denne forbindelse bemærkes, at Domstolen i  

 forbindelse med beskatning af tjenesteydelser, der leveres om bord på et  

 skib, allerede har fastslået, at sjette direktiv ikke er til hinder  

 for, at medlemsstaterne udvider anvendelsesområdet for deres  

 afgiftslovgivning ud over deres nationale område, på betingelse af, at de  

 ikke derved griber ind i andre staters kompetence (dom af 23.1.1986, sag  

 283/84, Trans Tirreno Express, Sml. s. 231, og af 13.3.1990, sag  

 C-30/89, Kommissionen mod Frankrig, Sml.
I, s. 691, præmis 18).  

 Sådanne hensyn gør sig ligeledes gældende i forbindelse med beskatning af  

 levering af goder.
 I lyset af opbygningen og af formålet med  

 sjette direktivs artikel 8, stk. 1, litra b), skal det derfor  

 fastslås, at enhver levering af goder, der foretages om bord på et skib i  

 forbindelse med et ophold uden for Fællesskabet, skal anses for at være  

 fortaget uden for sjette direktivs anvendelsesområde, og den skattemæssige  

 behandling af leveringen af goder er således undergivet  

 beskatningskompetencen for den stat, hvor der gøres ophold.
 Under hensyn til ovenstående bemærkninger  

 skal det forelagte spørgsmål besvares med, at et skibs stop i tredjelandes  

 havne, hvorunder de rejsende, selv om det kun er kortvarigt, kan forlade  

 skibet, udgør "ophold uden for Fællesskabet" i den forstand, hvori  

 udtrykket er anvendt i sjette direktivs artikel 8, stk. 1, litra  

 c).
E.2.4 Gas og elektricitet § 14, nr. 5 og  

 6 Gas og elektricitet anses i 6. momsdirektiv og i momsloven som varer,  

 jf. lovens § 4, stk. 2.
 Ved lov nr. 356 af 19. maj 2004 indsættes der med virkning fra 1.  

 januar 2005 to særskilte bestemmelser i momsloven  

 om leveringsstedet for gas leveret gennem distributionssystemet  

 for naturgas og for elektricitet.
Efter bestemmelsen har gas leveret gennem distributionssystemet  

 for naturgas og elektricitet leveringssted i Danmark, når gassen  

 eller elektriciteten leveres til en afgiftspligtig forhandler, som her i  

 landet har etableret sin virksomhed eller har et fast forretningssted,  

 hvortil gassen eller elektriciteten leveres, eller i mangel heraf har sin  

 faste adresse eller sædvanligvis er bosat her.
Bestemmelsen svarer til 6.  

 momsdirektivs artikel 8, stk. 1, litra d).
 Som en afgiftspligtig forhandler anses i denne  

 forbindelse en momspligtig person, hvis hovedbeskæftigelse i  

 forbindelse med køb af gas og elektricitet er at videresælge disse  

 produkter, og hvis eget forbrug af disse produkter er af uvæsentligt  

 omfang.
 Fast adresse svarer til bopæl, og  

 sædvanligvis bosat svarer til sædvanligt opholdssted, som udtrykkene  

 anvendes i § 15, stk. 1. Om stedet for virksomheden, fast  

 forretningssted, bopæl og sædvanligt opholdssted, se  

 E.3 .
 For så vidt angår gas finder bestemmelsen kun  

 anvendelse på gas distribueret gennem transmissionssystemer  

 (netværk).
Bestemmelsen fastlægger leveringsstedet for gas leveret gennem  

 distributionssystemet for naturgas og elektricitet i de tilfælde,  

 som ikke er omfattet af § 14, nr. 5. Efter bestemmelsen er  

 leveringsstedet i Danmark, når gassen eller  

 elektriciteten leveres til en aftager, der rent faktisk forbruger  

 gassen eller elektriciteten her i landet.
Bestemmelsen svarer til 6.  

 momsdirektivs artikel 8, stk. 1, litra e).
Hvis gassen eller elektriciteten -  

 eller en del deraf - ikke forbruges af aftageren, skal disse  

 ikke-forbrugte varer anses for at være anvendt og forbrugt her i  

 landet, når aftageren her i landet har etableret sin virksomhed eller har  

 et fast forretningssted, hvortil gassen eller elektriciteten er leveret,  

 eller i mangel heraf har sin faste adresse eller sædvanligvis er bosat  

 her.
Formålet med denne del af bestemmelsen er at sikre, at der altid kan  

 fastlægges et leveringssted for leverancen.
 § 14, nr. 6, finder både anvendelse på leverancer  

 til momspligtige og til ikke-momspligtige personer, f.eks.  

 privatpersoner.
 For leverancer, der gennemføres før den 1. januar 2005 finder de  

 almindelige leveringsstedbestemmelser i momslovens § 14 fortsat  

 anvendelse, se  

 E.2.1  

 og  

 E.2.2 .  

 Om EU-handel, se også   

 D.9  

 (erhvervelsesmoms) og   

 I.1.1.1  

 (momsfritagelse ved leverancer til andre EU-lande). Om handel med  

 tredjelande, se  

 D.10  

 (indførsel) og  

 I.1.2.1  

 (momsfritagelse ved leverander til steder uden for EU).
E.3 Stedet for momspligtig levering af  

 ydelser Ved lov nr. 124 af 28. februar 2003 om ændring af momsloven er der sket  

 tilpasning til 6. momsdirektiv af momslovens regler om  

 leveringsstedet for tjenesteydelser.
Samtidig gennemfører loven Rådets  

 direktiv 2002/38/EF af 7. maj 2002 om ændring og midlertidig ændring af  

 direktiv 77/388/EØF hvad angår merværdiafgiftssystemet for radio- og  

 tv-spredningstjenester og visse elektronisk leverede tjenesteydelser.
 Ved lov nr. 356 af 19. maj 2004 om ændring af momsloven ændres  

 momslovens regler om leveringsstedet for transport og transmission gennem  

 distributionssystemer for naturgas og transmissionssystemer for  

 elektricitet.
I dette afsnit gennemgås leveringsstedet for ydelser.
Afsnittet  

 omfatter momslovens §§ 15-21. Leveringsstedet for varer er gennemgået i  

 E.2 .
 Hovedreglen for, hvornår leveringsstedet er her i landet, findes i  

 § 15, stk. 1.
 § 15, stk. 2, handler om, hvornår leveringsstedet er her i landet, når  

 en af de ydelser, der er nævnt i bestemmelsen, er leveret fra et  

 andet EU-land, og § 15, stk. 3, handler om, hvornår leveringsstedet er her  

 i landet, når en af ydelserne i § 15, stk. 2 leveres fra et  

 tredjeland.
 § 15, stk. 4, er en undtagelse til hovedreglen i § 15, stk. 1, for de  

 ydelser, der er nævnt i stk. 2. Ydelserne nævnt i stk. 2 er følgende:
Med virkning fra 1. januar 2005 er der indført regler, der  

 fastlægger leveringsstedet for adgang til samt transport eller  

 transmission gennem distributionssystemer for naturgas og  

 transmissionssystemer for elektricitet og andre direkte forbundne  

 tjenester.
Disse bestemmelser fremgår af momslovens § 15, stk. 2, nr.  

 12.
Derudover er der en række bestemmelser om leveringssted vedrørende  

 nogle særlige ydelser.
Det drejer sig om følgende:
 Leveringsstedet for ydelserne omfattet af § 15, stk. 2-4,  

 og de særlige ydelser bestemmes ud fra følgende tre kriterier:
 Med præstere menes selve udførelsen af ydelser.
 Udtrykket benyttes/udnyttes anvendes i forbindelse med ydelser,  

 der retter sig mod en genstand (f.eks. en ejendom) eller et forhold  

 (f.eks. et sagsanlæg).
 Momsloven fastslår, at leveringsstedet i konkrete tilfælde er der, hvor  

 ydelsen benyttes/udnyttes, hvormed menes genstandens beliggenhed  

 henholdsvis forholdets tilhørssted  (jf. i øvrigt begrebet  

 benyttelse/udnyttelse i forbindelse med teleydelser i  

 E.3.1.9 ).
 Udtrykkene faktisk benyttes og udnyttes anvendes i momsloven  

 synonymt.
Ved fastlæggelse af aftagerens faste forretningssted, bopæl eller  

 lignende er aftageren den person, som ydelsen præsteres overfor, dvs.  

 kunden eller klienten.
Det behøver ikke at være den person, der betaler  

 for ydelsen.
 Der gælder særlige regler om leveringsstedet for elektroniske ydelser,  

 se nærmere herom afsnit  

 E.3.1.11 .
 Hvis leveringsstedet for en leverance fra en afgiftspligtig person, der  

 er etableret i udlandet, fastlægges til at være her i landet, skal det  

 vurderes, om aftageren er betalingspligtig efter § 46, se  

 L.1 .  

 Hvis aftageren ikke er betalingspligtig efter denne bestemmelse, skal den  

 udenlandske afgiftspligtige person lade sig registrere her i landet efter  

 § 47, stk. 2.
 Leveringsstedet for en ydelse er her i landet, når den, der leverer  

 ydelsen, har etableret enten stedet for sin økonomiske virksomhed eller  

 et fast forretningssted, hvorfra ydelsen leveres, her, eller i mangel  

 heraf har bopæl eller sædvanligt opholdssted her.
 Indholdet af bestemmelsen er uændret i forhold til den hidtil gældende  

 § 15, stk. 1. Bestemmelsen gennemfører 6. momsdirektivs artikel 9, stk. 1,  

 i dansk ret.
 Det fremgår af artikel 4 i Rådets forordning (EF) nr. 1777/2005, at  

 hvis der er tale om en enkelt ydelse, henhører ydelser leveret som led i  

 tilrettelæggelsen af en begravelse under artikel 9, stk. 1, i direktiv  

 77/388/EØF.
 § 15, stk. 1, fastlægger leveringsstedet for indenlandsk køb og  

 salg af ydelser og leveringsstedet for grænseoverskridende køb og salg af  

 ydelser (herunder levering mellem to EU-lande). Bestemmelser om  

 leveringssted for en række særlige ydelser fremgår af § 15, stk.  

 2-4, §§ 16-21, og omtales i afsnit E.3.1-E.3.7.
 EF-domstolen har i sag C-167/95, Linthorst m.fl., fundet, at de  

 tjenesteydelser, som en dyrlæge hovedsageligt og sædvanligt udfører,  

 henhører under 6. momsdirektivs artikel 9, stk. 1. Dyrlægeydelser vil  

 derfor sædvanglivis være omfattet af hovedreglen i § 15, stk. 1, om  

 leveringsstedet for ydelser.
 Når en dyrlæge eller hesteinseminør i henhold til bekendtgørelsen om  

 kunstig sædoverføring på heste foretager inseminering af heste, er der  

 efter styrelsens opfattelse ligeledes tale om en ydelse omfattet af § 15,  

 stk. 1. Hvis bedækningen af en hoppe derimod sker ved, at en hingst  

 bedækker hoppen naturligt, er ydelsen omfattet af momslovens § 18, stk. 1,  

 nr. 3. Se  

 SKM2001.423.TSS .
EF-domstolen har i sag C-210/04, FCE Bank plc, udtalt, at sjette  

 direktivs artikel 9, stk. 1, har til formål at udpege den  

 afgiftspligtige person for så vidt angår transaktioner, der foretages  

 mellem en filial og tredjemand.
Bestemmelsen var således uden relevans  

 i den foreliggende sag, som vedrørte transaktioner mellem et selskab,  

 der var hjemmehørende i en medlemsstat, og en af dets filialer, der havde  

 hjemsted i en anden medlemsstat.
 EF-domstolen har i sag C-168/84, Berkholz, udtalt, at artikel 9  

 ikke begrænser medlemsstaternes frihed til at opkræve afgifter for  

 tjenesteydelser, som præsteres uden for deres højhedsområde om bord på  

 søgående fartøjer, over hvilke de har jurisdiktionskompetence.  

 Direktivet foreskriver på ingen måde afgiftsfritagelse for  

 tjenesteydelser, som præsteres på det åbne hav eller mere generelt uden  

 for højhedsområdet for den stat, der udøver jurisdiktionskompetence over  

 for det pågældende fartøj, uanset om tjenesteydelserne må anses for  

 tilknyttet tjenesteyderens hjemsted eller et andet fast  

 forretningssted.
 På samme måde tilkommer det hver enkelt medlemsstats skatte- og  

 afgiftsmyndigheder, inden for rammerne af de ved direktivet indrømmede  

 valgmuligheder at bestemme det tilknytningsmoment, der ud fra et fiskalt  

 synspunkt er det mest hensigtsmæssige for en bestemt tjenesteydelse.  

 Ifølge artikel 9, stk. 1, har det sted, hvor tjenesteyderen har etableret  

 hjemstedet for sin økonomiske virksomhed, forrang som tilknytningsmoment,  

 således at et andet etableringssted, hvorfra tjenesteydelsen præsteres,  

 kun kan komme i betragtning, såfremt tilknytningen til hjemstedet ikke er  

 nogen rationel løsning ud fra et skatte- og afgiftsmæssigt synspunkt,  

 eller såfremt den skaber en konflikt med en anden medlemsstat.
EF-domstolen har senere præciseret, at medlemsstaterne ikke kan udvide  

 anvendelsesområdet for deres afgiftslovgivning ud over deres nationale  

 område i tilfælde, hvor det vil gribe ind i andre staters, herunder  

 tredjelandes, beskatningskompetence, jf. dommene i sagerne C-283/84, Trans  

 Tirreno Express SpA, C-30/89, Kommissionen mod Frankrig, og C-58/04,  

 Antje Köhler.
Om sidstnævnte dom, se afsnit  

 E.2.3 .
 Det følger imidlertid ikke af dommene, at sjette direktiv skulle  

 medføre en forpligtelse for medlemsstaterne til at momsbelægge  

 tjenesteydelser, der præsteres i eller over internationale farvande.  

 Det eneste, der kan udledes af sjette direktivs generelle mælsætning, er,  

 at de medlemsstater, som gør brug af muligheden for at udvide  

 anvendelsesområdet for deres fiskale lovgivning udover deres egentlige  

 territorialgrænser, ved afgiftspålæggelsen skal overholde de fælles  

 regler, som direktivet foreskriver, jf. dommen i sag C-30/89.
Der er indtil videre fortsat momsfritagelse for  

 restaurationsvirksomhed om bord på færgeforbindelser mellem Danmark og  

 udlandet, jf.
TfS 1998, 738.
 Leveringsstedet fastlægges til det sted, hvor den afgiftspligtige  

 leverandør har etableret stedet for sin økonomiske virksomhed (se om  

 begrebet økonomisk virksomhed i  

 C.1.4 ).
Det er ikke afgørende for, om stedet for den økonomiske virksomhed kan  

 anses at være her i landet, at der foreligger en fysisk etablering i form  

 af bygninger mv. her.
Afgørende er derimod, at samlingen af aktiviteter,  

 der udgør den økonomiske virksomhed her i landet, medfører, at  

 leveringsstedet anses for at være her.
 Leveringsstedet kan endvidere fastlægges ud fra det sted, hvor den  

 afgiftspligtige leverandør har etableret sit faste forretningssted.
EF-domstolen har i sag C-168/84, Berkholz, som nævnt udtalt, at ifølge  

 artikel 9, stk. 1, har det sted, hvor tjenesteyderen har etableret  

 hjemstedet for sin økonomiske virksomhed, forrang som tilknytningsmoment,  

 således at et andet etableringssted, hvorfra tjenesteydelsen præsteres,  

 kun kan komme i betragtning, såfremt tilknytningen til hjemstedet ikke er  

 nogen rationel løsning ud fra et skatte- og afgiftsmæssigt synspunkt,  

 eller såfremt den skaber en konflikt med en anden medlemsstat.
Domstolen  

 udtalte endvidere, at det fremgår af den sammenhæng, hvori  

 begreberne i artikel 9 anvendes, samt af denne bestemmelses formål, at det  

 kun kan komme i betragtning at henføre en tjenesteydelse til et andet  

 etableringssted end hjemstedet, såfremt dette etableringssted i kraft af  

 en varig samvirken af menneskelige og tekniske ressourcer, som er  

 nødvendige for at præstere bestemte tjenesteydelser, opfylder visse  

 mindstekrav med hensyn til stabilitet.
EF-domstolen har i sag C-231/94, Fåborg-Gelting Linien A/S, under  

 henvisning til dommen i sag C-168/84, Berkholz, fundet, at leveringsstedet  

 for restaurationsvirksomhed om borg på færger i overensstemmelse med den  

 første af de i direktivets artikel 9, stk. 1, anførte alternativer skal  

 forstås, som det sted, hvor den, der yder tjenesten, har etableret  

 hjemstedet for sin økonomiske virksomhed.
Restauranter om bord på færger  

 kan ikke anses for faste forretningssteder i bestemmelsens forstand.
Der  

 er dog som nævnt indtil videre fortsat momsfritagelse for  

 restaurationsvirksomhed om bord på færgeforbindelser mellem Danmark  

 og udlandet, jf.
TfS 1998, 738.
EF-domstolen har i C-190/95, Aro Lease BV, fastslået, at et  

 leasingselskab, der er etableret i én medlemsstat, skulle betale moms i  

 denne stat for en flåde af leasingbiler, der gennem selvstændige agenter  

 blev udlejet i en anden medlemsstat, hvor bilerne var indregistrerede.  

 Leasingselskabet indkøbte efter kundens anvisning bilerne i sidstnævnte  

 medlemsstat.
Leasingselskabet havde ikke kontor eller oplagringsplads for  

 biler i den stat, hvor bilerne blev udlejet, og kunderne skulle selv sørge  

 for vedligeholdelse, betaling af vejskat mv.
Leasingselskabets  

 ydelser kunne ikke anses for leveret fra et fast driftssted i den anden  

 medlemsstat.
Hjemstedet for etableringen af den økonomiske virksomhed  

 havde således forrang som tilknytningsmoment.
EF-domstolen nåede til samme  

 resultat i C-390/96, Lease Plan Luxembourg SA.
 Anvendelsen af det skattemæssige begreb fast driftssted i forbindelse  

 med vurdering af dobbeltdomicil kan ikke anvendes i relation til § 15,  

 stk. 1.
 Hvis de kriterier, der er nævnt ovenfor ikke er opfyldt, benyttes  

 i stedet sælgerens bopæl eller sædvanlige opholdssted.
 Ved vurderingen af bopælens beliggenhed kan skatteministeriets  

 cirkulære nr. 135 af 4. nov. 1988, pkt. 3 (kildeskatteloven) anvendes.  

 Heraf fremgår det, at der ved vurderingen af bopæl her i landet navnlig  

 lægges vægt på, om den pågældende "ved at grunde husstand, leje sig bolig  

 eller ved andre foranstaltninger har tilkendegivet, at han agter at have  

 hjemsted her i landet". Ved vurdering af begrebet bopæl henvises i øvrigt  

 til Ligningsvejledningen.
Ved fastlæggelse af leveringsstedet anvendes endelig det sædvanlige  

 opholdssted for den afgiftspligtige leverandør.
Sædvanligt opholdssted er  

 et begreb, der har et mere snævert anvendelsesområde end bopæl.
Det  

 sædvanlige opholdssted anses at være etableret, når vedkommende har taget  

 ophold her i landet.
Det er ikke en betingelse, at der er en bolig til  

 rådighed.
Et sommerhus, hvor vedkommende sædvanligt opholder sig, vil  

 f.eks. være tilstrækkeligt.
 Det følger af bestemmelsen i § 15, stk. 1, at ydelser, der leveres af  

 en person, der er bosiddende her i landet (f.eks. en dansk statsborger),  

 men som har etableret fast forretningssted i et andet EU-land, hvorfra  

 ydelserne leveres, ikke har leveringssted her i landet.
Det kan herefter komme til sammenstød mellem ydelser leveret af en  

 afgiftspligtig person, der har bopæl her i landet og fast forretningssted  

 i et andet EU-land, når personen leverer ydelser fra både sin bopæl og sit  

 forretningssted.
I disse tilfælde vil fastlæggelsen af leveringsstedet  

 bero på en konkret vurdering af de enkelte leveringer af ydelserne.
 Efter § 15, stk. 2, er leveringstedet her i landet, når en af de  

 ydelser, der er nævnt i bestemmelsen, leveres fra et andet EU-land  

 til afgiftspligtige personer her.
 Bestemmelsen i § 15, stk. 2, indeholder nu de bestemmelser, der  

 tidligere fandtes i § 18. § 15, stk. 2, udnytter endvidere muligheden i  

 sjette momsdirektiv art. 9, stk. 3, for at flytte leveringsstedet, hvis  

 det ikke passer med det sted, hvor ydelsen faktisk benyttes.
Bestemmelsen opregner en række ydelser af immateriel  

 karakter, f.eks. rådgivnings- og reklameydelser samt elektroniske  

 ydelser mv.
Disse ydelser gennemgås i afsnit E.1.1 -  

 E.1.12. Under et kan ydelserne kaldes for grænseoverskridende  

 ydelser.
 § 15, stk. 2 er også udvidet til at omfatte radio- og  

 tv-spredningstjeneste i § 15, stk. 2, nr. 10 og elektronisk leverede  

 ydelser i § 15, stk. 2, nr. 11. Fra 1. januar 2005 udvides § 15, stk. 2,  

 til også at omfatte adgang til samt transport eller transmission gennem  

 distributionssystemer for naturgas og transmissionssystemer for  

 elektricitet og andre direkte forbundne tjenester.
Af § 15, stk. 2 fremgår, at leveringsstedet er her i landet, når  

 ydelserne i § 15, stk. 2, nr. 1-11 - fra 1. januar 2005 nr. 1-12,  

 leveres fra et andet EU-land til en afgiftspligtig person her i  

 landet.
Hvis en af de ydelser, der er nævnt i nr. 1-10 - og fra 1. januar  

 2005 nr. 12 - faktisk benyttes eller udnyttes udenfor EU, er  

 leveringsstedet dog ikke her i landet.
 Om udtrykket "faktisk benyttelse" se nedenfor i dette afsnit.
Leveringsstedet er ikke her i landet, når ydelsen leveres fra et andet  

 EU-land til ikke-momspligtige personer her i landet (§ 15, stk. 2, 1. pkt.  

 e.c.). Det vil sige situationer, hvor en privat person køber en ydelse fra  

 et andet EU-land.
Tilsvarende gælder for selskaber eller andre juridiske  

 personer, hvis den pågældende aftager ikke er en momspligtig  

 person.
Om momspligtige personer, se   

 C .
 I  

 SKM2002.663.LSR ,  

 omtalt i  

 E.3.1.3  

 og  

 E.3.1.5 ,  

 lagde Landsskatteretten på baggrund af det af told- og skatteregionen og  

 selskabet oplyste til grund, at det pågældende selskab var en  

 afgiftspligtig person efter momslovens § 3, stk. 1.
Skatteministeriet har taget bekræftende til genmæle i en retssag  

 vedrørende Landsskatterettens kendelse i  

 SKM2002.663.LSR .  

 Som følge af, at der er taget bekræftende til genmæle har Told- og  

 Skattestyrelsen udarbejdet en kommentar i  

 SKM2004.333.TSS .  

 Under sagens behandling ved landsretten bestred selskabet, at det var en  

 afgiftspligtig person på det tidspunkt, hvor selskabet modtog ydelserne.  

 Selskabet fremlagde endvidere nye oplysninger m.v., der ikke havde  

 foreligget i forbindelse med Landsskatterettens behandling af sagen.
Såsom  

 sagen forelå oplyst ved landsretten fandt Skatteministeriet det  

 sandsynligt, at landsretten ville nå frem til, at selskabet ikke kunne  

 anses for at være en afgiftspligtig person, hvorfor selskabet  

 allerede af denne grund ikke skal betale erhvervelsesmoms af de omhandlede  

 tjenesteydelser i henhold til momslovens dagældende § 18, stk. 1, nr. 3.  

 Skatteministeriet tog af disse grunde bekræftende til genmæle i sagen ved  

 landsretten.
 § 15, stk. 3, fastlægger, hvornår leveringsstedet er her i landet ved  

 levering fra et tredjeland af ydelser nævnt i stk. 2.
Når en af ydelserne i § 15, stk. 2, nr. 1-11 - og fra 1. januar 2005  

 nr. 12, leveres fra steder udenfor EU til en aftager her i  

 landet, er leveringsstedet her.
Hvis det er en ydelse indenfor  

 numrene 1-10 - og fra 1. januar 2005 nr. 12 - i bestemmelsen, er det  

 yderligere en betingelse, at ydelsen faktisk benyttes eller udnyttes her i  

 landet.
Ved "aftager her i landet" forstås såvel afgiftspligtige  

 personer som ikke afgiftspligtige personer, dvs. private.
Omvendt er leveringsstedet ikke her i landet, når ydelser omfattet af  

 nr. 1-10 - og fra 1. januar 2005 nr. 12 - ikke benyttes eller  

 udnyttes her i landet.
Dette gælder uanset, hvem ydelsen leveres  

 til.
Elektroniske ydelser, jf. nr. 11, har leveringssted her i  

 landet uanset, hvor ydelsen faktisk benyttes eller udnyttes, og  

 uanset, hvem ydelsen leveres til.
Se  

 E.3.1.11  

 og  

 U .
 Om udtrykket "faktisk benyttelse" se nedenfor i dette afsnit.
Ydelser, som en dansk privat person køber fra lande uden for EU, og som  

 benyttes i Danmark, har leveringssted her i landet.
I disse tilfælde er  

 det den udenlandske virksomhed, som skal registreres her i landet efter §  

 47, stk. 2, jf. § 46, stk. 1. Vedrørende betalingspligtige personer  

 henvises til  

 L.1 .
 Hvis leveringsstedet er her i landet, og det er en afgiftspligtig  

 person, som er aftager, er det aftageren, der er betalingspligtig for  

 momsen, jf. § 46, stk. 1, nr. 3.
 § 15, stk. 4, fastlægger, hvornår leveringsstedet ikke  

er her i landet, når en af ydelserne i stk. 2 leveres af en  

 afgiftspligtig person her i landet. § 15, stk. 4, er således en undtagelse  

 til bestemmelsen i § 15, stk. 1.
Bestemmelsen opregner tilfælde, hvor leveringsstedet for ydelserne  

 nævnt i nr. 1-10 - og fra 1. januar 2005 nr. 12 - flyttes afhængig  

 af, hvor den faktiske benyttelse sker.
Derudover omhandler bestemmelsen de  

 situationer, hvor elektroniske ydelser leveres til afgiftspligtige i et  

 andet EU-land eller købere uden for EU.
 Nedenfor er der i tabelform vist, i hvilke  

 tilfælde leveringsstedet er her for ydelser omfattet af § 15,  

 stk. 2, nr. 1 - 10 - og fra 1. januar 2005 nr. 12. I tabel 1 er der tale  

 om, at det er en dansk sælger af en sådan ydelse og i tabel 2  

 er der tale om en dansk aftager:
Dansk moms (§ 15, stk. 1) Dansk moms (§ 15, stk. 1) Ikke dansk moms (§ 15, stk. 4, nr. 1) Dansk moms (§ 15, stk. 1) Dansk moms (§ 15, stk. 1) Ikke dansk moms (§ 15, skt. 4, nr. 1) Ikke dansk moms (§ 15, stk. 4, nr. 2) Ikke dansk moms (§ 15, stk. 4, nr. 2) Ikke dansk moms (§ 15, stk. 4, nr. 2) Dansk moms (§ 15, stk. 1) Dansk moms (§ 15, stk. 1) Ikke dansk moms (§ 15, stk. 4, nr. 3) Dansk moms (§ 15, stk. 4, nr. 4) Ikke dansk moms (§ 15, stk. 4, nr. 4) Ikke dansk moms (§ 15, stk. 4, nr. 4) Dansk moms (§ 15, stk. 1) Dansk moms (§ 15, stk. 1) Ikke dansk moms (§ 15, stk. 4, nr. 1) Dansk Moms (§ 15, stk. 2) Dansk moms (§ 15, stk. 2) Ikke dansk moms (§ 15, stk. 2) Ikke dansk moms (Udenfor § 15) Ikke dansk moms (Udenfor § 15) Ikke dansk moms (Udenfor § 15) Dansk moms (§ 15, stk. 3, nr. 1) Ikke dansk moms (§ 15, stk. 3, nr. 1, e.c.) Ikke dansk moms (§ 15, stk. 3, nr. 1, e.c.) I § 15 er udnyttet adgangen i 6. momsdirektivs artikel 9, stk. 3,  

 til at flytte leveringsstedet, hvis dette ikke passer med det sted,  

 hvor ydelsen faktisk benyttes eller udnyttes.
Leveringsstedet flyttes således til uden for EU, hvis ydelsen  

 faktisk benyttes uden for EU, og flyttes til indlandet fra uden for EU,  

 hvis ydelsen faktisk benyttes i  

 indlandet.
Leveringsstedet er ikke i Danmark, hvis en  

 i Danmark etableret aftager får leveret en ydelse fra  

 et sted uden for EU, men denne faktisk benyttes i et andet  

 EU-land.
En ydelse flyttes kun til Danmark, hvis ydelsen benyttes  

 i Danmark - ikke hvis den benyttes i et andet EU-land.
Se nedenfor om  

 elektroniske ydelser.
Se endvidere afsnit  

 E.3.2  

 om udlejning af transportmidler.
Den tidligere § 18 anvendte begrebet "udelukkende benyttes eller  

 udnyttes". § 15 anvender udtrykket "faktisk benyttes eller udnyttes".  

 Anvendelsen af dette begreb, der også anvendes i 6. momsdirektiv  

 indebærer, at man ved fastlæggelsen af leveringsstedet skal tage stilling  

 til den konkrete udnyttelse og ikke en potentiel udnyttelse.
For det  

 andet giver brugen af "faktisk"  mulighed for, at en flytning af  

 leveringsstedet kan finde sted også i tilfælde, hvor en ydelse anvendes  

 flere steder.
Når en ydelse anvendes såvel uden for EU som i Danmark, må  

 leveringsstedet fastlægges alt efter, hvor ydelsen primært er tiltænkt at  

 skulle benyttes samt efter, hvor den overvejende benyttes.
At en ydelse  

 faktisk anvendes uden for EU, betyder derfor, at ydelsen primært er  

 tiltænkt anvendt uden for EU og i overvejende grad også konkret anvendes  

 der, hvorefter leveringsstedet er uden for EU.
Er en ydelse derimod  

 primært tiltænkt anvendt her i landet og i overvejende grad anvendes her,  

 er leveringsstedet her, selv om ydelsen i et mindre omfang kan anvendes og  

 eventuelt bliver anvendt uden for EU.
 Som eksempler på ydelser, der udnyttes her i landet kan nævnes  

 advokatydelser i forbindelse med:
 Se endvidere  

 E.3.1.3  

 og  

 E.3.1.9 .
Skatterådet har i  

 SKM2006.499.SR  

 taget stilling til leveringsstedet for konsulent-/ejendomsmæglerydelser  

 vedrørende køb af en ejendom.
Skatterådet afgjorde, at fastsættelse af  

 leveringsstedet efter momslovens § 17 forudsætter, at ydelsen vedrører en  

 konkret fast ejendom.
Konsulentbistand i form af en generel  

 orientering om ejendomsmarkedet i et 3. land blev anset for en  

 rådgivningsydelse omfattet af § 15, stk. 2, nr. 3. Denne ydelse blev anset  

 for benyttet i forbindelse med en beslutningsproces inden for EU.
Landsskatteretten har i  

 SKM2005.84.LSR  truffet  

 afgørelse om, at et selskabs levering af ydelser i form af  

 bannerreklamer, links eller tekst på en dansksproget hjemmeside, som  

 videresender kunderne til spillekasinoer i lande uden for EU, må anses som  

 reklameydelser som nævnt i den dagældende momslovs § 18, stk. 1, nr. 2,  

 og leveringsstedet for disse ydelser ansås for at være i de lande  

 uden for EU, hvor spillestederne var beliggende.
Der skulle derfor  

 ikke opkræves moms af leverancerne her i landet.
Kendelsen er ændret ved  

 Vestre Landsrets dom i  

 SKM2006.203.VLR ,  

 hvorefter der skal opkræves moms af leverancerne.
 Landsskatteretten bemærker, at den pr. 1. juli 2002 gældende momslovs §  

 18 havde følgende formulering:
 "Leveringsstedet er her i landet for følgende ydelser, som leveres til  

 aftagere her i landet, eller som leveres her i landet, jf. dog stk. 2 og  

 stk. 3:
[...] 2) Reklameydelser [...] Stk. 3. Leveringsstedet, når de i stk. 1 omhandlede ydelser leveres her  

 fra landet er ikke her i landet i følgende tilfælde:
[...] 3) Når ydelsen leveres til aftagere uden for EU og ydelsen udelukkende  

 benyttes eller udnyttes uden for EU" Det fremgår af 6. momsdirektiv art. 9, stk. 2, litra e, at  

 leveringsstedet for bl.a. reklamevirksomhed, som præsteres for aftagere,  

 der er etableret uden for Fællesskabet, er det sted, hvor aftageren har  

 etableret enten sit hjemsted eller et fast forretningssted.
 Det fremgår endvidere af 6. momsdirektiv art. 9, stk. 3, pkt. b, at  

 medlemsstaterne med henblik på, at undgå dobbelt påligning af afgifter,  

 ikke-påligning af sådanne eller konkurrencefordrejning, med hensyn til  

 bl.a. reklameydelser kan anse leveringsstedet, når dette i henhold til  

 denne artikel er beliggende uden for Fællesskabet, som beliggende i  

 indlandet, såfremt den faktiske benyttelse eller udnyttelse finder sted i  

 indlandet.
 Ved § 1 i lov nr. 124 af 28. februar 2003 fik momslovens § 18, stk. 3,  

 nr. 3, følgende ordlyd (den nugældende § 15, stk. 4, nr. 4):
 Leveringsstedet for visse ydelser, der er nævnt i stk. 2, og som  

 leveres af en afgiftspligtig person her i landet, er ikke her i  

 landet i følgende tilfælde:
[...] 4) Når de i stk. 2, nr. 1-10, nævnte ydelser leveres til en aftager  

 uden for EU, med mindre ydelsen faktisk benyttes eller udnyttes her i  

 landet.
[...] Af bemærkningerne til lovforslaget fremgår:
"Fra dansk side har vi hidtil defineret "faktisk" som værende  

 "udelukkende". Forslaget følger anbefalingen fra Arbejdsgruppen om  

 momsloven og 6. momsdirektiv om, at direktivets ordlyd "faktisk" skal  

 bruges i momsloven. Årsagen hertil er for det første, at ordet "faktisk"  

 indebærer, at man skal tage stilling til den konkrete udnyttelse og ikke  

 en potentiel udnyttelse (som f.eks. en reklameydelse på Internettet kan  

 give mulighed for). Brugen af "udelukkende" indebærer ikke umiddelbart  

 denne sondring.
For det andet giver brugen af "faktisk" mulighed for, at  

 en flytning af leveringsstedet kan finde sted også i tilfælde, hvor en  

 ydelse anvendes flere steder." De leverede ydelser vedrørende "Profit Share" og CPA" må anses for at  

 være reklameydelser som nævnt i den dagældende momslovs § 18, stk. 1, nr.  

 2. Der er herved lagt vægt på, at formålet med opsætningen af bannere m.v.  

 må være at tiltrække spillere til de hjemmesider, der udbyder spil, dvs.  

 gøre opmærksom på disse siders eksistens.
Det forhold, at betalingen først  

 opnås, når spilleren tilmelder sig spillestedet eller evt. taber penge på  

 spillestedet, kan ikke medføre et andet resultat.
Landsskatteretten finder  

 således ikke, at der er tale om formidling af spil for fremmed regning og  

 risiko som anført af repræsentanten.
Det kan således ikke anses for  

 godtgjort, at virksomheden formidler spil i henhold til fuldmagt fra  

 spillestederne eller på nogen måde kan forpligte disse.
Der henvises til  

 den fremlagte kontrakt mellem virksomheden og F.
 Den pr. 1. juni 2002 gældende bestemmelse i momslovens § 18, stk. 3,  

 nr. 3, må fortolkes i overensstemmelse med 6. momsdirektivs artikel 9,  

 stk. 3. Den med virkning fra 1. juli 2003 foretagne ændring af momsloven  

 giver derfor ikke i sig selv grundlag for at ændre fortolkningen af,  

 hvor en ydelse faktisk er benyttet eller udnyttet.
Ved fortolkningen af, hvad der skal forstås ved faktisk benyttelse  

 eller udnyttelse må der henses til, at art. 9, stk. 3, og den nugældende  

 danske momslovs § 15, stk. 4, nr. 4, in fine, er en undtagelse til  

 hovedreglen om, at leveringsstedet for leverancer af denne art til  

 aftagere uden for EU, er aftagerens hjemsted.
Tilknytningsmomentet til  

 Danmark består i den her foreliggende situation alene i, at den  

 dansksprogede hjemmeside må antages hovedsageligt at blive benyttet af  

 personer bosiddende her i landet.
Her overfor står, at den økonomiske  

 udnyttelse af reklameydelserne finder sted i de lande uden for EU, hvor  

 spillestederne er beliggende.
Under disse omstændigheder findes  

 reklameydelserne ikke at være benyttet eller udnyttet her i landet på en  

 sådan måde, at det kan begrunde en flytning af leveringsstedet til  

 Danmark.
Reklameydelserne må i stedet anses for at have leveringssted uden  

 for EU, og der skal derfor ikke opkræves moms af leverancerne her i  

 landet.
I  

 SKM2006.203.VLR  

 fastslog Vestre Landsret, at hjemmesiden som dansksproget må antages  

 at være målrettet mod dansksprogede brugere som et led i kasinoernes  

 bestræbelser på at opnå andele i det danske marked for online spil.
I  

 overensstemmelse hermed må det lægges til grund, at bannerne på selskabets  

 hjemmeside primært bliver benyttet af personer bosiddende i Danmark.
Den  

 faktiske benyttelse af reklameydelserne finder således primært sted i  

 danmark, og selskabet er derfor momspligtig af ydelserne her i  

 landet.
Ved vurderingen af aftagerens etableringssted anvendes de samme  

 kriterier som ved fastlæggelse af stedet for leverandørens økonomiske  

 virksomhed mv., se ovenfor.
Hvis aftageren har fast forretningssted i  

 flere lande, og der sker levering til de forskellige forretningssteder,  

 skal leveringsstedet afgøres individuelt for hver levering.
Ikke  

 momspligtige aftagere anses at være hjemmehørende der, hvor aftageren  

 efter en samlet vurdering har sit naturlige hjemsted, f.eks. bopæl,  

 familie og evt. arbejde.
 § 15, stk. 2, nr. 11, omhandler elektronisk leverede  

 tjenesteydelser, se afsnit  

 E.3.1.11 .
Fastsættelsen af leveringsstedet for elektroniske ydelser er  

 styret af, hvor aftager befinder sig.
Det er uden betydning, hvor  

 ydelsen faktisk benyttes eller udnyttes.
Nedenfor er det i tabelform vist, i hvilke tilfælde, der  

 skal betales moms af en § 15, stk. 2, nr. 11 - ydelse.
I  

 tabel 3 er der tale om, at det er en dansk sælger af en nr. 11  

 ydelse og i tabel 4 er der tale om en dansk  

 aftager:
Dansk moms (§ 15, stk. 1) Dansk moms (§ 15, stk. 1) Dansk moms (§ 15, stk. 1) Ikke dansk moms (§ 15, stk. 4, nr. 2) Ikke dansk moms (§ 15, stk. 4, nr. 2) Ikke dansk moms (§ 15, stk. 4, nr. 2) Ikke afgiftspligtig Dansk moms (§ 15, stk. 1) Dansk moms (§ 15, stk. 1) Dansk moms (§ 15, stk. 1) Ikke dansk moms (§ 15, stk. 4, nr. 5) Ikke dansk moms (§ 15, stk. 4, nr. 5) Ikke dansk moms (§ 15, stk. 4, nr. 5) Ikke afgiftspligtig * Som det fremgår af tabel 3 og 4 er stedet for den faktiske benyttelse  

 uden betydning for fastlæggelse af leveringsstedet og dermed det sted,  

 hvor momsen skal betales.
E.3.1 Beskrivelse af visse immaterielle ydelser  

 og rådgivnings- og reklameydelser mv. § 15, stk. 2 De ydelser, der er beskrevet efter E.3.1.1-E.3.1.12, findes i §  

 15, stk. 2, nr. 1-12. Det drejer sig om visse immaterielle ydelser,  

 rådgivnings- og reklameydelser mv.
Se afsnit  

 E.3 .  

 om leveringsstedet.
 Opremsningen og beskrivelsen svarer til opremsningen og beskrivelsen af  

 den tidligere § 18, stk. 1, nr. 1-9. Herudover er § 15, stk. 2, nr. 10 om  

 radio- og tv-spredningstjenester, § 15, stk. 2, nr. 11, om  

 elektronisk leverede tjenesteydelser, og § 15, stk. 2, nr. 12, om visse  

 transmissionsydelser, der træder i kraft den 1. januar 2005,  

 beskrevet.
E.3.1.1 Overdragelse af rettigheder § 15, stk.  

 2, nr. 1 Nr. 1 omfatter hel eller delvis overdragelse af rettigheder, dvs.  

 egentlige immaterielle ydelser.
 Som rettigheder efter denne bestemmelse anses individuelle rettigheder  

 til frembringelser, der er præsteret af den enkelte, dvs. opfinderens  

 eller kunstnerens individuelle ret til sin personlige indsats.
Der kan eksempelvis være tale om rettigheder efter ophavsrets- og  

 patentloven.
Som eksempler kan nævnes rettigheder til litterære og  

 kunstneriske værker, herunder også værker i form af edb-programmer, musik,  

 film og sceneværk samt billedkunst.
Endvidere kan nævnes opfindelser, der  

 kan udnyttes industrielt, varemærker og fællesmærker, f.eks. bomærker,  

 logoer mv., forbillede for en vares udseende eller for et ornament, dvs.  

 varens fremtoning.
 Licensrettigheder (royalties) omfatter en partiel brugsrettighed, dvs.  

 at der er ikke sket en fuld overdragelse af rettigheden i form af f.eks.  

 patentrettighed eller varemærke.
 Bestemmelsens eksempler er ikke udtømmende, da den også omfatter andre  

 lignende rettigheder, som f.eks. fotorettigheder eller andre rettigheder  

 over formuegoder.
 Det fremgår af artikel 7 i Rådets forordning (EF) nr. 1777/2005, at når  

 organer, der er etableret i et tredjeland, overdrager  

 tv-spredningsrettigheder til fodboldkampe til afgiftspligtige personer,  

 der er etableret i Fællesskabet, er overdragelsen omfattet af artikel 9,  

 stk. 2, litra e), første led, i direktiv 77/388/EØF (momslovens § 15, stk.  

 3, nr. 1, jf. stk. 2, nr. 1).
E.3.1.2 Reklameydelser § 15, stk. 2, nr.  

 2 Nr. 2 vedrører reklameydelser.
Ydelser, der er omfattet af  

 bestemmelsen, vedrører reklamevirksomhed, f.eks. markedsføring, udbud af  

 reklame, annoncer, reklametryk samt distribution af reklame.
For at en ydelse kan anses for en reklameydelse, skal der være tale om  

 spredning af et budskab, som skal informere forbrugerne om en vares eller  

 en tjenesteydelses eksistens og kvaliteter med henblik på at forøge salget  

 heraf, jf.
EF-domstolens dom i C-68/92.
 Ydelser som alene må anses for en nødvendig betingelse for  

 gennemførslen af en reklamekampagne uden at den er uløseligt forbundet med  

 en reklamekampagne og derfor med til at overbringe et reklamebudskab, kan  

 ikke anses for en reklameydelse.
Bestemmelsen finder ikke alene anvendelse på reklameydelser, der af  

 tjenesteyderen leveres direkte til en afgiftspligtig annoncør, men også på  

 ydelser, der leveres indirekte til annoncøren og faktureres til en  

 tredjemand, der viderefakturerer dem til annoncøren.
En  

 tjenesteyder der leverer og fakturerer reklameydelser til et  

 reklamebureau, der viderefakturerer dem til annoncøren, er derfor omfattet  

 af bestemmelsen i 6. momsdirektiv, artikel 9, stk. 2, litra e.
Se  

 EF-domstolens dom i sag C-108/00 (SPI) og dommen i sag C-438/01 Design  

 Consept S.A.
Den 9. marts 2006  

 har EF-domstolen afsagt dom i  

 C-114/05, Gillan Beach Ltd.
Domstolen blev anmodet om tage stilling til  

 følgende spørgsmål "[E]r en samlet tjenesteydelse, som en arrangør af en  

 messe eller en udstilling leverer til udstillerne, omfattet af sjette  

 direktivs artikel 9, stk. 2, litra c), første led, af samme direktivs  

 artikel 9, stk. 2, litra a), eller af nogen anden kategori af  

 tjenesteydelser anført i direktivets artikel 9, stk. 2 [?]" I præmis 24 udtaler  

 domstolen, at de forskellige  

 kategorier af tjenesteydelser i artikel 9, stk. 2, litra c), første led,  

 har det fælles træk, at de normalt præsteres i forbindelse med  

 enkeltstående arrangementer, og at det sted, hvor det pågældende kompleks  

 af tjenesteydelser faktisk udføres, er let at bestemme, idet de pågældende  

 arrangementer finder sted i præcist afgrænsede lokaliteter.
Formålet med en  

 udstilling eller en messe er nemlig,  

 uanset hvilket emne den vedrører, at præstere forskellige komplekse  

 tjenesteydelser over for en flerhed af adressater - som hovedregel på et  

 bestemt sted og ved en enkelt lejlighed - bl.a. med det formål at  

 præsentere oplysninger, goder eller begivenheder med henblik på at fremme  

 salget heraf.
En udstilling eller en messe må derfor betragtes som hørende  

 til de former for lignende virksomhed, der er omfattet af sjette direktivs  

 artikel 9, stk. 2, litra c), første led, jf. præmis 25.
 Tjenesteydelser  

 vedrørende den virksomhed, som er  

 opregnet i sjette direktivs artikel 9, stk. 2, litra c), første led,  

 omfatter derfor de ydelser, der præsteres af organisatorer af sådan  

 virksomhed samt af virksomhed, der må sidestilles hermed, jf. præmis  

 26.
 En udstilling eller  

 messe, uanset hvilket emne  

 den vedrører, anses for hørende til de former for lignende  

 virksomhed, der er omfattet af § 18, stk. 1, nr. 1, jf. afsnit  

 E.3.4.1  

 og  

 SKM2006.450.SKAT .
Landsretten har i  

 SKM2005.313.VLR  

 afsagt en dom om, at indspilning og produktion af en videofilm  

 inklusive kopier, der blev udleveret gratis til potentielle kunder,  

 er reklameydelser, som er momspligtige her i landet, jf.  

 momslovens dagældende § 18, stk. 1, nr. 2. Der var tale om et  

 selskab, der drev akupunkturvirksomhed samt behandling med lægeurter m.v.  

 Selskabet havde fået produceret en video i England.
Videoen omhandlede  

 bl.a. kræftbehandling, behandling mod blindhed og almindelig  

 information.
Selskabet havde vist videofilmen.
E.3.1.3 Rådgivning § 15, stk. 2, nr.  

 3 Nr. 3 omfatter ydelser fra rådgivningsvirksomheder, ingeniører,  

 projektvirksomheder, advokater og revisorer samt andre lignende ydelser.  

 Eksemplerne er ikke udtømmende.
 Kreditoplysningsbureauers soliditetsundersøgelser,  

 markedsundersøgelser, ydelser fra patentbureauer, oversættelsesvirksomhed,  

 konsulenters rådgivning, skatterådgivning og tilsyns-, kontrol- og  

 klassificeringsydelser er også omfattet af denne bestemmelse.
 Det fremgår af artikel 6 i Rådets forordning (EF) nr. 1777/2005,  

 at oversættelsesydelser er omfattet af artikel 9, stk. 2, litra e)  

 (momslovens § 15, stk. 2), i direktiv 77/388/EØF.
 Det fremgår af artikel 8 i forordningen, at ydelser i form af ansøgning  

 om eller modtagelse af tilbagebetaling i henhold til direktiv  

 79/1072/EØF (8. momsdirektiv, se evt. afsnit  

 K.1.1 ) er  

 omfattet af artikel 9, stk. 2, litra e), tredje led, i direktiv 77/388/EØF  

 (momslovens § 15, stk. 2, nr. 3).
 Told- og Skattestyrelsen har i en afgørelse fastslået, at danske  

 laboratoriers udførelse af blod- og andre laboratorieprøver på dyr  

 tilsendt fra udlandet er omfattet af § 15, stk. 2, nr. 3.
 Hypnosebehandling er ikke anset for at være en rådgivningsydelse, jf.  

 Departementets afgørelse nr. 1049/88. Ydelsen skal i stedet momsberigtiges  

 det sted, hvor den, der præsterer ydelsen, har stedet for sin økonomiske  

 virksomhed, jf. § 15, stk. 1. Se  

 E.3 .
Skatterådet har i  

 SKM2006.499.SR  

 taget stilling til leveringsstedet for konsulent-/ejendomsmæglerydelser  

 vedrørende køb af en ejendom.
Skatterådet afgjorde, at fastsættelse af  

 leveringsstedet efter momslovens § 17 forudsætter, at ydelsen vedrører en  

 konkret fast ejendom.
Konsulentbistand i form af en generel  

 orientering om ejendomsmarkedet i et 3. land blev anset for en  

 rådgivningsydelse omfattet af § 15, stk. 2, nr. 3. Denne ydelse blev anset  

 for benyttet i forbindelse med en beslutningsproces inden for EU.
 I  

 SKM2002.663.LSR  

 fandt Landsskatteretten, at de ydelser, som et dansk selskab modtog fra et  

 engelsk selskab og et advokatfirma beliggende i London, ikke var  

 finansielle ydelser, men rådgivningsydelser omfattet af den dagældende §  

 18, stk. 1, nr. 3 (nu § 15, stk. 2, nr. 3).
Retten lagde vægt på, at det fremgik af kontrakten, at det  

 engelske selskab fungerede som finansiel rådgiver for det danske selskab  

 med henblik på at etablere et samarbejde mellem det danske selskab og en  

 anden forretningspartner, og at dette samarbejde kunne etableres på flere  

 forskellige måder, hvor bl.a. salg af aktier i det danske selskab var én  

 mulighed.
Således måtte kontrakten betegnes som en egentlig aftale om  

 rådgivning vedrørende det danske selskabs økonomiske forhold.  

 Retten henså endvidere til, at det forhold, at det danske selskab  

 ikke var sælger af aktierne, under de foreliggende omstændigheder støttede  

 det synspunkt, at der var tale om rådgivning vedrørende det danske  

 selskabs forhold.
De af advokatfirmaet leverede ydelser kunne ligeledes  

 ikke anses for fritaget efter momslovens § 13, stk. 1, nr. 11.
Skatteministeriet har taget bekræftende til genmæle i en retssag  

 vedrørende Landsskatterettens kendelse i  

 SKM2002.663.LSR .  

 Som følge af, at der er taget bekræftende til genmæle har Told- og  

 Skattestyrelsen udarbejdet en kommentar i  

 SKM2004.333.TSS .  

 Under sagens behandling ved landsretten bestred selskabet, at det var en  

 afgiftspligtig person på det tidspunkt, hvor selskabet modtog ydelserne.  

 Selskabet fremlagde endvidere nye oplysninger m.v., der ikke havde  

 foreligget i forbindelse med Landsskatterettens behandling af sagen.
Såsom  

 sagen forelå oplyst ved landsretten fandt Skatteministeriet det  

 sandsynligt, at landsretten ville nå frem til, at selskabet ikke kunne  

 anses for at være en afgiftspligtig person, hvorfor selskabet  

 allerede af denne grund ikke skal betale erhvervelsesmoms af de omhandlede  

 tjenesteydelser i henhold til momslovens dagældende § 18, stk. 1, nr. 3.  

 Skatteministeriet tog af disse grunde bekræftende til genmæle i sagen ved  

 landsretten.
Landsskatteretten har i  

 SKM2005.313.VLR  

 afsagt dom om, at konsulentydelser som et selskab havde købt i England var  

 omfattet af momslovens dagældende § 18, stk. 1, nr. 3. Ydelserne bestod  

 ifølge selskabts repræsentant i fremskaffelse af faglitteratur,  

 oversættelse af denne, samt udarbejdelse af informationsmateriale og i  

 forskning i behandling af kræft.
Vestre Landsret fandt det ikke godtgjort,  

 at der var tale om videnskab omfattet af momslovens dagældende § 17, stk.  

 1. Ydelserne var derfor momspligtige her i landet.
Højesteret fandt i  

 SKM2005.446.HR ,  

 at ydelserne "datadrift" og "produktion", som et rejsebureau aftog  

 fra sit svenske moderselskab, ikke var fritaget for afgift efter  

 momslovens § 13, stk. 1, nr. 16. Afgørelsen af, om afgiften  

 påhvilede rejsebureauselskabet som aftager af ydelserne her i landet,  

 beroede på, om de kunne anses som "ydelser fra rådgivningsvirksomheder,  

 ingeniører, projekteringsvirksomheder, advokater og revisorer samt andre  

 lignende ydelser, databehandling og meddelelse af oplysninger", jf.  

 dagældende momslovs § 18, stk. 1, nr. 3, sammenholdt med § 46, stk. 1, nr.  

 3, 2. pkt.
Faktureringerne vedrørende "datadrift"  

 angik datterselskabets andel af omkostningerne ved moderselskabets  

 drift, vedligeholdelse og udvikling af koncernens samlede booking-,  

 produktions- og økonomisystem.
Højesteret fandt, at disse ydelser måtte  

 anses for databehandling i momslovens forstand, og at afgiften derfor  

 påhvilede datterselskabet.
Betalingerne vedrørende "produktion"  

 angik datterselskabets andel af omkostningerne ved moderselskabets  

 aftaler om fly, hoteller og transferbusser mv.
Højesteret fandt, at disse  

 ydelser efter deres art ikke var omfattet af dagældende momslovs § 18,  

 stk. 1, nr. 3. Der kunne derfor ikke opkræves afgift af ydelserne  

 hos rejsebureauselskabet.
 Østre Landsret havde i samme sag i sin forudgående behandling  

 af sagen i  

 SKM2004.204.ØLR  

 truffet afgørelse om, at en række tjenesteydelser i form af  

 "udlandsøkonomi", "økonomi og finans", "personaleadministration udland" og  

 "koncernledelse" leveret til det danske rejsebureauselskab fra dets  

 svenske moderselskab, således som ydelserne var beskrevet i  

 sagen, ikke kunne anses for momsfritagne efter § 13, stk. 1, nr. 16.  

 Ydelserne var erhvervelsesmomspligtige i henhold til den daværende §  

 18, stk. 1, nr. 3 (nu § 15, stk. 2, nr. 3). Denne del af Østre  

 Landsrets dom blev ikke indbragt for Højesteret, hvorfor denne del af  

 SKM2004.204.ØLR  

 er endelig.
 EF-domstolen fandt i sag C-8/03, BBL, omtalt i  

 afsnit       C.1.4 ,  

 at visse ydelser i forbindelse med forvaltning af investeringsforeninger  

 var omfattet af 6. momsdirektivs artikel 9, stk. 2, litra e) (Momslovens §  

 15, stk. 2). Domstolen bemærkede, at 6. direktivs artikel 9, stk. 2, litra  

 e), tredje og femte led (momslovens § 15, stk. 2, nr. 3 og 5) dækker såvel  

 rådgivningsydelser som bank- og finansieringstransaktioner.
 EF-domstolen har i C-41/04 fastslået, at salg af en enkelt ydelse,  

 bestående af standard-software og den efterfølgende tilpasning af  

 softwaren, er omfattet af artikel 9, stk. 2, litra e), tredje led,  

 (momslovens § 15, stk. 2, nr. 3). En sådan ydelse er enten omfattet  

 af ydelser præsteret af ingeniører eller af lignende ydelser som dem, der  

 præsteres i forbindelse med ingeniørvirksomhed.
Bestemmelsen i momslovens § 15, stk. 2, nr. 3, omfatter også  

 databehandling og meddelelse af oplysninger.
Ved databehandling forstås  

 typisk systematisk behandling af en mængde oplysninger, der resulterer i  

 et materiale, der er tilgængelig for umiddelbar anvendelse hos  

 ordregiveren.
 Om databehandling, se endvidere  

 SKM2005.446.HR ,  

 der omtalt ovenfor.
Med meddelelse af oplysninger forstås videregivelse af informationer,  

 der kan genanvendes i samme form som afsendt.
De oplysninger, der er  

 omfattet af denne bestemmelse, er ikke omfattet af andre bestemmelser i §§  

 15-21. Som eksempler kan nævnes forskrifter, analyser og formler.
 Meddelelsesformen er underordnet, meddelelsen kan derfor sendes via  

 telefax, som diskette el.lign.
 Med hensyn til vurderingen af, om levering af disketter er en vare  

 eller en ydelse, henvises til  

 D.2.3 .
 Under meddelelse af oplysninger kan telekommunikationsydelser  

 (teleydelser) ikke henregnes (f.eks. telefonopkald og overførsel af  

 billeder). Leveringsstedet for teleydelser fastlægges efter § 15 stk. 2,  

 nr. 9. Radio- og tv-spredningstjenester er omfattet af § 15, stk. 2, nr.  

 10, se afsnit  

 E.3.1.10 .
Som et eksempel på spørgsmålet om udnyttelse af rådgivningsydelser kan  

 nævnes markedsundersøgelser for virksomheder i lande uden for EU.
Disse  

 ydelser anses for udnyttet det sted, hvor virksomheden er etableret  

 el.lign., da det er den pågældende virksomhed, som anvender  

 undersøgelserne.
En advokats ydelser i forbindelse med skiftebehandling af et dødsbo,  

 der er beliggende uden for EU, anses for at blive udnyttet i udlandet og  

 kan sælges momsfrit.
Hvis dødsboet har ejendomme, der er beliggende her i  

 landet, er det fastlagt, at leveringsstedet er her i landet efter § 17, se  

 E.3.3 .  

 Ydelserne er forskellige, hvilket gør det muligt at dele ydelsen op i  

 rådgivning efter § 15, stk. 2, nr. 3, og ydelser vedrørende fast  

 ejendom efter § 17.
 Bistand til momspligtige personer i udlandet i forbindelse med rets- og  

 voldgiftssager i udlandet anses også for udnyttet i udlandet, mens sager i  

 forbindelse med rets- og voldgiftssager i Danmark anses for udnyttet her i  

 landet.
 Se endvidere under "Faktisk benyttelse" i afsnit  

 E.3 .
E.3.1.4 Forpligtelse til undladelse § 15, stk.  

 2, nr. 4 Nr. 4 omfatter de forpligtelser, der påtages til helt eller delvist at  

 undlade at gøre brug af en rettighed, der er nævnt i § 15, stk. 2, eller  

 udøvelse af erhvervsmæssig virksomhed.
Som en sådan forpligtigelse kan nævnes konkurrenceklausuler, som  

 forpligter den, der har indgået konkurrenceklausulen, til ikke at udføre  

 erhvervsvirksomhed inden for et geografisk område, evt. inden for et givet  

 tidsrum.
En forpligtelse kan også omfatte undladelse af at benytte sig af  

 en af de rettigheder, der er nævnt i stk. 2, f.eks. en  

 patentrettighed.
E.3.1.5 Visse finansielle ydelser § 15, stk. 2,  

 nr. 5 Nr. 5 omhandler bank-, finansierings- og forsikringsvirksomhed.  

 Udlejning af bankbokse er ikke omfattet af bestemmelsen.
Af aktiviteter inden for de nævnte virksomheder kan nævnes forvaltning  

 af værdipapirer.
Hvis forvaltningen af værdipapirerne sker for aftagere i  

 udlandet, anses ydelsen for udnyttet i udlandet.
 Når leveringsstedet for de nævnte ydelser er her i landet, kan de  

 eventuelt være fritaget efter § 13, nr. 10 og 11, se   

 D.11.10  og  

 D.11.11 .
 I  

 SKM2002.663.LSR  

 fandt Landsskatteretten, at de ydelser, som et dansk selskab modtog fra et  

 engelsk selskab og et advokatfirma beliggende i London, ikke var  

 finansielle ydelser, men rådgivningsydelser omfattet af den dagældende §  

 18, stk. 1, nr. 3 (nu § 15, stk. 2, nr. 3).
Retten lagde vægt på, at det fremgik af kontrakten, at det  

 engelske selskab fungerede som finansiel rådgiver for det danske selskab  

 med henblik på at etablere et samarbejde mellem det danske selskab og en  

 anden forretningspartner, og at dette samarbejde kunne etableres på flere  

 forskellige måder, hvor bl.a. salg af aktier i det danske selskab var én  

 mulighed.
Således måtte kontrakten betegnes som en egentlig aftale om  

 rådgivning vedrørende det danske selskabs økonomiske forhold.  

 Retten henså endvidere til, at det forhold, at det danske selskab  

 ikke var sælger af aktierne, under de foreliggende omstændigheder støttede  

 det synspunkt, at der var tale om rådgivning vedrørende det danske  

 selskabs forhold.
De af advokatfirmaet leverede ydelser kunne ligeledes  

 ikke anses for fritaget efter momslovens § 13, stk. 1, nr. 11.
Skatteministeriet har taget bekræftende til genmæle i en retssag  

 vedrørende Landsskatterettens kendelse i  

 SKM2002.663.LSR .  

 Som følge af, at der er taget bekræftende til genmæle har Told- og  

 Skattestyrelsen udarbejdet en kommentar i  

 SKM2004.333.TSS . Under  

 sagens behandling ved landsretten bestred selskabet, at det var en  

 afgiftspligtig person på det tidspunkt, hvor selskabet modtog ydelserne.  

 Selskabet fremlagde endvidere nye oplysninger m.v., der ikke havde  

 foreligget i forbindelse med Landsskatterettens behandling af sagen.
Såsom  

 sagen forelå oplyst ved landsretten fandt Skatteministeriet det  

 sandsynligt, at landsretten ville nå frem til, at selskabet ikke kunne  

 anses for at være en afgiftspligtig person, hvorfor selskabet  

 allerede af denne grund ikke skal betale erhvervelsesmoms af de omhandlede  

 tjenesteydelser i henhold til momslovens dagældende § 18, stk. 1, nr. 3.  

 Skatteministeriet tog af disse grunde bekræftende til genmæle i sagen ved  

 landsretten.
 EF-domstolen fandt i sag C-8/03, BBL, omtalt i  

 afsnit       C.1.4 ,  

 at visse ydelser i forbindelse med forvaltning af investeringsforeninger  

 var omfattet af 6. momsdirektivs artikel 9, stk. 2, litra e) (Momslovens §  

 15, stk. 2). Domstolen bemærkede, at 6. direktivs artikel 9, stk. 2, litra  

 e), tredje og femte led (momslovens § 15, stk. 2, nr. 3 og 5) dækker såvel  

 rådgivningsydelser som bank- og  

 finansieringstransaktioner.
E.3.1.6 Arbejdskraft § 15, stk. 2, nr.  

 6 Nr. 6 omfatter levering af arbejdskraft.
 Levering af arbejdskraft omfatter ydelser i forbindelse med  

 vikarbureau, dvs. udlejning af personale (vikarer). Vikarer bliver ofte  

 placeret hos en tredjeperson (vikarbureauets kunde), hvor denne udøver  

 kontrol og opsyn med vikaren.
 Arbejdsydelser, som en virksomheds personale udfører for virksomhedens  

 kunder ifølge et kontraktforhold, anses ikke som levering af arbejdskraft,  

 men skal vurderes som levering af andre  

 ydelser.
E.3.1.7 Udlejning § 15, stk. 2, nr. 7 Nr. 7 vedrører udlejning af løsøregenstande bortset fra  

 transportmidler.
Herunder falder f.eks. leasing af aktiver.
Udlejning af  

 transportmidler er omfattet af hovedreglen i § 15, stk. 1, jf. også  

 EF-dommen C-190/95, Aro Lease BV, herom.
Vedrørende udlejning af  

 transportmidler, som benyttes uden for EU henvises til § 16, stk. 1,  

 se  

 E.3.2 .
 Det fremgår af artikel 10 i Rådets forordning (EF) nr. 1777/2005, at  

 påhængsvogne og sættevogne samt jernbanevogne er transportmidler med  

 henblik på artikel 9, stk. 2, litra e), ottende led, i direktiv 77/388/EØF  

 (momslovens § 15, stk. 2, nr. 7).
E.3.1.8 Formidlingsydelser § 15, stk. 2, nr.  

 8 Nr. 8 omfatter de ydelser, der leveres af formidlere, som handler i  

 andres navn og for andres regning, når formidlerens virksomhed vedrører  

 levering af ydelser, som er omhandlet i § 15, stk. 2.
 Der henvises til  

 E.3.7  

 med hensyn til, hvad der forstås ved formidlere, som handler i andres navn  

 og for andres regning.
 Om leveringsstedet for andre formidlingsydelser i forbindelse  

 med formidlere, der handler i andres navn og for andres regning,  

 se  

 E.3.7  

 Om momsfritagelse i forbindelse med visse internationale  

 transaktioner, se  

 I.1.7.
 Om formidling i eget navn, men for en andens regning, se  

 D.3.3 .
 Det fremgår af artikel 9 i Rådets forordning (EF) nr. 1777/2005, at  

 ydelser, der leveres af de i artikel 9, stk. 2, litra e), syvende led, i  

 direktiv 77/388/EØF (momslovens § 15, stk. 2, nr. 8) omhandlede  

 formidlere, omfatter både ydelser, der leveres af formidlere, der handler  

 i køberens navn og for dennes regning, og ydelser, der leveres af  

 formidlere, der handler i leverandørens navn og for dennes  

 regning.
E.3.1.9 Teleydelser § 15, stk. 2, nr.  

 9 Ved telekommunikationsydelser (teleydelser) forstås ydelser, hvis  

 formål er transmission, udsendelse og modtagelse af signaler i skrift-  

 billed- eller lydform og alle andre oplysninger, ved hjælp af  

 trådforbindelse, radiobølger eller ved optiske eller andre  

 elektromagnetiske midler, herunder hel eller delvis overdragelse af retten  

 til at benytte adgangen til transmission, udsendelse eller modtagelse.
Definitionen omfatter således ydelser, hvor net og infrastruktur i form  

 af kabler eller satelitter, adgang til internettet og net til elektronisk  

 post stilles til rådighed.
Som eksempler på teleydelser kan nævnes  

 antennesignaler, telefonsamtaler (herunder de såkaldte collectcall  

 telefonsamtaler), fax, E-post og adgang til internettet.
Definitionen omfatter kun rene teleydelser og ikke ydelser, der leveres  

 fra telenet, såsom reklamer, information, forlystelser mv.
Leveringsstedet  

 for sådanne ydelser fastlægges efter ydelsens art.  I  

 forbindelse med teleydelser er det fastslået, at en teleydelse anses for  

 at være benyttet eller udnyttet her i landet, hvis ydelserne leveres til  

 en privatperson eller virksomhed, der befinder sig her i landet.
Af  

 praktiske årsager vil der dog ikke blive opkrævet moms af rejsende fra  

 lande uden for EU, der medbringer deres mobiltelefon eller telefonkort her  

 til landet.
 Som generel regel kan man antage, at teleydelser anses for at være  

 benyttet eller udnyttet her i landet, hvis modtageren af ydelsen har en  

 fast tilknytning her til landet bla. ved at faktureringsadressen, dvs.  

 bopælsadressen, er her.
E.3.1.10 Radio- og tv-spredningstjenester § 15,  

 stk. 2, nr. 10 Ved radio- og tv-spredningstjenester forstås ydelser i form  

 af radio- og tv-programmer, der sendes via trådforbindelse eller  

 radiobølger, herunder via satellit.
Bestemmelsen har et snævert  

 anvendelsesområde og skal ses i sammenhæng med teleydelser og elektroniske  

 tjenesteydelser, som er omfattet af henholdsvis § 15, stk. 2, nr. 9 og nr.  

 11.
 Der henvises i den forbindelse til Rådets forordning (EF) nr.  

 1777/2005, artiklerne 11 og 12 samt bilag I (se  

 SKM2005.476.SKAT  

 og afsnit  

 E.3.1.11 ),  

 som har baggrund i   

 SKM2003.263.TSS  guideline  

 for administration af momslovens bestemmelser om elektroniske ydelser, som  

 er en offentliggørelse af de retningslinjer, som medlemslandene er blevet  

 enige om skal gælde for radio- tv-spredningstjenester og elektroniske  

 ydelser.
E.3.1.11 Elektroniske ydelser § 15, stk. 2, nr.  

 11 Nr. 11 omfatter elektronisk leverede tjenesteydelser, herunder  

 blandt andet levering og hosting af websteder, fjernvedligeholdelse af  

 software og hardware, levering og ajourføring af software, levering af  

 billeder, tekster og information og tilrådighedsstillelse af databaser,  

 levering af musik eller film, spil, herunder hasardspil eller spil om  

 penge, udsendelser eller politiske, kulturelle og kunstneriske  

 begivenheder, sportsbegivenheder, videnskabelige begivenheder eller  

 underholdning samt levering af fjernundervisning.
Reglerne for elektronisk leverede ydelser implementerer  

 e-handelsdirektivet (2002/38/EF af 7. maj 2002). For  

 disse ydelser gælder særligt, at 3. landsleverandører ved leverancer  

 til private i et EU-land kan vælge at anvende en særordning.
Det  

 betyder, at tredjelandsvirksomheden ikke skal registreres her i landet,  

 hvis virksomheden ønsker at benytte særordningen, som fastsat i momslovens  

 § 66. Se afsnit   

 U  om  

 særordningen.
Anvendelsesperioden for reglerne er udvidet til og med 31.  

 december 2006 ved direktiv 2006/58/EF af 27. juni 2006.
 Med bestemmelsen om elektronisk leverede ydelser i § 15, stk. 2, nr.  

 11, skal der, jf. stk. 4, nr. 5, ikke betales moms af salg af  

 elektronisk leverede ydelser, når virksomheder her i landet sælger  

 ydelserne til kunder i tredjelande.
Når en elektronisk ydelse sælges til private forbrugere i EU af  

 virksomheder etableret i et andet EU-land, skal ydelsen pålægges moms i  

 virksomhedens hjemland.
Er kunden i det andet EU-land en  

 erhvervsvirksomhed, pålægges den elektroniske ydelse derimod moms i  

 kundens hjemland, det såkaldte forbrugsland.
Tredjelandsvirksomheder skal  

 ikke momsregistreres i EU for salg til EU-erhvervskunder.
En elektronisk  

 ydelse pålægges moms i EU-forbrugslandet, når ydelsen leveres fra en  

 tredjelandsvirksomhed til en privat forbruger i EU.
Se også afsnit   

 E.3        og afsnit  

 U  om  

 særordningen.
 Modsat ydelserne omtalt i § 15, stk. 2, nr. 1-10 og nr. 12, kan  

 leveringsstedet for ydelser omfattet af § 15, stk. 2, nr. 11,  

 ikke flyttes under hensyntagen til, hvor den faktiske benyttelse eller  

 udnyttelse finder sted, jf. stk. 4.
Ved e-handelsdirektivet (Rådets direktiv 2002/38/EF af 7. maj 2002  

 om ændring og midlertidig ændring af sjette momsdirektiv, hvad angår  

 merværdiafgiftssystemet for radio- og tv-spredningstjenester og visse  

 elektronisk leverede tjenesteydelser) blev artikel 9, stk. 2, litra e),  

 tolvte led, og bilag L indsat i 6. momsdirektiv.
Elektronisk leverede  

 tjenesteydelser i henhold til artikel 9, stk. 2, litra e, tolvte led, er  

 bl.a. de ydelser, som er anført i bilag L.
 Bilag L er affattet således:
»BILAG L VEJLEDENDE LISTE OVER ELEKTRONISK LEVEREDE TJENESTEYDELSER I  

 HENHOLD TIL ARTIKEL 9, STK. 2, LITRA E) 1. Levering og hosting af websteder, fjernvedligeholdelse af  

 software og hardware 2. Levering og ajourføring af software 3. Levering af billeder, tekster og information og  

 tilrådighedsstillelse af databaser 4. Levering af musik eller af film, spil, herunder  

 hasardspil eller spil om penge, udsendelser eller politiske, kulturelle og  

 kunstneriske begivenheder, sportsbegivenheder, videnskabelige begivenheder  

 eller underholdning 5. Levering af fjernundervisning Når en leverandør af en tjenesteydelse og hans kunde  

 kommunikerer via elektronisk post, betyder dette ikke i sig selv, at denne  

 tjenesteydelse er en elektronisk tjenesteydelse i den i sidste led i  

 artikel 9, stk. 2, litra e), omhandlede betydning.« Af artikel 11, stk. 1, i Rådets forordning (EF) nr.  

 1777/20005 fremgår det, at elektronisk leverede ydelser som omhandlet  

 i artikel 9, stk. 2, litra e), tolvte led, og i bilag L i direktiv  

 77/388/EØF omfatter ydelser, der leveres via internettet eller et  

 elektronisk net, og hvis egenart gør leveringen deraf hovedsagelig  

 automatiseret, og som kun involverer minimal menneskelig indgriben og ikke  

 har nogen levedygtighed uden informationsteknologi.
 Det fremgår af stk. 2, at navnlig følgende ydelser er omfattet af  

 stk. 1, når de leveres via internettet eller et elektronisk net:
a) levering af digitaliserede produkter i almindelighed, herunder  

 software og ændringer eller opgradering af software b) ydelser, som placerer eller støtter en virksomhed eller person på et  

 elektronisk net, såsom et netsted eller en netside c) ydelser, der automatisk genereres fra en computer via internettet  

 eller et elektronisk net som svar på et specifikt datainput fra  

 aftageren d) overdragelse mod vederlag af retten til at sælge en vare eller en  

 ydelse via et netsted, der fungerer som online markedsplads, hvor de  

 potentielle købere afgiver tilbud automatisk, og hvor parterne underrettes  

 om gennemførelsen af et salg via en e-mail, der automatisk genereres fra  

 en computer e) internetservicepakker, hvor telekommunikationskomponenten er en  

 sekundær og underordnet del (dvs. pakker, der går ud over den blotte  

 internetadgang, og som omfatter andre elementer, som f.eks. sider, der  

 giver adgang til nyheder, meteorologiske oplysninger og turistoplysninger,  

 spil, webhosting, adgang til onlinedebatter osv.) f) de i bilag I anførte ydelser.
 Forordningens bilag I er affattet således:
"BILAG I Artikel 11 i denne forordning 1. Punkt 1 i bilag L til direktiv 77/388/EØF a) netsteds-hosting og netside-hosting b) automatiseret onlinefjernvedligeholdelse af programmer c) fjernforvaltning af systemer d) onlinedatalagring, dvs. at særlige data ind- og udlagres  

 elektronisk e) onlinetilrådighedsstillelse af disc space efter behov.
2. Punkt 2 i bilag L til direktiv 77/388/EØF a) adgang til eller downloading af software inkl.  

 indkøbs-/regnskabsprogrammer og virus-software plus ajourføringer b) software til blokering af visning af bannerreklamer, også kendt som  

 banner blockers c) download drivers såsom software, der danner grænseflader mellem  

 computere og periferiudstyr såsom printere d) automatiseret onlineinstallering af filtre på netsider e) automatiseret onlineinstallering af firewalls.
3. Punkt 3 i bilag L til direktiv 77/388/EØF a) adgang til eller downloading af desktop themes b) adgang til eller downloading af fotos, billeder eller  

 screensavers c) det digitaliserede indhold af bøger og andre elektroniske  

 publikationer d) abonnement på onlineaviser og -tidsskrifter e) weblogs og netsidestatistikker f) onlinenyheder, -trafikinformation og -vejrudsigter g) onlineinformation, som automatisk genereres af software fra særligt  

 datainput af kunden, såsom retlige og finansielle data, herunder data  

 såsom kontinuerligt ajourførte fondsbørsdata h) sikring af annonceringsplads inkl. bannerreklamer på et netsted/en  

 netside i) brug af søgemaskiner og internetregistre.
4. Punkt 4 i bilag L til direktiv 77/388/EØF a) adgang til eller downloading af musik på computere og  

 mobiltelefoner b) adgang til eller downloading af jingles, excerpts, ringetoner eller  

 andre lyde c) adgang til eller downloading af film d) downloads af spil på computere og mobiltelefoner e) adgang til automatiserede onlinespil, som er afhængige af  

 internettet eller andre lignende elektroniske net, hvor spillerne befinder  

 sig fjernt fra hinanden.
5. Punkt 5 i bilag L til direktiv 77/388/EØF a) automatiseret fjernundervisning, der er afhængig af internettet  

 eller lignende elektroniske net, og som kun kræver begrænset eller slet  

 ingen menneskelig indgriben for at fungere, herunder virtuelle  

 klasseværelser, medmindre internettet eller lignende elektroniske net blot  

 anvendes som middel til kommunikation mellem læreren og eleven b) studiemateriale, der besvares af eleven online og bedømmes  

 automatisk uden menneskelig indgriben." Det fremgår af artikel 12 i Rådets forordning (EF) nr. 1777/2005, at  

 navnlig er følgende transaktioner ikke omfattet af artikel 9, stk. 2,  

 litra e), tolvte led, i direktiv 77/388/EØF:
1) radio- og tv-spredningstjenester som omhandlet i artikel 9, stk. 2,  

 litra e), ellevte led, i direktiv 77/388/EØF (momslovens § 15, stk.  

 2, nr. 10) 2) teletjenester i henhold til artikel 9, stk. 2, litra e), tiende led,  

 i direktiv 77/388/EØF (momslovens § 15, stk. 2, nr. 9) 3) leverancer af følgende:
a) varer, der bestilles og behandles elektronisk b) cd-rom'er, disketter og lignende materielle medier c) tryksager såsom bøger, nyhedsbreve, aviser og tidsskrifter d) cd'er, audiokassetter e) videokassetter, dvd'er f) spil på cd-rom g) ydelser leveret af fagfolk såsom advokater og finanskonsulenter, der  

 rådgiver kunderne via e-mail h) undervisningsydelser, når undervisningen forestås af en lærer via  

 internettet eller et elektronisk net (dvs. via fjernadgang) i) fysiske offlinereparationsydelser vedrørende edb-udstyr j) offlinedatalagringsydelser k) annoncering, f.eks. i aviser, på plakater og på tv l) servicetelefontjenester m) undervisningsydelser, der udelukkende omfatter korrespondancekurser,  

 f.eks. brevkurser n) konventionelle auktionsydelser, der forudsætter direkte menneskelig  

 indgriben, uanset hvordan buddene afgives o) telefonydelser med en videokomponent, også kendt som  

 videotelefoni p) adgang til internettet og World Wide Web q) telefoni via internettet.
 Forordningens artikler 11 og 12 samt dens bilag I er formuleret  

 på baggrund af den tidligere offentliggjorte guideline, som Told- og  

 Skattestyrelsen offentliggjorde som  

 SKM2003.263.TSS .  

 Der er ikke tiltænkt en ændring af praksis, jf.  

 SKM2005.476.SKAT .  

 Formålet med forordningen er at gøre guidelinen og andre vejledende  

 retningslinier fra EU's momskomite retligt bindende i medlemslandene.
Landsskatteretten har i  

 SKM2006.98.LSR  

 truffet afgørelse om, at salg af adgang til erotiske billeder og film på  

 internettet, udgør levering af elektroniske ydelser, jf. momslovens § 15,  

 stk. 2, nr. 11. Selskabet skulle derfor betale dansk moms af ydelser  

 leveret til private forbrugere i andre EU-lande, jf. momslovens § 15, stk.  

 1 sammenholdt med § 15, stk. 4, nr. 2. Dette gjaldt uanset at det ikke var  

 selskabet, som opkrævede betalingen for ydelserne hos de private  

 forbrugere.
Landsskatteretten lagde vægt på, at det er selskabet der bærer  

 den økonomiske risiko for at slutkunden ikke betaler, at det er selskabet  

 der afholder alle omkostninger til markedsføring og reklamer for de  

 leverede ydelser, at det er selskabet der stiller indholdet på de erotiske  

 sider til rådighed for slutkunden og at det er selskabets navn der fremgår  

 af de downloadede opkaldsprogrammer.
E.3.1.12 Transport og transmission af gas og  

 elektricitet § 15, stk. 2, nr. 12 Momslovens § 15, stk. 2, nr. 12, er indsat i momsloven med virkning fra  

 1. januar 2005 ved lov nr. 356 af 19. maj 2004. Bestemmelsen implementerer  

 6. momsdirektivs artikel 9, stk. 2, litra  

 e), niende led, som er indsat ved direktiv 2003/92/EF  

 af 7. oktober 2003.
 Bestemmelsen omfatter adgang til samt transport eller  

 transmission gennem distributionssystemer for naturgas og  

 transmissionssystemer for elektricitet og andre direkte forbundne  

 tjenester.
Den nye direktivbestemmelse skal ses i lyset af den øgede  

 liberalisering af el- og gasmarkederne.
Det er således, at hvert EU-land  

 skal udpege en systemoperatør, der er ansvarlig for landets  

 transmissionssystem (netværket). Betalingen for denne ydelse opkræves af  

 de virksomheder, der benytter netværket.
Med liberaliseringen af markederne er der kommet flere brugere af  

 netværkene, der ikke er etableret i de lande, hvor de bruger netværkene.  

 Herved har leveringsstedet for ydelsen fået reel betydning.
EU-reglerne  

 for leveringssted for ydelser er fastsat i direktivets artikel 9, men  

 leveringsstedet afhænger af ydelsens karakter.
Nogle EU-lande, herunder  

 Danmark, har hidtil anset transmissionsydelsen for en transportmæssig  

 ydelse, hvor momsen skal betales i køberens land, når køber er en  

 momspligtig person i et andet EU-land.
Andre lande har anset ydelsen for  

 en betaling for adgang til netværket, hvor momsen skal betales i  

 systemoperatørens land.
 For at sikre en ensartet beskatning i EU af transport-  

 og transmissionsomkostninger i forbindelse med handel med gas  

 og elektricitet er 6. momsdirektiv derfor blevet ændret, således  

 at transmissionsydelser - dvs. adgang m.v. til netværkerne - specifikt er  

 blevet omfattet af direktivets artikel 9, stk. 2, litra e.
 Transport- og transmissionsydelser, der efter sin art er omfattet af  

 bestemmelsen, men som leveres før 1. januar 2005, er fortsat omfattet af  

 momslovens § 19, se  

 E.3.5 .
E.3.2 Udlejning af transportmidler §  

 16 Udlejning af transportmidler er omfattet af hovedreglen i § 15, stk. 1,  

 jf. også EF-dommen C-190/95, Aro lease BV, herom.
Bestemmelsen i § 16, stk. 1, er en undtagelse til hovedreglen i § 15,  

 stk. 1. Leveringsstedet for udlejning af transportmidler er  

 herefter ikke her i landet, hvis transportmidlet faktisk  

 benyttes uden for EU.
Det er i den forbindelse uden betydning, om der er  

 indgået en administrations- og serviceaftale mellem ejeren og et dansk  

 charterselskab.
 § 16, stk. 1, svarer til den tidligere § 15, stk. 2, dog er kravet om  

 "udelukkende benyttes" ændret til "faktisk benyttelse".
§ 16, stk. 2, fastsætter, at leveringsstedet er her i landet, når  

 transportmidler udlejes uden for EU til en afgiftspligtig person, og  

 transportmidlet faktisk benyttes her i landet.
Det betyder, at hvis  

 en virksomhed leaser et transportmiddel i et tredjeland, og  

 transportmidlet faktisk benyttes her i landet, skal der betales  

 dansk moms.
 § 16, stk. 2, er ny og udnytter muligheden i sjette momsdirektiv for at  

 flytte leveringsstedet, hvis transportmidlet udlejes uden for EU, men  

 benyttes her i landet.
 Transportmidler i relation til momsloven defineres som enhver genstand,  

 der er konstrueret til transport over land, vand eller i luften, med eller  

 uden egen fremdrivningsmekanisme.
 Om betydningen af begrebet "faktisk benyttes" se afsnit  

 E.3 .
E.3.3 Ydelser vedrørende fast ejendom §  

 17 Bestemmelsen svarer til den tidligere bestemmelse i § 16.
 For ydelser, der vedrører fast ejendom, som er beliggende her i landet,  

 fastsættes leveringsstedet på baggrund af ejendommens beliggenhed.  

 Vedrørende begrebet fast ejendom henvises til  

 D.2.2 .
 Ydelser, der vedrører fast ejendom, kan f.eks. være tømrer-, murer- og  

 snedkerarbejder (reparationer) og arbejde, der er i naturlig tilknytning  

 til disse aktiviteter, samt udlejning af fast ejendom.
 Som yderligere eksempler, der dog ikke kan betragtes som udtømmende,  

 nævner § 17 ydelser, der præsteres af ejendomsmæglere, ejendomshandlere og  

 sagkyndige, samt arkitekters og tilsynsførendes ydelser vedrørende  

 forberedelse eller samordning af byggearbejder.
Ved vurderingen af hvilke ydelser, der er omfattet af § 17, lægges der  

 vægt på selve genstanden, som ydelsen rettes mod.
Eksempelvis skal  

 inkassosalær, der opkræves i udlandet i forbindelse med pantebreve i fast  

 ejendom beliggende her i landet, ikke momsberigtiges efter § 17.
 Derimod skal advokatydelser i tilknytning til projekteringsydelser  

 momsberigtiges det sted, hvor ejendommen er beliggende.
I de tilfælde, hvor ydelser umiddelbart kan være omfattet af både § 15,  

 stk. 2 og § 17, f.eks. advokatydelser i forbindelse med fast ejendom, skal  

 disse ydelser derfor momsberigtiges efter § 17, hvis ydelsen er rettet mod  

 en fast ejendom.
Hvis ydelsen derimod kan karakteriseres som rådgivning,  

 der ikke vedrører en bestemt fast ejendom, skal ydelsen momsberigtiges  

 efter § 15, stk. 2.
EF-domstolen  

 fastslår i sag C-166/05, at salg af  

 fiskerettigheder kan anses for levering af tjenesteydelser vedrørende fast  

 ejendom og at de flodstrækninger, hvortil fiskerettighederne er gældende,  

 kan kvalificeres som fast ejendom.
Dommen fastslår hermed, at salg af  

 fiskerettigheder har en sådan tilstrækkelig og direkte tilknytning til  

 fast ejendom, at disse er omfattet af sjette momsdirektivs  

 artikel 9, stk. 2, litra a.
EF-domstolen har lagt vægt på, at selve  

 vandløbet udgør en integreret del af fiskerettighederne og hermed en del  

 af overdragelsen.
Hvad angår begrebet  

 fast ejendom, fremhæver  

 Domstolen, at et af dette begrebs væsentligste kendetegn er, at det  

 knytter sig til en bestemt del af jordens overflade.
EF-domstolen har  

 tidligere fastslået, at et varigt afgrænset område under vand kan  

 kvalificeres som fast ejendom, jf. sag C-428/02, Fonden Marselisborg  

 Lystbådehavn.
 Dommen fastslår  

 slutteligt, at det sted, hvor den  

 faste ejendom er beliggende, svarer til stedet for det endelige forbrug af  

 tjenesteydelsen.
Skatterådet har i  

 SKM2006.499.SR  

 taget stilling til leveringsstedet for konsulent-/ejendomsmæglerydelser  

 vedrørende køb af en ejendom.
Skatterådet afgjorde, at fastsættelse af  

 leveringsstedet efter momslovens § 17 forudsætter, at ydelsen vedrører en  

 konkret fast ejendom.
Konsulentbistand i form af en generel  

 orientering om ejendomsmarkedet i et 3. land blev anset for en  

 rådgivningsydelse omfattet af § 15, stk. 2, nr. 3, jf. afsnit  

 E.3.1.3 .
 Advokatydelser i forbindelse med skiftebehandling af en formue, der  

 hovedsageligt befinder sig i udlandet, men hvor to ejendomme er beliggende  

 her i landet, skal deles op, så de ydelser, der vedrører de faste  

 ejendomme her i landet, skal momsberigtiges her i landet, se også  

 E.3.1.3 .
Et selskab, der var momsregistreret i Sverige, drev virksomhed inden  

 for skovdrift.
Selskabet havde i en periode i 2000 udført arbejde med  

 skovrydning af stormfaldstræ for en maskinstation, der udlejede større  

 skovmaskiner.
Landsskatteretten fandt i  

 SKM2005.125.LSR ,  

 at virksomhedens ydelser havde bestået i afgrening og opskæring  

 af allerede fældede træer.
Det forhold, at træerne, medens dette arbejde  

 fandt sted, stadig befandt sig på det skovareal, hvor de var fældet, kunne  

 ikke antages at medføre, at der var tale om ydelser vedrørende fast  

 ejendom som omhandlet i momslovens dagældende § 16 (nu § 17).  

 Ydelserne måtte i stedet anses som arbejde udført på løsøregenstande som  

 omhandlet i momslovens dagældende § 17, stk. 1, nr. 3 (nu § 18, stk.  

 1, nr. 3).
E.3.4 § 18-ydelser Bestemmelsen svarer til den tidligere bestemmelse i § 17.
For ydelser, der er omfattet af § 18, stk. 1, nr. 1 - 3, fastsættes  

 leveringsstedet efter det sted, hvor ydelsen faktisk præsteres.
Det sted,  

 hvor ydelsen præsteres, er det sted, hvor ydelsen fysisk bliver udført af  

 den, der leverer ydelsen, jf. 6. momsdirektivs artikel 9, stk. 2, litra c.  

 For § 18, stk. 1, nr. 2 og 3, indeholder § 18, stk. 2, en modifikation til  

 leveringsstedet, jf. nærmere herom i  

 E.3.4.4 .
E.3.4.1 Aktiviteter inden for kunst og kultur  

 mv. § 18, stk 1, nr. 1 § 18, stk. 1, nr. 1, omfatter en række aktiviteter inden for kunst og  

 kultur, sport, underholdning, undervisning, videnskab og lignende.
Aktiviteter inden for kunst og kultur omfatter arrangementer af f.eks.  

 kunstudstillinger.
Underholdning omfatter opvisning over for publikum,  

 f.eks. ballet, teater eller koncerter.
Under videnskab hører aktiviteter,  

 der ved hjælp af udforskning af materialer eller lignende er med til at  

 skabe en ny viden, f.eks. videnskabelig udforskning af mineraler eller  

 sociologiske faktorer mv. og videnskabelige forelæsninger.
 § 18, stk. 1, nr. 1, omfatter også arrangementer og accessoriske  

 tjenesteydelser i forbindelse med de nævnte aktiviteter, da ydelser som  

 organisator af virksomhed i forbindelse med aktiviteterne er omfattet af  

 momsdirektivets artikel 9, stk. 2, litra c.
 De nævnte aktiviteter, der får fastlagt leveringsstedet her i landet,  

 kan være momsfrie efter § 13, se  

 D.11.  

 Hvis den pågældende aktivitet er momsfri efter § 13, betyder det, at der  

 hverken ved køb eller salg af sådanne ydelser skal beregnes dansk  

 moms.
EF-domstolen har i C-452/03 udtalt sig om leveringsstedet for  

 spilleautomatydelser.
Told- og Skatteforvaltningen overvejer i øjeblikket  

 dommens betydning for dansk praksis.
Den 9. marts 2006  

 har EF-domstolen afsagt dom i  

 C-114/05, Gillan Beach Ltd.
Domstolen blev anmodet om tage stilling til  

 følgende spørgsmål "[E]r en samlet tjenesteydelse, som en arrangør af en  

 messe eller en udstilling leverer til udstillerne, omfattet af sjette  

 direktivs artikel 9, stk. 2, litra c), første led, af samme direktivs  

 artikel 9, stk. 2, litra a), eller af nogen anden kategori af  

 tjenesteydelser anført i direktivets artikel 9, stk. 2 [?]" I præmis 24 udtaler  

 domstolen, at de forskellige  

 kategorier af tjenesteydelser i artikel 9, stk. 2, litra c), første led,  

 har det fælles træk, at de normalt præsteres i forbindelse med  

 enkeltstående arrangementer, og at det sted, hvor det pågældende kompleks  

 af tjenesteydelser faktisk udføres, er let at bestemme, idet de pågældende  

 arrangementer finder sted i præcist afgrænsede lokaliteter.
Formålet med en  

 udstilling eller en messe er nemlig,  

 uanset hvilket emne den vedrører, at præstere forskellige komplekse  

 tjenesteydelser over for en flerhed af adressater - som hovedregel på et  

 bestemt sted og ved en enkelt lejlighed - bl.a. med det formål at  

 præsentere oplysninger, goder eller begivenheder med henblik på at fremme  

 salget heraf.
En udstilling eller en messe må derfor betragtes som hørende  

 til de former for lignende virksomhed, der er omfattet af sjette direktivs  

 artikel 9, stk. 2, litra c), første led, jf. præmis 25.
 Tjenesteydelser  

 vedrørende den virksomhed, som er  

 opregnet i sjette direktivs artikel 9, stk. 2, litra c), første led,  

 omfatter derfor de ydelser, der præsteres af organisatorer af sådan  

 virksomhed samt af virksomhed, der må sidestilles hermed, jf. præmis  

 26.
 En udstilling eller  

 messe, uanset hvilket emne  

 den vedrører, anses for hørende til de former for lignende  

 virksomhed, der er omfattet af § 18, stk. 1, nr. 1, jf.  

 SKM2006.450.SKAT .
 Ydelser vedrørende  

 den form for virksomhed, som er  

 angivet i momslovens § 18, stk. 1, nr. 1, omfatter derfor de ydelser, der  

 præsteres af organisatorer af sådan virksomhed samt af virksomhed, der må  

 sidestilles hermed.
Hvis udstillingen  

 eller messen m.v. finder sted i  

 her i landet, vil leveringsstedet for disse ydelser derfor være her i  

 landet.
Hvis udstillingen eller messen m.v. finder sted i et andet land,  

 skal en her i landet etableret afgiftspligtig person derfor ikke beregne  

 moms ved køb af ydelsen efter reglerne om omvendt betalingspligt.
E.3.4.2 Sagkyndig vurdering af løsøregenstande §  

 18, stk. 1, nr. 2 § 18, stk 1, nr. 2, omfatter sagkyndig vurdering af  

 løsøregenstande.
Sagkyndig vurdering udøves af fagfolk, der er specielt kyndige på et  

 givet område.
Det kan f.eks. være syns- og skønsmænd samt andre personer,  

 der leverer vurderingsydelser af løsøregenstande i forsikrings- eller  

 finansieringsmæssig forbindelse.
Vurdering af pantebreve er også omfattet  

 af § 18, stk. 1, nr. 2.
E.3.4.3 Arbejde udført på løsøregenstande § 18,  

 stk. 1, nr. 3 § 18, stk. 1, nr. 3 omfatter arbejde udført på løsøregenstande.
Bestemmelsen omfatter f.eks. reparationsarbejder, servicering eller  

 montering af varer i eller på køretøjer, fartøjer eller andre  

 løsøregenstande.
Levering af varer, der eksempelvis indgår som reservedele  

 i forbindelse med en reparation (hovedydelsen), er omfattet af  

 bestemmelsen (dvs. løsøregenstanden er den samme eller har generhvervet de  

 oprindelige egenskaber efter reparationen).
 Det fremgår af artikel 5 i Rådets forordning (EF) nr. 1777/2005,  

 at stedet for levering af ydelser, som anført i forordningens  

 artikel 3, stk. 2 (se afsnit  

 D.2.3 ),  

 fastsættes i overensstemmelse med artikel 9, stk. 2, litra c) (momslovens  

 § 18, stk. 1), eller artikel 28b, punkt F, i direktiv 77/388/EØF  

 (momslovens § 18, stk. 2), undtaget er dog samling af varer, der bliver  

 del af en fast ejendom.
 Den ydelse, der består i, at bedækningen af en hoppe sker  

 ved, at en hingst bedækker hoppen naturligt, er omfattet af momslovens §  

 18, stk. 1, nr. 3. Når en dyrlæge eller hesteinseminør i henhold til  

 bekendtgørelsen om kunstig sædoverføring på heste foretager inseminering  

 af heste, er der efter styrelsens opfattelse derimod tale om en  

 ydelse omfattet af § 15, stk. 1. Se   

 SKM2001.423.TSS.
Om fortolkning af bestemmelsen kan også henvises til  

 SKM2003.497.LSR ,  

 hvor der var tale om et dansk selskab, der indgik aftale med et svensk  

 selskab om levering og montering af nogle platforme.
Det danske selskab  

 hyrede en dansk underleverandør til at forestå monteringsarbejdet i  

 Sverige.
Underleverandøren fakturerede fejlagtigt med dansk moms til den  

 danske leverandør.
Underleverandøren gik efterfølgende konkurs og det  

 danske selskab blev nægtet fradrag for købsmomsen.
Da underleverandørens ydelse blev præsteret i Sverige er  

 leveringsstedet ikke i Danmark, jf. § 18, stk. 1, nr. 3 (tidligere § 17,  

 stk. 1, nr. 3) og det var derfor med urette, at fakturaen var pålagt  

 dansk moms.
Det danske selskab kunne ikke fradrage købsmomsen.  

 Bestemmelsen i § 18, stk. 2, finder ikke anvendelse på forholdet, se herom  

 afsnit  

 E.3.4.4 .
Et selskab, der var momsregistreret i Sverige, drev virksomhed inden  

 for skovdrift.
Selskabet havde i en periode i 2000 udført arbejde med  

 skovrydning af stormfaldstræ for en maskinstation, der udlejede større  

 skovmaskiner.
Landsskatteretten fandt i  

 SKM2005.125.LSR ,  

 at virksomhedens ydelser havde bestået i afgrening og opskæring  

 af allerede fældede træer.
Det forhold, at træerne, medens dette arbejde  

 fandt sted, stadig befandt sig på det skovareal, hvor de var fældet, kunne  

 ikke antages at medføre, at der var tale om ydelser vedrørende fast  

 ejendom som omhandlet i momslovens dagældende § 16 (nu § 17).  

 Ydelserne måtte i stedet anses som arbejde udført på løsøregenstande som  

 omhandlet i momslovens dagældende § 17, stk. 1, nr. 3 (nu § 18, stk.  

 1, nr. 3).
 Bestemmelsen i § 18, stk. 2, fandt anvendelse på forholdet, se  

 herom afsnit  

 E.3.4.4 .
E.3.4.4 Situationer hvor ændring af  

 leveringssted kan forekomme § 18, stk. 2 Bestemmelsen i § 18, stk. 2, fastslår, at leveringsstedet i visse  

 tilfælde ikke er det land, hvori ydelsen faktisk præsteres.
Bestemmelsen  

 gælder for sagkyndig vurdering af løsøregenstande (§ 18, stk. 1, nr. 2) og  

 for arbejde udført på løsøregenstande (§ 18, stk. 1, nr. 3).
Hvis aftageren af disse ydelser er registreret for moms i et andet  

 EU-land og varerne forsendes eller transporteres til udlandet, er  

 leveringsstedet ikke her i landet.
Ydelsen kan i disse tilfælde leveres  

 uden dansk moms til aftageren.
Det er alene nok, at varen er forsendt  

 eller transporteret til udlandet, dvs. enten et EU-land eller land uden  

 for EU.
Det behøver ikke at være til det land, hvor aftageren er  

 etableret.
I  

 SKM2003.497.LSR  

 fandt § 18, stk. 2 (tidligere § 17, stk. 2) ikke anvendelse, da  

 goderne (platforme) ikke blev sendt eller transporteret uden for den  

 medlemsstat, som ydelserne rent faktisk blev udført i.
Se nærmere om  

 kendelsen i afsnit  

 E.3.4.3 .
Et selskab, der var momsregistreret i Sverige, drev virksomhed inden  

 for skovdrift.
Selskabet havde i en periode i 2000 som  

 underentreprenør til et andet selskab udført arbejde med skovrydning  

 af stormfaldstræ for en maskinstation, der udlejede større skovmaskiner.  

 Det andet selskab var ligeledes momsregistreret i  

 Sverige.
Landsskatteretten konstaterer i  

 SKM2005.125.LSR ,  

 at aftageren af de omhandlede ydelser var momsregistreret i et  

 andet EU-land.
Da varerne var transporteret til udlandet, var  

 leveringsstedet for de omhandlede ydelser ikke her i landet, jf.  

 momslovens dagældende § 17, stk. 2 (nu § 18, stk. 2). Det bemærkedes  

 herved, at der iht. momslovens § 17, stk. 2, og artikel 28b, punkt F i 6.  

 momsdirektiv alene var hjemmel til at lægge vægt på den pågældende  

 aftagers momsregistreringsforhold.
Det var således ikke afgørende,  

 hvorvidt denne havde handlet som afgiftspligtig person, i det land hvori  

 ydelsen var udført, i tilfælde hvor den pågældende rent faktisk ikke havde  

 været momsregistreret i dette land.
Se nærmere om kendelsen  

 i afsnit  

 E.3.4.3 .
Hvis ydelsen er præsteret i et andet EU-land, og varerne er forsendt  

 eller transporteret ud af det pågældende EU-land, er leveringsstedet her i  

 landet.
Betingelsen herfor er, at det er en dansk momsregistreret  

 virksomhed, der er aftager af ydelsen.
I denne situation bliver  

 leveringsstedet her i landet, uanset om varen forsendes eller  

 transporteres til Danmark eller til et land uden for EU.
 Om fakturakrav i forbindelse med ydelser i § 18, der kan leveres uden  

 dansk moms, henvises til  

 N.2.3.4 ,  

 jf. § 40, stk. 2 i momsbekendtgørelsen.
E.3.5 Transportydelser § 19 § 19, stk. 1, omfatter transport af både passagerer og varer, mens §  

 19, stk. 2 og 3, kun omfatter transport af varer inden for EU.  

 Transportydelsen skal holdes adskilt fra varen, der transporteres, da  

 leveringsstedet for varen kan være forskellig fra leveringsstedet for  

 ydelsen.
 Transportydelsen omfatter alle former for transport.
 Dog er transport og transmission gennem distributionssystemer  

 for naturgas og transmissionssystemer for elektricitet fra 1. januar 2005  

 omfattet af momslovens § 15, stk. 2, nr. 12, som er indsat i momsloven ved  

 lov nr. 356 af 19. maj 2004. Se  

 E.3.1.12 .
E.3.5.1 Transportydelser her i landet § 19, stk.  

 1 Leveringsstedet for transportydelser efter § 19, stk. 1, er det sted,  

 hvor ydelsen bliver udført.
Der skal derfor betales dansk moms, hvis  

 transporten udføres her.
Der er dog visse undtagelser for transport af  

 varer her i landet, når transporten sker for en aftager, der er  

 momsregistreret i et andet EU-land, jf. de nærmere betingelser i § 19,  

 stk. 3, som er beskrevet i  

 E.3.5.3 .
 Transport af passagerer inden for EU er omfattet af § 19, stk. 1.
 Der skal i forbindelse med fastlæggelsen af leveringsstedet for disse  

 transporter tages hensyn til den tilbagelagte strækning, jf. 6.  

 momsdirektiv, artikel 9, stk. 2, litra b.
 EF-domstolens dom i sag C-116/96, Reisebüro Binder, fastslår, at  

 artikel 9, stk. 2, litra b) skal fortolkes således, at når der er tale om  

 en grænseoverskridende persontransportydelse i form af en pakkerejse, skal  

 den samlede modydelse for denne ydelse - med henblik på at fastlægge den  

 del af transporten, som er afgiftspligtig i hver af de berørte  

 medlemsstater - opdeles i forhold til de der tilbagelagte strækninger.  

 Dommen udelukker, at den fordeling af momsgrundlaget mellem  

 medlemsstaterne, som bestemmelsen foreskriver, kan ske under hensynstagen  

 til andre faktorer end den tilbagelagte strækning.
Dansk moms af en bustransport, der foregår mellem flere EU-lande, skal  

 derfor beregnes på følgende måde: Der skal betales moms her i landet af  

 den del af det samlede vederlag for transportydelsen, som vedrører  

 transportstrækninger her i landet.
Opdelingen af vederlaget skal ske efter  

 forholdet mellem antal kørte kilometer i Danmark og antal kørte kilometer  

 i udlandet.
Det er det samlede vederlag for transportydelsen, som skal opdeles  

 efter forholdet mellem antal kørte kilometer i Danmark og antal kørte  

 kilometer i udlandet.
Med virkning fra den 1. august 2001 kan den del af  

 vederlaget for transportydelsen, der kan henføres til  

 ventedage/overliggerdage, derfor ikke længere holdes uden for beregningen  

 af, hvor stor en del af vederlaget, der vedrører transportstrækninger  

 her i landet.
Se TSCIR 2001-16.
 Som et eksempel på beregningsmetoden kan nævnes en vognmand, der  

 udfører en busrejse fra X-købing til Y-ville i Frankrig og retur:
 Den indenlandske transport udgør: 400/2.400 = 1/6 af den tilbagelagte  

 strækning.
 Transportvederlaget udgør 15.000 kr.
 Værdien af den indenlandske transport inkl. moms udgør 1/6 af 15.000  

 kr. = 2.500 kr.
 Momsen udgør 20% af 2.500 kr. = 500 kr.
 Tomkørsel (dvs. kørsel uden passagerer) har kun momsmæssig relevans i  

 forbindelse med kørsel til udlandet.
Når kørselsvederlaget skal opgøres i momsfri og momspligtig kørsel,  

 skal eventuel tomkørsel ikke medregnes.
Den kørselsstrækning, der indgår i  

 beregningerne, er således kun den strækning, hvorpå der transporteres  

 passagerer.
 Hvis en vognmand fra Slagelse eksempelvis udfører en busrejse fra  

 X-købing til Y-ville i Frankrig, skal strækningen Slagelse - X-købing ved  

 rejsens start og strækningen X-købing - Slagelse ved rejsens afslutning  

 ikke indgå i det kilometerantal, der danner grundlag for beregningen af  

 den andel af vederlaget, hvoraf der skal betales moms.
 For bustransport med udenlandske turistbusser her i landet henvises til  

 § 73, se afsnit S.
E.3.5.2 Transportydelser mellem forskellige  

 EU-lande § 19, stk. 2 Bestemmelsen i § 19, stk. 2, gælder kun for transport af varer.
Ved  

 transport af varer inden for EU med afgang og ankomst i to forskellige  

 EU-lande er leveringsstedet her i landet, når afgangsstedet er her.
Dette  

 er dog ikke tilfældet, hvis aftageren af transportydelsen er registreret  

 for moms i et andet EU-land.
 Leveringsstedet er også her i landet, hvis aftageren af ydelsen er  

 registreret her og afgangsstedet er i et andet EU-land.
 Ved afgangssted forstås det sted, hvor transporten faktisk  

 påbegyndes, uden medregning af den strækning, der tilbagelægges hen til  

 det sted, hvor varerne befinder sig.
 Ved ankomststed forstås det sted, hvor transporten af varerne faktisk  

 afsluttes.
 Definitionerne fremgår af direktivets artikel 28b, punkt C, stk 1.
 I forbindelse med transportydelser opstår der et spørgsmål om, hvilken  

 person, der skal betale momsen efter § 46, stk. 1 (spørgsmålet opstår også  

 i forbindelse med ydelser knyttet til transport i § 20 og  

 formidlingsydelser i § 21). For yderligere gennemgang af § 46 henvises til  

 L.1 .
 Leveringsstedet for en transport påbegyndt uden for EU, f.eks. en  

 transport der starter i Norge med ankomststed i Tyskland via Danmark, vil  

 blive behandlet efter § 19, stk. 2.
Hvorvidt der skal beregnes moms afgøres af, om varen er under en af de  

 i § 12, stk. 2, nævnte ordninger, se evt.  

 D.10 ,  

 eller om transportydelsen er momsfritaget her i landet efter § 34, stk. 1,  

 nr. 12, se I.1.2.3 Hvis varen ikke er under en af de i § 12, stk. 2, nævnte ordninger,  

 bestemmer § 32, stk. 1, imidlertid, at der til momsgrundlaget ved  

 indførslen af varen fra ikke EU-lande, skal medregnes  

 forsendelsesomkostninger, der påløber indtil varens bestemmelsessted i EU,  

 når dette sted er kendt på det tidspunkt, hvor momspligten indtræder.
 I disse situationer vil transporten blive indkalkuleret i varens værdi  

 og momsberigtiget i forbindelse med importproceduren.
 I de situationer, hvor varens bestemmelsessted ikke er kendt på det  

 tidspunkt, hvor momspligten indtræder, anses transporten for at være en  

 selvstændig ydelse, og leveringsstedet skal fastlægges efter § 19, stk.  

 2.
 For momsfritagne transportydelser i forbindelse med eksport henvises  

 til  

 I.1.2.3 .
E.3.5.3 Transport her i landet i tilknytning til  

 EU-transport § 19, stk. 3 Momslovens § 19, stk. 3, vedrører transport af varer her i landet.
Efter bestemmelsen anses transport af varer her i landet ikke for at  

 have leveringssted her i landet, hvis transporten har direkte tilknytning  

 til en transport af varer mellem to EU-lande, og aftageren af ydelsen er  

 registreret for moms i et andet EU-land.
Som eksempel på  

 anvendelse af ordningen kan nævnes salg af færgebilletter for overførsel  

 af en lastbil med varer her i landet.
Lastbilen transporterer varen mellem  

 to EU-lande, og aftageren af færgebilletten (vognmanden) er registreret  

 for moms i et andet EU-land.
I dette tilfælde er leveringsstedet for  

 færgeselskabets færgetransport ikke her i landet.
 Ved transport af varer i et andet EU-land, hvor transporten har direkte  

 tilknytning til en transport af varer mellem to EU-lande, er  

 leveringsstedet dog her i landet, når aftageren af ydelsen er registreret  

 her, jf. § 19, stk. 3, 2. pkt.
 Leveringsstedet for formidling af de nævnte ydelser fastlægges efter §  

 21, nr. 1, se  

 E.3.7.1 .
E.3.6 Ydelser knyttet til transport §  

 20 Leveringsstedet for ydelser udført i tilknytning til transport såsom  

 lastning, losning, omladning og lign. fastlægges som det sted, hvor  

 ydelserne udføres (foregår), jf. § 20, stk. 1.
 Med ydelser knyttet til transport forstås ydelser, der er en naturlig  

 del af den fysiske udførelse af transporten, og som står i direkte  

 forbindelse hermed.
 Ydelser, som speditionsfirmaer udfører i forbindelse med indgåelse af  

 kontrakter el.lign., er ikke omfattet af § 20, stk. 1, fordi ydelsen ikke  

 står i en direkte tilknytning til transporten.
 § 20, stk. 2, fastslår, at leveringsstedet for de ovenfor nævnte  

 ydelser, der knytter sig til transport af varer inden for EU med afgangs-  

 og ankomststed i to forskellige EU-lande, fastlægges som det sted, hvor  

 ydelsen udføres.
Dette gælder dog ikke, hvis aftageren af ydelsene er momsregistreret i  

 et andet EU-land end det land, hvor ydelserne udføres.
Her flyttes  

 leveringsstedet til det andet EU-land.
 Afslutningsvis fastslås det, at leveringsstedet er her i landet, når  

 ydelsen udføres i et andet EU-land, men aftageren af ydelsen er  

 momsregistreret her i landet.
 Om fakturakrav i forbindelse med transport af varer og hertil knyttede  

 ydelser henvises til   

 N.2.3.4 .
E.3.7 Ydelser, der leveres af formidlere §  

 21 Leveringsstedet for formidlingsydelser, der leveres af formidlere, som  

 handler i andres navn og for andres regning, fastsættes efter § 21, nr.  

 1-3, medmindre ydelserne er omfattet af § 15, stk. 2, nr. 8. Om ydelser  

 omfattet af § 15, stk. 2, nr. 8, se  

 E.3  

 og  

 E.3.1.8.
 Formidlingsydelser, der er omfattet af § 21, adskiller sig fra de  

 formidlingsydelser, der er nævnt i § 4, stk. 4, ved at formidleren handler  

 i andens navn og for andens regning (kommission), se evt.  

 D.3.3  

 om formidlingsydelser omfattet af § 4, stk. 4.
Momspligtige personer, der handler i andens navn og for anden regning,  

 vil typisk handle efter fuldmagt.
Handelsagenter afsætter varer for en  

 anden (agenturgiveren) ved at optage købstilbud eller ved at sælge varer i  

 dennes navn, jf. kommissionslovens § 77. Mægler er ikke det samme som  

 fuldmagtshaver, men den præsterede ydelse er alligevel en formidling, da  

 en mægler i princippet skal være en upartisk mellemmand mellem køber og  

 sælger.
 Speditører er ikke omfattet af § 21, fordi de foretager forsendelser af  

 gods i eget navn, men for fremmed regning, jf. næringslovens § 19.
Det nærmere omfang af bestemmelsen er formidling i forbindelse med E.3.7.1 Transport mellem to EU-lande § 21, nr.  

 1 Ved formidling af transport af varer mellem to EU-lande fastlægges  

 leveringsstedet i overenstemmelse med lovens § 19, stk. 2, dvs. den ydelse  

 der formidles, se   

 E.3.5.2 .
Når formidleren udfører et job, hvor vedkommende formidler en transport  

 som nævnt ovenfor, vil leveringsstedet altså være her i landet, når  

 afgangsstedet for transporten også er her.
Dette er dog ikke tilfældet,  

 hvis aftageren af transportydelsen er momsregistreret i et andet  

 EU-land.
 Leveringsstedet er også her i landet, hvis aftageren af ydelsen er  

 registreret her og afgangsstedet for transporten er i et andet  

 EU-land.
E.3.7.2 Lastning, losning, omladning og lignende  

 § 21, nr. 2 Ved formidling af ydelser som lastning, losning, omladning og lign.  

 knyttet til transport af varer mellem to EU-lande fastsættes  

 leveringsstedet i overensstemmelse med lovens § 20, stk. 2, dvs. den  

 ydelse der formidles, se   

 E.3.6.
Leveringsstedet for formidling af lastning, losning, omladning og lign.  

 er her i landet, når disse ydelser udføres her, medmindre aftageren er  

 momsregistreret i et andet EU-land.
Leveringsstedet for formidlingen er  

 også her i landet, når lastningen, losningen, omladningen og lign. udføres  

 i et andet EU-land, men aftageren af disse ydelser er momsregistreret her  

 i landet.
E.3.7.3 Andre formidlingsydelser § 21, nr.  

 3 Med andre formidlingsydelser menes formidling af såvel varer som  

 ydelser.
Der er tale om formidlingsydelser, der ikke hører under de  

 ydelser, som er omfattet af § 21, nr. 1-2, § 15, stk. 2, nr. 8, og §  

 34, stk. 1, nr. 13, jf.  

 E.3.7.1 ,   

 E.3.7.2 ,  

 E.3.1.8 ,  

 og  

 I.1.7 .
Momslovens § 21, nr. 3, vedrører formidlingsydelser, der leveres af  

 formidlere, som handler i andres navn og for andres regning.
Bestemmelsen  

 gælder kun for formidlingsydelser, som vedrører transaktioner,  

 der foretages her i landet eller i et andet EU-land.
Se  

 SKM2001.338.TSS .
Bestemmelsen gælder uanset, om formidlingsydelsen leveres til  

 momspligtige personer, ikke-momspligtige juridiske personer eller  

 privatpersoner.
EF-domstolen har i dommen i sag C-68/03, D.
Lipjes, i  

 forbindelse med besvarelsen af sagens første spørgsmål udtalt, at  

 sjette direktivs artikel 28b, punkt E, stk. 3 (momslovens § 21, nr.  

 3), ikke skal fortolkes således, at den kun angår tjenesteydelser, der  

 leveres af formidlere, hvor aftageren af tjenesteydelsen er en  

 afgiftspligtig person eller en ikke-afgiftspligtig juridisk person.
 Formidling af persontransport inden for EU er omfattet af bestemmelsen,  

 se  

 SKM2006.395.SKAT .
 Om formidlingsydelser i eget navn, men for en andens regning, se  

 D.3.3.
 Efter bestemmelsen er leveringsstedet for formidlingsydelsen her i  

 landet, når formidlingsydelsen vedrører en transaktion, der foretages  

 her, dvs. den pågældende hovedtransaktion har leveringssted her i landet.  

 Hvis aftageren af formidlingsydelsen er momsregistreret i et andet  

 EU-land, er leveringsstedet for formidlingsydelsen dog i det EU-land, hvor  

 aftageren er momsregistreret.
 Der er med lov nr. 124 af 28. februar 2003 foretaget en tilpasning af §  

 21, nr. 3s ordlyd til sjette momsdirektivs artikel 28 b, punkt E, nr.  

 3.
 Leveringsstedet for hovedtransaktionen fastlægges efter de  

 almindelige regler i momslovens §§ 14-20 og § 22.
EF-domstolen har ved besvarelsen af det andet spørgsmål i sag  

 C-68/03, D.
Lipjes, taget stilling til, om det, når en  

 formidlingstransaktion henhører under sjette direktivs artikel 28b, punkt  

 E, stk. 3, er de almindelige bestemmelser i sjette direktivs artikel  

 8 eller specialbestemmelserne i samme direktivs artikel 28b, der skal  

 anvendes med henblik på fastsættelsen af det sted, hvor den transaktion,  

 der ligger til grund for formidlingsydelsen, er blevet udført.
EF-domstolen fastslår i dommens præmis 25, at det i denne  

 henseende er tilstrækkeligt at fastslå, at det følger af sjette direktivs  

 ordlyd, at stedet for erhvervelse inden for Fællesskabet af goder er  

 reguleret i direktivets artikel 28b, punkt A og B, som således fraviger de  

 almindelige bestemmelser i direktivets artikel 8, som regulerer levering  

 af goder inden for en medlemsstat.
En anden bedømmelse var under de i den  

 nederlandske hovedsag foreliggende omstændigheder ikke påkrævet.
 EF-domstolen besvarede det andet spørgsmål med, at når en  

 formidlingstransaktion henhører under sjette direktivs artikel 28b, punkt  

 E, stk. 3, skal direktivets artikel 28b, punkt A (stedet for  

 erhvervelse inden for Fællesskabet af goder) og B (leveringsstedet ved  

 fjernsalg), anvendes med henblik på fastsættelsen af det sted, hvor de  

 transaktioner, der ligger til grund for formidlingsydelserne, er blevet  

 udført.
På baggrund af EF-domstolens dom i sag C-68/03, D.
Lipjes,  

 har Told- og Skattestyrelsen besluttet at ændre praksis for  

 fastlæggelsen af leveringsstedet for formidlingsydelser omfattet af  

 momslovens § 21, nr. 3. Styrelsen har udsendt TSS-cirkulære  

 2004-35 . Praksisændringen  

 vedrører tilfælde, hvor formidler på vegne af køber formidler erhvervelsen  

 af en vare.
Praksisændringen vedrører ikke tilfælde, hvor aftageren af  

 formidlingsydelsen er momsregistreret (registreringspligtig) i Danmark  

 eller i et andet EU-land.
Den ændrede praksis betyder, at når en formidler, der handler i en  

 andens navn og for en andens regning, leverer formidlingsydelser omfattet  

 af § 21, nr. 3 (andre formidlingsydelser), på vegne af køberen, skal  

 formidler anses for at have formidlet en erhvervelse og ikke en  

 leverance.
Stedet for erhvervelsen skal fastlægges efter momslovens §  

 14, nr. 2, 2. pkt., sidste bisætning, og 3. pkt., og nr. 3, samt § 22.  

 Hvis varen transporteres fra et andet EU-land til Danmark er  

 leveringsstedet for erhvervelsen således i Danmark.
Hvis varen  

 transporteres fra Danmark til et andet EU-land er leveringsstedet for  

 erhvervelsen ikke i Danmark.
 Efter bestemmelsen er leveringsstedet for formidlingsydelsen her i  

 landet, når formidlingsydelsen vedrører en transaktion, der foretages  

 i et andet EU-land, og hvis aftageren af formidlingsydelsen er  

 momsregistreret her i landet.
 Hvis hovedtransaktionen har sit leveringssted uden for EU, vil  

 formidlingsydelsen være momsfri, jf. § 34, stk. 1, nr. 13. Se  

 I.1.7 .
 Om fakturakrav i forbindelse med formidling af ydelser efter § 21  

 henvises til  

 N.2.3.4 .
E.4 Momspligtigt sted for erhvervelse af en  

 vare § 22 omfatter stedet for erhvervelse af en vare fra et andet EU-land.  

 Erhvervelse kan kun ske fra et andet EU-land.
Hvis varen bliver forsendt  

 eller transporteret fra et land uden for EU, er der i stedet tale om  

 indførsel, jf. § 12.
 Erhververen er ikke kun en momspligtig person, der er registreret, men  

 det kan f.eks. også være en ikke momspligtig juridisk person, samt en  

 momspligtig person, der ikke er registreret, se endvidere  

 D.9 .
 Ved erhvervelse forstås erhvervelse af retten til som ejer at råde over  

 en vare, som af sælgeren eller af erhververen eller for disses regning  

 forsendes eller transporteres til erhververen fra et andet EU-land.
 Når forsendelsen eller transporten sker for sælgerens eller  

 erhververens regning, menes der, at det er sælgeren eller erhververen, der  

 står for, og betaler for, forsendelsen eller transporten.
 Hovedreglen i § 22, stk. 1, bestemmer, at leveringsstedet er her i  

 landet, når varen befinder sig her efter afslutningen af forsendelsen  

 eller transporten til erhververen.
 Erhververen skal derfor beregne erhvervelsesmoms og anføre den på den  

 periodevise angivelse.
 § 22, stk. 2, bestemmer, at en erhvervelse af en vare også har  

 leveringssted her i landet, når erhvervelsen sker under benyttelse af et  

 dansk momsregistreringsnummer (sælgeren udsteder sin faktura med angivelse  

 af dette momsregistreringsnummer). Det gælder, uanset at varen ikke er  

 modtaget her i landet.
 Erhververen kan dog undgå at betale dansk moms, hvis det kan godtgøres,  

 at erhvervelsen pålægges moms i det andet EU-land, hvortil forsendelsen  

 eller transporten er sket, jf. hovedreglen i § 22, stk. 1.
Som eksempel kan nævnes en dansk virksomhed, der overfører varer fra  

 Holland til Tyskland.
Ved købet i Holland anvendes et dansk  

 momsregistreringsnummer.
I dette tilfælde skal der beregnes dansk  

 erhvervelsesmoms, hvis den danske virksomhed ikke kan dokumentere, at der  

 er betalt tysk erhvervelsesmoms.
Afsnit F Momspligtens indtræden Tidspunktet for momspligtens indtræden er afgørende for, til hvilken  

 momsperiode en given leverance mv. skal henføres, og dermed for afgørelsen  

 af beskatnings- og fradragstidspunktet.
Tidspunktet for momspligtens  

 indtræden afhænger af, om der er tale om en leverance (§ 23),  

 EU-vareleverance (§ 24), erhvervelse (§ 25) eller indførsel (§  

 26).
F.1 Leverancer § 23 Tidspunktet for momspligtens indtræden for leverancer er beskrevet i  

 lovens § 23.
F.1.1 Leveringstidspunktet § 23, stk.  

 1 Tidspunktet for momspligtens indtræden for leverancer er principielt  

 leveringstidspunktet, dvs. det tidspunkt leveringen finder sted.
Herved  

 skal forstås det tidspunkt, hvor erhververen får retten til som ejer at  

 råde over leverancen.
Dette tidspunkt er ikke nødvendigvis sammenfaldende  

 med tidspunktet for ejendomsrettens overgang.
Hvornår råderetten er  

 overgået, vil som oftest fremgå af parternes aftale.
For ydelser vil  

 det almindeligvis være når leverancen er afsluttet.
F.1.2 Faktureringstidspunktet § 23, stk.  

 2 I praksis vil det ofte være vanskeligt at bestemme, hvornår leveringen  

 har fundet sted.
Hvis der i forbindelse med leverancen er udstedt en  

 faktura, anses faktureringstidspunktet som leveringstidspunkt, hvis  

 faktureringen sker inden eller snarest efter leverancens  

 afslutning.Der er i loven ingen nærmere angivelse af, hvad der  

 skal forstås ved snarest efter.
Hvad der skal forstås herved, må bero på  

 en konkret vurdering.
I visse brancher udstedes der ikke altid en faktura  

 i forbindelse med leverancen.
Fastlæggelsen af beskatnings- og  

 fradragstidspunktet må her ske på grundlag af afregningsbilag el.lign.,  

 der kan træde i stedet for en faktura.Fra 1. december 1999 er det  

 ikke længere tilladt at benytte PBS-betalingsoversigtens udstedelsesdato  

 (den 1. i måneden) som fakturadato.
Efter denne dato er det et krav, at  

 hver fakturering/transaktion på betalingsoversigten indeholder de samme  

 oplysninger, som kræves for en almindelig faktura.
Dette betyder, at hver  

 transaktion skal forsynes med en særskilt udstedelsesdato (fakturadato),  

 se TfS 1999.834.
Leveringstidspunktet for ejendomsmæglerydelser er det tidspunkt, hvor  

 der fra såvel sælgers som købers side er underskrevet en ubetinget  

 slutseddel.
Datoen for slutsedlens underskrivelse er afgørende for, i  

 hvilken periode salæret skal momsberigtiges.
Ejendomsmæglere kan anse  

 faktureringstidspunktet som leveringstidspunkt, hvis faktureringen sker  

 inden eller snarest efter leverancens afslutning, dvs. slutsedlens  

 underskrivelse.
Virksomheder, som opkræver abonnementsafgift og lign. for leverancer af  

 varer og momspligtige ydelser, eller som opkræver lejebeløb for udlejning  

 af varer, erhvervslejemål etc., foretager ofte samlet udsendelse af  

 et antal girokort, der kan være vedlagt en særlig opgørelse, der efter  

 form og indhold er udformet som en faktura.
Virksomhederne skal som  

 hovedregel momsberigtige hele det opkrævede beløb i den momsperiode, hvori  

 den samlede udsendelse af giroindbetalingskortene finder sted.En  

 fravigelse fra hovedreglen kan tillades, hvis indbetalingskortene er  

 forsynet med hver sin fakturadato, som kan anvendes ved opgørelse af  

 momstilsvaret.
Fakturadatoen skal ligge forud for en forfaldsdato og  

 sidste rettidige indbetalingsdato.
Se  

 N.2.3.8 .
I tilfælde, hvor en registreret virksomhed går i betalingsstandsning,  

 skal leverancer indtil betalingsstandsningsdagen momsberigtiges for tiden  

 indtil betalingsstandsningsdagen.
For igangværende byggearbejder og lign.,  

 som ikke fuldt ud er faktureret til modtageren, skal der med  

 betalingsstandsningsdagen som skæringstidspunkt ske særskilt fakturering  

 af værdien af den resterende del af det udførte arbejde.
Opgørelsen af  

 denne værdi baseres på en faktisk opgørelse pr. betalingsstandsningsdagen,  

 dvs. stadeværdi med fradrag af allerede fakturerede og/eller modtagne  

 acontobeløb, eventuelt beregnet i forhold til den entreprisesum, der er  

 aftalt for de pågældende leverancer.
Det kan forekomme, at et bo selv forestår færdiggørelsen af et  

 igangværende arbejde, men undlader at foretage den nævnte opgørelse pr.  

 betalingsstandsningstidspunktet.
Sådanne arbejder faktureres som svarende  

 til forskellen mellem de beløb den afmeldte virksomhed har faktureret  

 før betalingsstandsningen (acontobetalinger), og den aftalte entreprisesum  

 inkl. eventuelle reguleringer.
I sådanne tilfælde skal leverancerne som  

 helhed (det af boet fakturerede beløb) henføres til boets momsregnskab som  

 omsætning på faktureringstidspunktet.
F.1.3 Forudbetaling § 23, stk. 3 I tilfælde, hvor leverandøren modtager en hel eller delvis betaling for  

 leverancen, inden leveringen finder sted eller faktura er udstedt, er  

 betalingstidspunktet leveringstidspunktet.
Reglen har betydning for  

 afgørelsen af beskatningstidspunktet for leverandøren, som skal afregne  

 moms af den modtagne forudbetaling på betalingstidspunktet.
Beløb, som deponeres hos ejendomsmæglere mv. til sikkerhed for salær og  

 omkostninger, betragtes som en forudbetaling for momspligtige  

 ejendomsmæglerydelser, idet køberen betaler beløbet på sælgerens vegne.  

 Beløbet skal principielt fuldt ud momsberigtiges i den momsperiode, hvori  

 deponeringen har fundet sted.
Der skal alene beregnes moms af den del af  

 deponeringsbeløbet, som kan anses som forudbetalt.
Olieselskabers private kunder har mulighed for at indbetale et forud  

 aftalt månedligt beløb på en såkaldt oliekonto til dækning af  

 olieleverancer.
Der skal betales moms af betalinger, som helt eller delvis  

 modtages inden leverancens afslutning.
Teleselskaber, der sælger telekort, som anses som et betalingsmiddel og  

 træder i stedet for mønter (kontanter), kan undlade at afregne momsen på  

 tidspunktet for kortsalget og i stedet afregne momsen ved det løbende  

 forbrug af telekortene.
Kortene i sig selv kan afsættes uden moms, TfS  

 1995, 389.
Der skal dog skelnes mellem telekort, som kan anvendes i  

 telefonautomater, og kort, der ikke anvendes direkte i automaten, men som  

 ved hjælp af en påtrykt kode el. lign. giver brugeren ret til at  

 telefonere for et forud fastsat beløb.
Den sidstnævnte korttype skal  

 momsberigtiges ved salget af kortet.
 EF-domstolen har i sag C-419/02, BUPA Hospitals Ltd og Goldsborough  

 Developments Ltd, fastslået, at artikel 10, stk. 2, andet afsnit i 6.  

 momsdirektiv, ikke omfatter forudbetalinger som de i hovedsagen  

 omhandlede, hvorved et samlet beløb betales for goder, der er angivet  

 efter art i en liste, som til enhver tid kan ændres ved gensidig aftale  

 mellem køber og sælger, og fra hvilken køber eventuelt kan udvælge varer,  

 på grundlag af en aftale, som han til enhver tid ensidigt kan opsige,  

 hvorefter han får tilbagebetalt hele den del af forudbetalingen, som ikke  

 er udnyttet.
I  

 SKM2006.505.SR  

 har Skatterådet bekræftet, at betalinger som finder sted ved  

 udstedelsen af gavekort, der kan anvendes i en række butikker, og som  

 kan indløses til både varer og kontanter, ikke kan anses for betaling for  

 levering af momspligtige varer og tjenesteydelser.
Momspligten indtræder  

 derfor først, når gavekortet indløses til momspligtige varer og ydelser.  

 Se   

 G.1.1.5 .
Registrerede virksomheder, der modtager indskud fra kunder som  

 forudbetaling for vareleverancer, skal svare moms af dette indskud i den  

 periode, hvor betalingen finder sted, da indskud ikke kan anses som afdrag  

 på lån eller foretaget i opsparingsøjemed.
Se  

 G.1.2.3 .
 Hvorvidt et indskud faktisk er en forudbetaling eller udgør et låne-  

 eller opsparingsforhold, skal afgøres ved f.eks. at vurdere, om der er  

 oprettet lånedokumenter, forrentningsbetingelser mv., og om indskud  

 ledsages af en efterfølgende vareleverance mv.
F.1.4 Kommissionshandel § 23, stk. 4 For varer, der leveres i kommission eller konsignation, er  

 leveringstidspunktet enten det tidspunkt, hvor leveringen finder sted,  

 eller det tidspunkt hvor afregningen med kommissionæren eller  

 konsignataren finder sted.
I det sidstnævnte tilfælde må faktura først  

 udstedes ved afregningen.
F.1.5 EU-vareleverancer § 24 Momslovens § 24 indeholder en undtagelse fra de generelle regler om  

 leveringstidspunktet i lovens § 23.
 Undtagelsen gælder for levering af varer, der opfylder  

 betingelserne for momsfritagelse efter § 34, stk. 1, nr.  

 1-4.
 Det drejer sig om levering af følgende varer:
De nævnte leverancer udgør en momspligtig erhvervelse i et andet  

 EU-land.
Efter lovens § 24, 1. pkt. er leveringstidspunktet for  

 disse leverancer først den 15. i den måned, der følger efter den måned, i  

 hvilken leveringen finder sted.
Momslovens § 24, 2. pkt., er ændret ved lov nr. 356 af 19. maj 2004.  

 Fra og med 1. juli 2004 gælder § 24, 1. pkt., i de tilfælde,  

 hvor fakturaen ikke er udstedt inden den 15. i måneden  

 efter leveringen.
Er fakturaen udstedt inden denne dato,  

 anses faktureringstidspunktet efter § 24, 2. pkt., som  

 leveringstidspunktet.
 Bestemmelserne skal ses i sammenhæng med momspligtens indtræden for  

 erhvervelser i de øvrige EU-lande.
F.2 Erhvervelser § 25 For erhvervelser fra andre EU-lande indtræder momspligten på det  

 tidspunkt, hvor varen erhverves, jf. lovens § 25.
Erhvervelsestidspunktet er den 15. i den måned, der følger efter den  

 måned, i hvilken leveringen finder sted.
Udstedes en faktura inden  

 denne dato, er faktureringstidspunktet erhvervelsestidspunktet, jf. lov  

 nr. 356 af 19. maj 2004, der træder i kraft den 1. juli 2004.
 Erhvervelsestidspunktet er sammenfaldende med leveringstidspunktet for  

 leverancer af varer til momsregistrerede købere i andre EU-lande og  

 sikrer, at en bestemt leverance og den modsvarende erhvervelse henføres  

 til samme periode i begge EU-lande, som er involveret i handlen.
F.3 Indførsel § 26 Tidspunktet for momspligtens indtræden ved indførsel af varer fra  

 steder uden for EU afgøres efter toldlovens bestemmelser, således at  

 momspligten sædvanligvis indtræder på tidspunktet for varernes indførsel,  

 dvs. fortoldningstidspunktet.
En virksomhed havde ved opgørelsen af købsmomsen medregnet importmoms  

 af varer, der var godregistreret i momsperioden.
Told- og  

 skattemyndighederne fandt, at kun moms af varer, der var angivet til  

 fortoldning i momsperioden, kunne medregnes.
Landsretten fandt, at  

 momslovens § 12 og § 26 (tidl. § 15 og § 29) er et modregningssystem, og  

 at modregningsretten kun omfatter importmoms, som enten er betalt, eller  

 for hvilken betalingsforpligtelsen er opstået i momsperioden.
Det er ikke  

 godsregistreringen, men fortoldningen, der er afgørende.
Højesteret fandt  

 - ligesom Landsretten - at virksomheden ikke kunne medregne importmomsen  

 af varepartier, der ved godsregistreringen var dokumenteret indført i  

 samme periode, se TfS 1995, 482 HD.
Ved indførslen kan varerne imidlertid være omfattet af en ordning  

 vedrørende fællesskabsforsendelse, aktiv forædling og midlertidig  

 indførsel, hvor der i den forbindelse indrømmes fuldstændig toldfritagelse  

 ved indførslen, eller varen kan oplægges i Københavns Frihavn, på frilager  

 eller toldoplag.
Momspligten indtræder da først, når varerne ophører med  

 at være omfattet af nævnte ordninger, dvs. når varernes henførsel under  

 den pågældende ordning ophører.
Afsnit G Momsgrundlaget Momslovens kapitel 6 indeholder bestemmelserne §§ 27-32. Disse  

 bestemmelser fastsætter momsgrundlaget, dvs. hvilket beløb, der skal  

 lægges til grund ved beregningen af moms, når en momspligtig virksomhed  

 leverer en vare eller en momspligtig ydelse eller foretager en  

 transaktion, som medfører momspligt, f.eks. udtager varer fra  

 virksomhedens lager til formål, der er virksomheden uvedkommende.
 Momslovens §§ 27-30 fastlægger momsgrundlaget ved indenlandske  

 leverancer, mens § 31 og § 32 bestemmer momsgrundlaget ved henholdsvis  

 erhvervelser af varer fra andre EU-lande og ved import af varer fra lande  

 uden for EU.
G.1 Leverancer mod betaling i penge I momslovens § 27 findes reglerne for, hvilke ydelser der indgår i  

 momsgrundlaget i de tilfælde, hvor en momspligtig leverance betales med et  

 vederlag.
Bestemmelsen fastsætter også, hvilket beløb der skal beregnes  

 moms af, hvis leverancen eller en del af denne betales, inden der er  

 udstedt faktura, eller inden leverancen fysisk har fundet sted, se § 27,  

 stk. 1, 2. punktum og  

 G.1.1.1 .
 § 28 omhandler de tilfælde, hvor der ikke sker betaling i penge, f.eks.  

 hvor virksomhedens indehaver udtager varer til eget brug eller  

 virksomheden betaler for en momspligtig leverance med varer eller ydelser  

 (byttehandel). § 28 er omtalt i  

 G.2 .
G.1.1 Vederlaget § 27, stk. 1 Ved levering af varer og ydelser skal der betales moms af hele  

 vederlaget, herunder tilskud, der er direkte forbundet med varens eller  

 ydelsens pris, men ekskl. moms.
Momslovens § 27, stk. 1, er  

 ved lov nr. 356 af 19. maj 2004 sprogligt bragt i overensstemmelse  

 med den tilsvarende bestemmelse i 6. momsdirektivs artikel 11, punkt A,  

 stk. 1, litra a).
 Bestemmelsen betyder, at der som hovedregel skal opkræves moms af  

 ethvert beløb, som betales i forbindelse med en transaktion, som er  

 momspligtig efter momslovens øvrige bestemmelser.
Vederlaget er som udgangspunkt lig med den fakturerede salgspris til  

 den egentlige køber, jf.
UfR 1977.376 Ø.
EF-Domstolen har i sag C-34/99, Primeback Ltd, fastslået, at  

 beskatningsgrundlaget ved levering af varer er det samlede beløb, som  

 køberen skal betale i henhold til den salgspris, som er faktureret uanset,  

 sælger har indgået en aftale med en finansieringsvirksomhed, hvorefter  

 finansieringsvirksomheden kun betaler sælger et mindre beløb end sælger  

 har faktureret som salgspris til køberen.
De nærmere omstændigheder i  

 sagen er, at Primeback er en detailhandler, der sælger møbler.
Ved salg  

 til private tilbydes disse en rentefri kredit, som ydes af en  

 finansieringsvirksomhed.
Benytter kunderne denne kreditmulighed, indgår de  

 en låneaftale med finansieringsvirksomheden, hvor den årlige rentesats er  

 fastsat til 0. Finansieringsvirksomheden får ikke ret til varerne.  

 Primeback fakturerer den fulde salgspris til kunderne, som betaler dette  

 beløb til finansieringsvirksomheden.
Finansieringsvirksomheden betaler dog  

 et mindre beløb til Primeback, idet en del af det indbetalte beløb fra  

 kunderne udgør en kommission til finansieringsvirksomheden.
Selve aftalen  

 mellem Primeback og finansieringsvirksomheden har kunderne ikke kendskab  

 til.
 Se endvidere i denne forbindelse Rådets forordning (EF) nr.  

 1777/2005 af 17. oktober 2005  om foranstaltninger til  

 gennemførelse af direktiv 77/388/EØF om det fælles merværdiafgiftssystem,  

 artikel 13, hvori det er fastsat, at hvis en leverandør af varer og  

 ydelser som en forudsætning for at acceptere betaling via kredit- og  

 debetkort kræver, at kunden betaler et beløb til ham selv eller en anden  

 virksomhed, og den samlede pris, der skal betales af kunden, ikke er  

 påvirket af betalingsmåden, udgør dette beløb også en del af det  

 afgiftspligtige beløb for leveringen af varerne og ydelserne i henhold til  

 artikel 11 i direktiv 77/388/EØF.
Told- og Skattestyrelsen har i TSS-cirkulære   

 2004-40  

 meddelt, at det er Skatteministeriet opfattelse, at det gebyr,  

 som visse virksomheder fra 1. januar 2005 i medfør af § 14 i lov om visse  

 betalingsmidler (betalingsmiddelloven) kan opkræve fra deres kunder, når  

 kunderne betaler med Dankort m.v., må anses for et særskilt  

 vederlag for en betalingstransaktion omfattet af momslovens § 13,  

 stk. 1, nr. 11. Gebyret er derfor momsfrit.
Se afsnit  

 D.11.11.6.3 .
Hvis virksomheden ikke opkræver et særskilt gebyr for kundens brug af  

 Dankort m.v. som betalingsmiddel, skal virksomhedens udgift til  

 betalingstransaktionen fortsat indgå i momsgrundlaget for den  

 leverede vare eller ydelse, jf. momslovens § 27, stk. 1. Det gebyr,  

 som virksomheden i denne situation selv skal betale til indløseren, jf.  

 betalingsmiddellovens § 14, kan således ikke modregnes i momsgrundlaget  

 for den leverede vare eller ydelse.
Det samme gælder, hvis virksomheden i  

 faktura, på kassebon eller lign. opkræver et gebyr for kundens brug af  

 Dankort m.v., men ikke opkræver et samlet vederlag for leveringen, der er  

 større end ved kontant betaling.
Østre Landsret har i  

 SKM2005.448.ØLR  fastslået,  

 at en hovedleverandørs datterselskab skulle betale moms af den fulde  

 entreprisesum, da det var datterselskabet som havde oppebåret  

 entreprisesummen.
Dette gælder, uanset at et andet selskab udførte en  

 del af entreprisen for bygherren før overdragelsen af denne til  

 datterselskabet.
 At vederlaget er lig med den fakturerede salgspris, gælder også de  

 tilfælde, hvor salgsprisen er mindre end fremstillings- eller  

 indkøbsprisen.
 Tilsidesættelse af et aftalt vederlag mellem køber og sælger kan dog  

 ske, hvis reduktionen i salgsprisen må anses for at være betaling af  

 modtagne varer eller ydelser, f.eks. et personales arbejdskraft.
For leverancer, der omfatter levering af både momspligtige og momsfrie  

 varer og ydelser, skal der kun opkræves moms af den momspligtige del af  

 leverancen.
Se for eksempel TfS 1997, 671, hvor virksomheden havde både  

 momspligtig opstaldning af heste og momsfri udlejning af staldplads.
Der skal beregnes moms af det samlede vederlag for en momspligtig  

 leverance, selvom der indgår ydelser, som isoleret set ikke er  

 momspligtige.
Det er en forudsætning, at de momsfrie ydelser ikke i  

 momsmæssig henseende kan udskilles af det samlede vederlag, jf.  

 D.2.3 . Det  

 gælder for leverancer af momsfrie ydelser, der er nøje forbundet med en  

 momspligtig leverance, og kan ikke omgås ved at foretage særskilt  

 fakturering af de ydelser, som isoleret set er momsfrie, jf.
UfR 1970.813  

 H.
 Endvidere har Landsskatteretten i  

 SKM2001.36.LSR  

 anført, at selv om vederlaget fra en delebilforenings medlemmer i en vis  

 udstrækning blev benyttet til ydelser som porto, forsikringer, og  

 vægtafgift, var disse udgifter en integreret del af vederlaget for at leje  

 bilerne i lighed med andre omkostninger, og derfor skulle der betales moms  

 af hele vederlaget.
 Se  

 D.2.3.2  

 om sammensatte ydelser.
 Et rejsebureau, som til brug for pakkerejser omfattet af  

 fritagelsen i § 13, stk. 1, nr. 16, bruger egne ydelser, skal  

 beregne moms af værdien af egne ydelser i henhold til § 27, jf.  

 SKM2001.387.TSS .
 Fritagelsesbestemmelsen i momslovens § 13, stk. 1, nr. 16 om  

 rejsebureauvirksomhed, har baggrund i direktivets artikel 28, stk. 3,  

 litra b), jf. bilag F, der bemyndiger medlemsstaterne til fortsat at  

 fritage ydelser, der præsteres af rejsebureauer, som er omfattet af  

 direktivets artikel 26, og af bureauer, der handler i den rejsendes navn  

 og for hans regning, i forbindelse med rejser inden for EU.
 EF-domstolen har i dom i sag C-291/03, MyTravel plc, taget stilling til  

 fordelingen af pakkeprisen mellem ydelser omfattet af direktivets artikel  

 26 og egne ydelser, herunder fortolkningen af præmis 45 og 46 i domstolens  

 tidligere dom i de forenede sager C-308/96 og C-94/97, Madgett og Baldwin  

 (Howden Court Hotel).
MyTravel organiserer turistrejser.
Pakkerejserne er sammensat af  

 indkvarteringsydelser, som MyTravel køber af trediemand, og transport  

 til distinationen, som MyTravel udfører med egne fly.
I henhold til  

 Det Forenede Kongeriges lovgivning om særordningen for rejsebureauer,  

 jf. 6. momsdirektivs artikel 26, skal det samlede beløb, som personer, der  

 organiserer turistrejser, modtager, fordeles på de ydelser, der er købt af  

 trediemand, og egne ydelser, efter de faktiske omkostninger til hver  

 enkelt bestanddel.
MyTravel havde udarbejdet sine momsangivelser for perioden 1995-1999  

 efter denne ordning benævnt "TOMS-metoden". Ordningen blev bestridt af  

 ejeren af et hotel i England i de forenede sager C-308/96 og C-94/97,  

 Madgett og Baldwin.
EF-domstolen fastslog i sin dom i sagen, at det ikke  

 kan forlanges, at en erhvervsdrivende skal beregne, hvilken del af  

 pakkerejsen der svarer til hans egen ydelse, efter princippet om   

 faktiske omkostninger, når denne del kan udskilles af pakkerejsen på  

 grundlag af markedsprisen for ydelser, der svarer til dem, som indgår i  

 pakkerejsen.
Efter Madgett og Baldwin-dommen, ønskede MyTravel at foretage en ny  

 beregning af sin moms for årene 1995-1997 på grundlag af markedsprisen for  

 flybilletter solgt som en del af en pakke.
I følge MyTravels  

 beregninger af markedsværdien af egne ydelser vedrørende flytransport,  

 havde MyTravel således betalt for meget moms i den periode.
For de  

 efterfølgende år besluttede MyTravel imidlertid ikke at anvende  

 markedsværdien, idet beregningen ikke var til MyTravels fordel.
Det  

 samme gjorde sig gældende for krydstogter med egne skibe, hvor  

 MyTravel heller ikke ville basere sig på markedsværdien med  

 henblik på at udskille den del af pakken, som kan henføres  

 hertil.
 Domstolen udtaler i præmis 19, at det for det første skal  

 undersøges, om en afgiftspligtig person, der er omfattet af sjette  

 direktivs artikel 26, kun kan fordele pakkeprisen efter metoden med  

 markedsprisen for de egne ydelser, såfremt en sådan metode faktisk er mere  

 enkel i den afgiftspligtige persons situation og giver et momstilsvar af  

 lignende størrelse som det, der følger af den omkostningsbaserede  

 metode.
Domstolen bemærker i præmis 22 og 23, at som generaladvokaten har  

 anført i punkt 51 i forslaget til afgørelse, fremgår det af Madgett og  

 Baldwin-dommens præmis 45, at grundene til, at Domstolen har anset metoden  

 med markedsprisen for mere enkel, intet har at gøre med de særlige  

 omstændigheder i denne sag.
Anvendelsen af kriteriet med markedsprisen er  

 derfor ikke betinget af, at denne metode er mere enkel end den  

 omkostningsbaserede metode.
 Hvad angår momstilsvarets størrelse udtaler domstolen i præmis 24, at  

 det skal undersøges, om anvendelsen af metoden med markedsprisen er  

 betinget af, at den giver det samme eller næsten det samme momstilsvar som  

 den omkostningsbaserede metode.
 Domstolen bemærker i præmis 26, at den  

 omstændighed, at anvendelsen af disse to metoder medfører, at der beregnes  

 et ensartet afgiftstilsvar, fremstår som et underordnet forhold, idet det  

 i Madgett og Baldwin-dommens præmis 46 er fremført mellem  

 bindestreger.
 Domstolen udtaler i præmis 28, at  

 det under disse omstændigheder ikke er en betingelse for, at en  

 afgiftspligtig person omfattet af sjette direktivs artikel 26, som mod  

 betaling af et fast beløb sælger ydelser købt hos tredjemand og egne  

 ydelser til rejsende, kan anvende metoden med markedsprisen til at fordele  

 dette faste beløb, at denne metode giver et momstilsvar af lignende  

 størrelse som det, der følger af den omkostningsbaserede metode.
 EF-domstolen udtaler i præmis 29 - 41:
 Det skal undersøges, om det beror på den  

 afgiftspligtige persons skøn, om markedsprisen skal anvendes, når denne  

 kan fastslås.
Det bemærkes, at det grundprincip, som  

 momsen bygger på, består i, at formålet med ordningen for denne  

 forbrugsafgift alene er at beskatte den endelige forbruger.
Momsen er  

 nøjagtigt proportional med prisen på goderne og tjenesteydelserne.
Momsen  

 skal opkræves af de afgiftspligtige for afgiftsmyndighederne på hvert  

 stadium af produktions- og distributionsprocessen, og den skal indbetales  

 til afgiftsmyndighederne.
Ifølge systemets grundprincip og de nærmere  

 regler for systemets funktion skal den moms, afgiftsmyndighederne  

 modtager, således være lig med den afgift, der faktisk er opkrævet hos den  

 endelige forbruger (jf. i denne retning dom af 24.10.1996, sag C-317/94,  

 Elida Gibbs, Sml.
I, s. 5339, præmis 18-24). Betingelserne for at  

 anvende særordningen i sjette direktivs artikel 26 til fordel for  

 rejsebureauer og personer, der organiserer turistrejser, når den  

 afgiftspligtige mod betaling af et fast beløb sælger både ydelser købt hos  

 tredjemand og egne ydelser til den rejsende, kan ikke ændre ved dette  

 grundprincip for momssystemet.
 Det fremgår af Madgett og Baldwin-dommen, at  

 metoden med markedsværdien kan anvendes, når det er muligt at udskille den  

 del af pakkeprisen, der svarer til den egne ydelse, på grundlag af  

 markedsprisen for ydelser, der svarer til dem, som indgår i pakkerejsen.  

 Dette må dog ikke føre til den konklusion, at en afgiftspligtig person kan  

 anvende metoden efter eget skøn afhængig af, om en sådan anvendelse  

 medfører en nedsættelse af den afgiftspligtige persons afgiftstilsvar i  

 forhold til det, som anvendelse af den omkostningsbaserede metode ville  

 føre til.
Den omstændighed, at afgiftspligtige  

 personer tillægges en sådan rettighed, kan medføre, at de kunstigt  

 forhøjer beskatningsgrundlaget for den del af pakken, der beskattes efter  

 den laveste sats, og således skaber en konkurrencemæssig ulighed mellem  

 erhvervsdrivende til fordel for dem, der har etableret hovedsædet for  

 deres økonomiske aktiviteter eller et fast forretningssted i en  

 medlemsstat, som beskatter visse transaktioner efter meget lave satser,  

 endog efter nulsats, som f.eks. i Det Forenede Kongerige med hensyn til  

 personbefordring.
En sådan fortolkning kan derfor være i strid med  

 princippet om momsens neutralitet.
Herved bemærkes, at fællesskabslovgiver, som  

 det fremgår af niende betragtning til sjette direktiv, har ønsket en  

 harmonisering af beskatningsgrundlaget, »for at anvendelsen af  

 fællesskabssatsen på afgiftspligtige transaktioner fører til  

 sammenlignelige resultater i samtlige medlemsstater«.
Denne harmonisering  

 skal således sikre, at økonomisk og handelsmæssigt sammenlignelige  

 situationer behandles på samme måde hvad angår anvendelsen af  

 momssystemet.
Denne harmonisering bidrager således til at sikre systemets  

 neutralitet.
Som generaladvokaten har anført i punkt 68 i  

 forslaget til afgørelse, har Kommissionen for De Europæiske Fællesskaber  

 ret i, at pakkeprisen skal fordeles mellem ydelser købt hos tredjemand og  

 egne ydelser på grundlag af markedsprisen for de egne ydelser, når denne  

 kan fastslås.
Som generaladvokaten også har anført i punkt 69 i forslaget  

 til afgørelse, er det derimod vanskeligt helt at udelukke, at denne  

 løsning kan fraviges.
Det kan derfor antages, at et rejsebureau eller en  

 person, der organiserer turistrejser, der er i stand til at godtgøre, at  

 den omkostningsbaserede metode giver et pålideligt billede af pakkeprisens  

 sammensætning, kan fordele sine faste priser efter denne metode i stedet  

 for at anvende metoden med markedspris.
Et rejsebureau eller en person, der  

 organiserer turistrejser, som mod betaling af et fast beløb sælger ydelser  

 købt hos tredjemand og egne ydelser til den rejsende, skal derfor  

 principielt beregne sine egne ydelsers andel af det faste beløb på  

 grundlag af markedsprisen, når denne pris kan beregnes.
Dette gælder dog  

 ikke, hvis vedkommende er i stand til at godtgøre, at den  

 omkostningsbaserede metode for den pågældende afgiftsperiode giver et  

 pålideligt billede af pakkeprisens faktiske sammensætning.
 Det tilkommer desuden de nationale  

 afgiftsmyndigheder og i givet fald den nationale ret at vurdere, om det er  

 muligt at udskille den del af pakkeprisen, der svarer til de egne ydelser,  

 på grundlag af ydelsernes markedspris, og i den forbindelse at fastsætte,  

 hvilket marked der er mest relevant.
Endelig ønsker den forelæggende ret nærmere  

 bestemt, hvorledes pakkeprisen skal fordeles, når den afgiftspligtige ikke  

 er i stand til at fastlægge markedsprisen for visse egne ydelser, fordi  

 han ikke sælger tilsvarende ydelser til kunder, der ikke gør brug af  

 pakken.
Den forelæggende ret ønsker derfor oplyst, om dette kriterium  

 under disse omstændigheder alligevel kan anvendes på egne ydelser, hvis  

 markedspris kan fastlægges.
Herved bemærkes, således som  

 generaladvokaten har anført i punkt 77 i forslaget til afgørelse, at den  

 omstændighed, at markedsprisen ikke kan fastlægges for samtlige egne  

 ydelser leveret af den afgiftspligtige, ikke kan begrunde, at dette  

 kriterium ikke anvendes ved vurderingen af de ydelser, for hvilke  

 markedsprisen kan beregnes.
I så fald skal den afgiftspligtige ganske  

 rigtigt fordele pakkeprisen efter begge beregningsmetoder for egne  

 ydelser.
Der er for så vidt ikke uovervindelige praktiske vanskeligheder  

 ved således at kombinere de to metoder.
Selv om sjette direktivs artikel 26, som  

 generaladvokaten har anført i punkt 77 i forslaget til afgørelse, har til  

 formål at tilpasse momsreglerne til de særlige forhold, der præger  

 rejsebureauvirksomhed, og således mindske de praktiske vanskeligheder, der  

 kan hæmme denne virksomhed, er formålet med den ordning, der er indført  

 ved artikel 26, i modsætning til ordningen for små virksomheder og  

 landbrugsproducenter, ikke at forenkle de regnskabsmæssige krav, som det  

 almindelige momssystem stiller.
I artikel 26, stk. 3, bestemmes  

 således, at hvis de transaktioner, der præsteres for disse  

 erhvervsdrivende af andre afgiftspligtige personer, gennemføres såvel  

 inden for som uden for Det Europæiske Fællesskab, skal kun den del af  

 pakkeprisen, som vedrører de uden for Fællesskabet gennemførte  

 transaktioner, anses for afgiftsfri.
Anvendelsen af en sådan bestemmelse  

 kan ligeledes tvinge rejsebureauerne til at foretage forholdsvis tekniske  

 opdelinger af pakkepriserne.
Der er under disse omstændigheder ikke  

 tilstrækkeligt grundlag for i et tilfælde som det i hovedsagen  

 foreliggende at forkaste anvendelsen af markedsprisen.
En afgiftspligtig  

 person kan derfor for samme afgiftsperiode anvende metoden med  

 markedsprisen på visse ydelser og ikke på andre, hvis han ikke er i stand  

 til at beregne markedsprisen for disse andre ydelser.
De andre dele af det første spørgsmål skal  

 derfor besvares med, at sjette direktivs artikel 26 skal fortolkes  

 således, at et rejsebureau eller en person, der organiserer turistrejser,  

 og som mod betaling af et fast beløb sælger ydelser købt hos tredjemand og  

 egne ydelser til den rejsende, principielt skal beregne sine egne ydelsers  

 andel af det faste beløb på grundlag af markedsprisen, når denne pris kan  

 beregnes.
I så fald kan en afgiftspligtig alene anvende den  

 omkostningsbaserede metode, såfremt han godtgør, at denne metode giver et  

 pålideligt billede af pakkeprisens faktiske sammensætning.
Anvendelsen af  

 markedsprisen er ikke betinget af, at denne metode er mere enkel end den  

 omkostningsbaserede metode, eller af, at den giver det samme eller  

 nogenlunde det samme momstilsvar som den omkostningsbaserede metode.  

 Derfor:
 EF-domstolen har kun besvaret det andet forelagte  

 spørgsmål for så vidt som det drejer sig om, hvorvidt  

 gennemsnitspriser kan lægges til grund for beregningen af markedsprisen,  

 jf. præmis 43.
I præmis 44 udtaler domstolen, at der intet  

 er til hinder for en sådan praksis.
En gennemsnitspris kan vise sig  

 at være mere repræsentativ, når der som i den foreliggende sag er store  

 udsving i priserne for tilsvarende ydelser, der ikke sælges som en del af  

 en pakke.
Den forelæggende ret, som det i hvert enkelt tilfælde påhviler  

 at fastslå, hvilken pris der er mest i overensstemmelse med sjette  

 direktivs ånd, kan således lovligt fastlægge markedsprisen for de  

 flyrejser, MyTravel sælger som led i en pakkerejse, ud fra den  

 gennemsnitlige salgspris for de flybilletter, den afgiftspligtige sælger  

 til samme eller en lignende destination.
Det påhviler den forelæggende ret  

 at foretage de nødvendige korrektioner i disse gennemsnitsværdier for at  

 tage hensyn til f.eks., at flybilletter tilbydes de rejsendes børn gratis  

 eller til nedsat pris, når der er tale om pakkerejser.
Det andet spørgsmål skal derfor besvares med, at det  

 under hensyn til omstændighederne i hovedsagen tilkommer den forelæggende  

 ret at fastlægge markedsprisen for de flyrejser, der i hovedsagen er solgt  

 som led i en pakkerejse.
Den forelæggende ret kan beregne denne  

 markedspris ud fra gennemsnitspriser.
I denne forbindelse kan markedet for  

 pladser, der er solgt til andre personer, der organiserer turistrejser,  

 være det mest relevante marked, jf. præmis 45.
Skatterådet fandt i  

 SKM2006.169.SR ,  

 der omhandler fritagelse for udbud af interessentskabsandele i  

 ejendomsinteressentskaber, under henvisning til EF-domstolens dom i  

 sag C-291/03, MyTravel plc, at fordelingen af vederlaget mellem  

 momsfri og momspligtige ydelser skulle ske på baggrund af den almindelige  

 salgspris, medmindre forespørger kunne godtgøre, at en omkostningsbaseret  

 metode gav et retvisende resultat.
At sagen i C-291/03 vedrørte  

 fordelingen mellem den almindelige momsordning for momspligtige ydelser og  

 en særlig momsordning for momspligtige ydelser, og at der i sagen for  

 EF-domstolen alene blev opkrævet et samlet vederlag for ydelserne, sås  

 ikke at medføre et andet resultat.
Selskabet burde ikke kunne opnå en  

 bedre afgiftsmæssig stilling, fordi projekthonoraret henholdsvis  

 salgs- og prospekthonoraret blev prisfastsat særskilt.
Der kunne ikke  

 skiftes mellem de to metoder, når forespørgeren først havde valgt metode.  

 Hvis der hverken var en almindelig salgspris for de momsfrie eller  

 momspligtige ydelser, kunne alene en omkostningsbaseret metode anvendes.  

 Ved anvendelse af en omkostningsbaseret metode burde momslovens § 28, stk.  

 2, anvendes analogt.
Salg af færgebilletter kan ske som kombinationsbilletter, dvs.  

 billetter, der dækker transport af såvel bilen som medfølgende personer.  

 Billetprisen er den samme uanset, om der er en eller flere personer i  

 bilen.
Da en kombinationsbillet dækker både en momspligtig ydelse  

 (biltransporten) og en momsfri ydelse (personbefordring), skal rederierne  

 opdele billetprisen på disse delydelser.
Fordelingen kan for eksempel ske på grundlag af et persongennemsnit, -  

 hvilket typisk sker i dag.
Opgørelsen kan i disse tilfælde ske på følgende  

 måde:
I  

 SKM2002.81.TSS  

 har Told- og Skattestyrelsen præciseret, hvornår beregningen af moms  

 er 20 pct. eller 25 pct., når en virksomhed fejlagtigt har undladt at  

 opkræve moms, og der efterfølgende skal ske efteropkrævning.
Præciseringen  

 sker efter, at Landsskatteretten i en række kendelser har taget stilling  

 til momsbeløbets størrelse i henhold til § 27, stk. 1, jf. § 33.
Hvis fakturabeløbet ved salget er angivet i fremmed valuta, omregnes  

 beløbet til danske kroner ved bogføringen.
Som omregningskurs anvendes  

 valutakursen på leveringstidspunktet.
Ved EU-erhvervelser kan toldkursen  

 anvendes i stedet for dagskursen, jf. § 71, stk. 3, i momsbekendtgørelsen.
 For virksomheder, som vælger at føre regnskabet i fremmed valuta eller  

 euro, kan henvises til regnskabsbestemmelserne i afsnit  

 N.5  

 samt momsbekendtgørelsens § 71.
Grundlaget for beregning af momsen er det aftalte vederlag.
Der kan  

 således ikke ske afrunding af fakturerede beløb før beregning af  

 momsen.
Det er uden betydning, om vederlaget ydes som et engangsvederlag eller  

 gennem løbende betalinger.
Der skal således også opkræves moms af licenser  

 og royalties og af engangsafgifter, som en virksomhed afkræver nye  

 forhandlere af virksomhedens varer som betingelse for godkendelse som  

 forhandler.
 Sikkerhedsstillelser, f.eks. bank- og forsikringsgarantier eller  

 ejerpantebreve, som leverandører måtte kræve for at sikre sig købers  

 opfyldelse af sine forpligtelser i henhold til indgåede aftaler, påvirker  

 ikke momsgrundlaget, så længe sikkerhedsstillelsen ikke kræves  

 udbetalt.
Momsnævnet har truffet en række afgørelser om, i hvilket omfang  

 deposita og kapitalindskud er omfattet af momslovens § 27, stk. 2, nr. 3,  

 om tilslutnings- og oprettelsesafgifter.
Spørgsmålet om, i hvilket omfang  

 disse betalinger indgår i momsgrundlaget, vil derfor blive omtalt i  

 forbindelse med denne bestemmelse, se  

 G.1.2.3 .
Ved salg af f.eks. udlejningsejendomme kan det forekomme, at sælger  

 garanterer køber en vis indtjening.
Kommer garantien til udbetaling, fordi  

 køber ikke kan udleje den købte ejendom eller ikke kan udleje den til den  

 garanterede leje, skal der kun beregnes moms af det udbetalte  

 garantibeløb, hvis garantien anses for at være en del af en momspligtig  

 leverance.
I TfS 1994, 80, fandt Momsnævnet, at et garantibeløb skulle betragtes  

 som en momsfri erstatning og en del af betalingen for den faste ejendom.  

 Sælger af den faste ejendom havde i forbindelse med salget garanteret  

 køber en grundlejeindtægt i de første 5 år efter salget.
Garantibeløbet  

 skulle udbetales, hvis udlejningen skete til en lavere leje end den, der  

 var gældende på salgstidspunktet, eller hvis lejer ikke betalte den  

 aftalte leje.
Ændrer køber f.eks. efterfølgende en indgået aftale, således at køber  

 aftager et mindre parti varer end oprindeligt aftalt, vil sælger i nogle  

 tilfælde afkræve køber et erstatnings- eller godtgørelsesbeløb til dækning  

 af de faste omkostninger.
Sælger skal i givet fald svare moms af  

 erstatningsbeløbet, fordi beløbet må anses for at være en ændring af den  

 oprindelige pris og dermed en del af vederlaget.
Se endvidere  

 SKM2004.402.LSR ,  

 om en lejers betaling af en erstatning for opsigelse før tid af en  

 lejekontrakt vedrørende en fast ejendom, der var omfattet af en  

 frivillig momsregistrering , jf. momslovens § 51, stk.  

 1. Landsskatteretten fandt, at udlejer måtte anses at have leveret en  

 tjenesteydelse til lejer ved at frigøre lejer for dennes  

 forpligtelser i henhold til lejekontrakten, der indeholdt en  

 uopsigelighedsklausul.
Erstatningen udgjorde modydelsen for udlejers  

 tjenesteydelse, der var momspligtig, jf. momslovens § 4.
Derimod var der i  

 SKM2004.497.LSR  kun  

 momspligt for en del af en bankgaranti udbetalt efter  

 misligeholdelse af forpligtelserne i henhold til en lejekontrakt.  

 Lejer fraflyttede lejemålet uden at opsige lejemålet og betalte ikke leje  

 for tiden efter fraflytningen.
Udlejer opsagde herefter lejemålet med  

 forkortet varsel.
Bankgarantien blev udbetalt til udlejer.  

 Landsskatteretten fandt, at den del af bankgarantien, der forholdsmæssigt  

 vedrørte perioden indtil udløbet af udlejers forkortede varsel for  

 opsigelsen af lejemålet, måtte anses for vederlag for levering af en  

 ydelse til lejer.
Denne del var momspligtig efter momslovens § 4. Den  

 del af den udbetalte garanti, der forholdsmæssigt vedrørte perioden  

 efter udløbet af det forkortede varsel, måtte derimod anses for en  

 erstatning, som ikke var momspligtig.
Det var uden betydning, at lejer  

 efter erhvervslejeloven var forpligtet til at betale leje for tiden  

 indtil, at lejer kunne være flyttet med aftalt varsel, idet der blot  

 var tale om en objektiveret beregning af erstatningen til udlejer som  

 følge af misligeholdelsen af lejeaftalen.
 Der skal svares moms af erstatningsbeløb, der modtages fra  

 forsikringsselskaber ved levering af erstatningsvarer eller  

 reparationsydelser til virksomhedens kunder, se TfS 1992, 46.
Der skal ikke svares moms af erstatningsbeløb, som betales, fordi der  

 sker annullering af afgivne tilbud.
Grunden er, at der ikke finder en  

 levering sted, og at erstatningen derfor ikke er betaling for en  

 momspligtig leverance.
Det samme gælder erstatninger fra  

 forsikringsselskaber for varer, der er beskadiget eller gået tabt f.eks.  

 som følge af brandskade eller indbrud.
I afgørelsen  

 SKM2003.527.LSR  

 er det med henvisning til Tolsma-dommen (C-13/93) fastslået, at præmier,  

 som et arkitektfirma modtager ved deltagelse i en åben (offentlig)  

 arkitektkonkurrence, ikke er momspligtige.
Dette skyldes, at præmien ikke  

 kan anses som vederlag for levering af en tjenesteydelse.  

 Konkurrenceudbyderen har således ikke været forpligtet til at udbetale en  

 præmie til arkitektfirmaet.
Der forligger derfor ikke et retsforhold, der  

 vedrører en gensidig udveksling af ydelser, hvor det vederlag, som  

 tjenesteyderen (arkitektfirmaet) har modtaget, udgør den faktiske modværdi  

 af den ydelse, som leveres til modtageren (konkurrenceudbyderen). Er  

 præmien derimod en del af honoraret for benyttelsen af projektet, er der  

 tale om et momspligtigt vederlag.
Se også afsnit  

 Q.1.3.1 .  

 Der er fradragsret for moms af arkitektfirmaers udgifter afholdt i  

 forbindelse med deltagelse i arkitektkonkurrencer, jf.  

 SKM2003.527.LSR ,  

 se afsnit  

 J.1.1.13 .
 Told- og Skattestyrelsen har i  

 SKM2003.271.TSS  

 udtalt sig om den momsmæssige behandling af tilbagediskonterede fremtidige  

 leasingydelser i forbindelse med misligholdelse og i forbindelse med ophør  

 før aftalens udløb i øvrigt.
 Ved opsigelse af leasingaftaler før aftalens udløb i henhold til  

 aftalens bestemmelser og udenfor bestemmelserne om misligholdelse er det  

 styrelsens opfattelse, at det vederlag, som leasingtager efter aftalen  

 skal betale leasinggiver, er momspligtigt.
 Det samme er tilfældet i forbindelse med aftalte ændringer af allerede  

 indgåede aftaler, f.eks. om forkortelse af løbetid eller om, at  

 uopsigelige kontrakter alligevel skal være opsigelige.
 EF-domstolen har i sag C-16/93, Tolsma, og senere domme udtalt, at en  

 tjenesteydelse kun udføres "mod vederlag", som omhandlet i sjette  

 direktivs artikel 2, nr. 1, og derfor kun kan beskattes, såfremt der  

 mellem tjenesteyderen og modtageren består et retsforhold, der vedrører en  

 gensidig udveksling af ydelser, idet det af tjenesteyderen modtagne  

 vederlag udgør den faktiske modværdi af den ydelse, som leveres til  

 modtageren.
Imidlertid er der i forbindelse med opsigelse, der ikke sker i  

 anledning af misligholdelse, og aftalte ændringer af allerede indgåede  

 aftaler netop tale om gensidigt bebyrdende retsforhold.
Derfor er der  

 efter domstolens retspraksis tale om leverancer mod vederlag fra  

 leasinggivers side, når denne opnår ret til vederlag ved opsigelsen eller  

 ændringen af aftalen.
Sådanne opsigelser og aftalte ændringer er derfor  

 momspligtige.
 Efter styrelsens opfattelse er der i forbindelse med misligholdelse af  

 leasingkontrakter ikke tale om en gensidig udveksling af ydelser i henhold  

 til et gensidigt bebyrdende retsforhold.
Det forhold, at leasinggiver i leasingkontrakten forbeholder sig ret  

 til at kræve erstatning i tilfælde af misligholdelse, og at kontrakten  

 indeholder bestemmelser om erstatningens beregning, kan efter styrelsens  

 opfattelse ikke sidestilles med, at leasinggiver har accepteret  

 leasingtagers evt. misligholdelse af kontrakten.
Misligholdelse må derimod  

 ses som en ikke-aftalt, ensidig undladelse fra leasingtagers side.
Evt.  

 erstatning for denne ensidige undladelse kan derfor ikke anses for  

 vederlag for en ydelse inden for rammerne af et gensidigt bebyrdende  

 retsforhold.
Et sådant erstatningsbeløb er således ikke momspligtigt.
Det bemærkes, at en afgørelse af, om en transaktion er momspligtig,  

 skal foretages på baggrund af en analyse af transaktionernes objektive og  

 reelle karakter, og ikke på baggrund af parternes formelle benævnelse.
Ved  

 afgørelsen af, om en transaktion er momspligtig, skal der derfor tages  

 hensyn til samtlige omstændigheder ved den pågældende transaktion, idet  

 det skal undersøges, hvad der er karakteristisk for denne transaktion.
En forhøjet parkeringsafgift, som blev opkrævet af et parkeringsanlæg  

 ved parkering i strid med forskrifterne, er af Højesteret blevet anset for  

 at være et vederlag for en momspligtig ydelse.
Afgiften skulle derfor  

 indgå i momsgrundlaget, se TfS 1996, 357.
 Godtgørelse af registreringsafgift ved udførsel af brugte biler og  

 motorcykler har Told- og Skattestyrelsen anset for at udgøre en  

 del af det samlede verlag som forhandleren modtager, se nærmere herom i  

 SKM2003.485.TSS  og  

 afsnit  

 R.5 .
 EF-domstolen har i sagen C-498/99 Town & County Factors Ltd  

 fastslået, at den samlede gebyrsum, arrangøren af en konkurrence har  

 modtaget, udgør beskatningsgrundlaget for konkurrencen, når arrangøren  

 frit kan disponere over dette beløb.
Told- og Skattestyrelsen har i TfS 1998, 438, truffet afgørelse om, at  

 der ikke skal beregnes moms af institutioners lønudgifter i forbindelse  

 med vask og rengøring til beboere på plejehjem.
Der skal således kun  

 beregnes moms af det beløb, som opkræves hos beboerne.
 Afholder en virksomhed udgifter i købers navn og for dennes regning,  

 kan udgiften under visse omstændigheder holdes uden for momsgrundlaget  

 efter reglerne om udlæg i momslovens § 27, stk. 3, nr. 3, se  

 G.1.3.2 .
G.1.1.1 Tilskud fra tredjemand Momslovens § 27, stk. 1, er ændret ved lov nr. 356 af 19.  

 maj 2004. I overensstemmelse med hidtidig fast praksis fremgår det  

 nu direkte af bestemmelsens ordlyd, at momsgrundlaget ved  

 levering af varer og ydelser er vederlaget, herunder tilskud, der er  

 direkte forbundet med varens eller ydelsens pris, men ikke indbefattet  

 momsen selv.
Dette er i overensstemmelse med den tilsvarende bestemmelse i 6.  

 momsdirektivs artikel 11, pkt.
A, stk. 1, litra a.
Det fremgår af  

 direktivbestemmelsen, at beskatningsgrundlaget er den samlede modværdi,  

 som leverandøren eller tjenesteyderen modtager eller vil modtage af  

 køberen, aftageren eller tredjemand for de pågældende transaktioner,  

 herunder tilskud, som er direkte forbundet med transaktionernes pris.
EF-domstolen har i sag C-184/00, Office des produits Wallons ASBL,  

 taget stilling til, hvordan begrebet "tilskud, der er direkte forbundet  

 med transaktionernes pris" i sjette direktivs artikel 11, punkt A, stk. 1,  

 litra a), skal fortolkes.
Domstolen udtaler i præmis 10, at det under  

 omstændigheder som i hovedsagen ikke er relevant, om en  

 afgiftspligtig som sagsøgeren har udført en ydelse, der kan  

 individualiseres, og som er til fordel for den myndighed, der yder den  

 afgiftspligtige tilskuddet.
Sjette direktivs artikel 11, punkt A, tager  

 sigte på situationer, hvor tre parter er involveret, nemlig den myndighed,  

 der yder tilskuddet, den organisation, der modtager det, og køberen af den  

 vare eller aftageren af den tjenesteydelse, der er leveret eller udført af  

 den tilskudsmodtagende organisation.
Transaktionerne omfattet af sjette  

 direktivs artikel 11, punkt A, er derfor ikke transaktioner, der er udført  

 til fordel for den myndighed, der yder tilskuddet.
EF-domstolen har i præmis 27 og 28 i dommen i sag C-381/01,  

 Kommissionen mod Italien, udtalt, at eftersom det fastsættes i sjette  

 momsdirektivs artikel 11, punkt A, stk. 1, litra a), at  

 momsgrundlaget i de angivne tilfælde omfatter tilskud, som udbetales til  

 den afgiftspligtige, har det været formålet med denne bestemmelse at  

 momspålægge hele værdien af godet eller tjenesteydelsen og herved undgå,  

 at udbetaling af tilskud resulterer i et lavere momsprovenu.
I henhold til  

 bestemmelsens ordlyd finder denne anvendelse, når tilskuddet er direkte  

 forbundet med prisen på den omhandlede transaktion.
 Domstolen har udtalt sig tilsvarende i dommene i sagerne C-495/01,  

 Kommissionen mod Finland, C-144/02, Kommissionen mod Tyskland, og  

 C-463/02, Kommissionen med Sverige.
 Det kan på baggrund af EF-domstolens domme i sagerne C-381/01,  

 C-495/01, C-144/02 og C-463/02 lægges til grund, at et tilskud  

 er direkte forbundet med prisen på en transaktion, når følgende  

 betingelser er opfyldt:
G.1.1.1.1 Tilskud betalt mod leverance af en  

 bestemt vare eller tjenesteydelse Ved vurdering af, om et tilskud skal medregnes i momsgrundlaget, skal  

 der tages stilling til, om tilskuddet er betinget af, at der  

 foretages en leverance.
I sag C-215/94, Jürgen Mohr (om godtgørelse til en landmand i  

 forbindelse med ophør af mælkeproduktion) og sag C-384/95,  

 Landboden-Agrardienst GmbH & Co KG (om national godtgørelse, som blev  

 givet til en landmand for at undlade at høste 20 pct. af afgrøderne), har  

 EF-Domstolen fastslået, at der ikke er tale om en leverance af  

 tjenesteydelser, når en landmand undlader at producere afgrøder eller mælk  

 mod godtgørelse, idet tilskudsgiverne - henholdsvis Fælleskabet og den  

 tyske stat - ikke erhverver goder eller tjenesteydelser til eget brug, da  

 landmændenes undladelser sker i almenhedens interesse.
Undladelserne giver  

 således ikke tilskudsyderne sådanne fordele, at de kan anses for at være  

 forbrugere af en tjenesteydelse.
Sag C-353/00, Keeping Newcastle Warm Ltd (KNW), vedrørte offentlige  

 tilskud til energirådgivning.
Der blev ydet tilskud til visse anerkendte  

 rådgivere, som ydede gratis energirådgivning til visse  

 husholdninger.
EF-domstolen bemærkede under henvisning til dommen i  

 sag C-184/00, at artikel 11, punkt A, stk. 1, litra a,  

 bla. tager sigte på situationer, hvor tre parter er involveret,  

 nemlig den offentlige tilskudsgiver, en virksomhed som tilskudsmodtager,  

 og aftageren af tjenesteydelsen.
Inden for denne ramme kan det beløb,  

 der betales af en offentlig organisation til en virksomhed i  

 forbindelse med energirådgivning, som virksomheden leverer til visse  

 grupper af beboere, udgøre et tilskud i bestemmelsens forstand.
Samtidig  

 finder EF-domstolen under henvisning til dommen i sag C-16/93, Tolsma, at  

 det under alle omstændigheder skal anføres, at beskatningsgrundlaget for  

 en tjenesteydelse udgøres af alt, hvad der modtages som modydelse for  

 tjenesteydelsen.
Det må fastslåes, at det til KNW betalte beløb modtages  

 som modværdi for den tjenesteydelse, som KNW præsterer overfor visse  

 modtagergrupper.
Det betalte beløb er som en transaktions modværdi  

 omfattet af beskatningsgrundlaget i henhold til sjette direktivs artikel  

 11, punkt A, stk. 1, litra a).
EF-domstolen fandt i dommen i sag C-381/01, Kommissionen mod  

 Italien, at en forarbejdningsvirksomheds salg af tørret foder, efter at  

 denne har erhvervet råstoffet hos producenter af frisk foder, er en  

 leverance af goder i sjette momsdirektivs  

 forstand.
Forarbejdningsvirksomheden kan efter forordning  

 nr. 603/95 få udbetalt støtte til produktionen af tørret foder  

 og selv råde over denne støtte.
Domstolen fandt imidlertid,  

 at støtten ikke er direkte forbundet med prisen på den  

 afgiftspligtige transaktion i henhold til sjette momsdirektivs artikel 11,  

 punkt A, stk. 1, litra a). Tilskuddet er således ikke særligt  

 blevet betalt, mod at forarbejdningsvirksomheden har leveret tørret foder  

 til en køber, jf. dommens præmisser 34-37.
Forarbedningsvirksomheden kan også modtage tilskud til levering af  

 en ydelse i form af tørring af foderet, dvs. levering af en  

 tjenesteydelse, der udføres af forarbejdningsvirksomheden for  

 friskfoderproducentens regning (lønkontakt). Domstolen bemærker,  

 at sjette momsdirektivs artikel 11, punkt A, stk.1, litra a),  

 imidlertid forudsætter, at tilskuddet for at være momspligtigt skal  

 udbetales til leverandøren af godet eller til tjenesteyderen, således at  

 denne kan råde herover.
I de tilfælde, hvor der foreligger en  

 lønkontrakt, bliver forarbejdningsvirksomhedens tilskud imidlertid ikke  

 udbetalt til denne.
Forordning nr. 603/95, artikel 11, stk. 2,  

 fastsætter nemlig en forpligtelse for forarbejdningsvirksomheden til at  

 betale producenten den støtte, som forarbejdningsvirksomheden modtager for  

 de mængder, der forarbejdes i henhold til  

 lønkontrakter.
Forarbejdningsvirksomheden kan således ikke råde over  

 den tildelte støtte.
Den påtager sig alene en rolle som mellemmand mellem  

 den organisation, som tildeler støtten, og foderproducenten.
Det af  

 Kommissionen foreslåede kriterium, hvorefter begrebet "den juridiske  

 tilskudsmodtager" ikke afhænger af, hvem der modtager den økonomiske  

 fordel, kan ikke lægges til grund.
Under disse omstændigheder kan  

 støtten ikke anses for at udgøre forarbejdningsvirksomhedens vederlag  

 ("modværdi") for den tjenesteydelse, virksomheden har leveret.
Ligesom  

 støtten ikke gør det muligt for forarbejdningsvirksomheden at levere  

 tjenesteydelsen til en lavere pris, jf. dommens præmis 41-47.
 Hverken med hensyn til forarbejdning af eget foder eller til  

 lønkontrakter, kan støtten efter forordningen derfor anses for vederlag.  

 Domstolen har udtalt sig tilsvarende i dommene i sagerne C-495/01,  

 Kommissionen mod Finland, C-144/02, Kommissionen mod Tyskland, og  

 C-463/02, Kommissionen med Sverige.
I Mn.680/80 modtog et privat el-selskab et amtskommunalt tilskud  

 til nedlæggelse af et søkabel til elforsyningen af et øsamfund.
Nævnet  

 fandt, at tilskuddet til el-selskabet ikke skulle medregnes i  

 momsgrundlaget, idet tilskuddet ikke kunne anses for direkte eller  

 indirekte at være betaling for en momspligtig ydelse.
I TfS 1998, 749, har Told- og Skattestyrelsen vurderet en lang række af  

 Miljøstyrelsens tilskudsordninger i relation til momspligten.
Det drejer  

 sig om følgende ordninger:
En forening, der havde til formål at fremme uddannelse, vejledning og  

 jobtræning af langtidsledige havde modtaget tilskud fra 2 kommuner.  

 Landsskatteretten udtalte, jf.
TfS 1999.906, at tilskuddene ikke var en  

 del af prisen for en bestemt leverance.
Endvidere måtte det lægges til  

 grund, at tilskuddene ikke var betaling for en konkret modydelse.
Der var  

 således ud fra det oplyste ikke fra kommunerne stillet krav om levering af  

 en bestemt modydelse, ligesom der ikke var tale om, at foreningen skulle  

 udføre et konkret projekt eller varetage en bestemt opgave for  

 kommunerne.
Højesterets har i dommen i   

 SKM2003.2.HR  taget  

 stilling til spørgsmålet om momspligt af tilskud til Hjemmeservice.  

 Højesteret bemærker, at ved levering af en momspligtig ydelse er det  

 vederlaget, der er afgiftsgrundlaget, jf, § 27 i momsloven (lov nr. 375 af  

 18. maj 1994, der trådte i kraft 1. juli 1994) og § 7 i den oprindelige  

 momslov fra 1967 (lovbekendtgørelse nr. 41 af 1. februar 1993). Det er  

 efter bestemmelsen uden betydning, om vederlaget helt eller delvis udredes  

 af andre end modtageren af ydelsen, jf. herved også art. 11, pkt.
A, stk.  

 1, litra a, i 6. momsdirektiv.
Hvis et offentligt tilskud må anses for  

 vederlag for en momspligtig ydelse, skal det derfor medregnes i  

 afgiftsgrundlaget.
Ifølge lov nr. 455 af 30. juni 1993 om statstilskud til hjemmeservice -  

 som sagen drejede sig om - beregnes tilskuddet efter det antal timers  

 arbejde, der er udført, jf. § 3, stk. 1, 1. pkt.
Det udbetales til den  

 virksomhed, der har udført husholdningsarbejdet, jf. § 4, stk. 1, på  

 grundlag af forbrugerens kvittering for, at arbejdet er udført, jf. § 4,  

 stk. 3, nr. 6. Tilskuddet skal fradrages på virksomhedens regning til  

 forbrugeren for det udførte arbejde, jf. § 4, stk. 3, nr. 1. Da tilskuddet  

 herefter er direkte forbundet med den pris, som forbrugeren selv skal  

 betale for ydelsen, er tilskuddet en del af vederlaget for ydelsen.
Det  

 skal derfor medregnes i afgiftsgrundlaget.
G.1.1.1.2 Tilskud - Faktor ved  

 prisfastsættelsen Det er en betingelse for momspligt af et tilskud, at tilskuddet udgør  

 en faktor ved fastsættelsen af den pris, som sælgeren eller tjenesteyderen  

 forlanger.
Ved bedømmelsen af, om et tilskud er momspligtigt, skal der  

 således tages stilling til, om varen eller ydelsen objektivt set  

 kan sælges til en lavere pris end, hvis der ikke blevet givet tilskud  

 fra tredjemand.
EF-domstolen udtaler sig i præmis 38 i dommen i sag C-381/01,  

 Kommissionen mod Italien, om tilskud til  

 forarbejdningsvirksomheder, der sælger tørret foder, efter at de har  

 erhvervet råstoffet hos producenter af frisk foder.
Domstolen bemærker,  

 at i det foreliggende tilfælde er parterne enige om, at der ikke er  

 mangel på tørret foder på verdensmarkedet.
Det er tillige ubestridt, at  

 formålet med støtteordningen er dels at tilskynde til produktion inden for  

 Fællesskabet, på trods af at produktionsomkostningerne er større end  

 omkostningerne på verdensmarkedet, for at sikre interne  

 forsyningsmuligheder, dels at producere tørret foder af en vis kvalitet.  

 Herved lægges der i ellevte betragtning til forordning nr. 603/95  

 vægt på "at fremme en regelmæssig forsyning af  

 forarbejdningsvirksomhederne med frisk foder og gøre det muligt for  

 producenterne at drage fordel af støtteordningen", og det konstateres i  

 tiende betragtning, at det bør fastlægges, hvilke kriterier for  

 minimumskvalitet tørret foder skal opfylde, for at der kan ydes støtte.  

 Disse kriterier er fastsat i forordningens artikel 8.
EF-domstolen udtaler videre i præmis 39, at i denne sammenhæng  

 fremgår det ikke, at støtteordningen er en forbrugsfremmende ordning.
Den  

 tilskynder ikke tredjemænd til at købe tørret foder, fordi prisen på grund  

 af støtten er lavere end prisen på verdensmarkedet, dvs. en situation,  

 hvor momsgrundlaget, begrænset til den betalte pris, ikke svarer til hele  

 det leverede godes værdi.
Ordningen har til formål at gøre det muligt for  

 tredjemænd at få forsyninger inden for Fællesskabet til en pris, der kan  

 sammenlignes med prisen på verdensmarkedet, som de under alle  

 omstændigheder kunne erhverve forsyninger til uden for Fællesskabet,  

 såfremt der uden støtteordningen ikke ville være et udbud inden for  

 Fællesskabet, eller dette ville være utilstrækkeligt.
Den moms, som  

 pålægges denne pris, dækker således hele det leverede godes  

 markedsværdi.
Forarbedningsvirksomheden kan også modtage tilskud til levering af  

 en ydelse i form af tørring af foderet, dvs. levering af en  

 tjenesteydelse, der udføres af forarbejdningsvirksomheden for  

 friskfoderproducentens regning (lønkontakt). EF-domstolen bemærker,  

 at støtten ikke gør det muligt for forarbejdningsvirksomheden at  

 levere tjenesteydelsen til en lavere pris.
Domstolen bemærker derefter, at  

 ved fastsættelsen af prisen for tørringsydelsen skal alle de almindelige  

 forarbejdningsomkostninger derfor tages i betragtning, således at den  

 moms, som opkræves af dette beløb, dækker ydelsens fulde  

 værdi.
Støtten, der gives videre til producenten, letter dennes  

 omkostninger til at få foderet tørret.
Besparelsen opnås dog ikke, når  

 prisen for den afgiftspligtige transaktion skal betales.
Den opnås først  

 senere efter betaling af en pris svarende til ydelsens samlede  

 værdi.
Såfremt den endelige støtte, der betales til producenten af  

 frisk foder, også blev inkluderet i afgiftsgrundlaget, ville dette føre  

 til en dobbelt afgiftspålæggelse af transaktionen vedrørende tørring af  

 foderet, hvilket ville stride mod formålet med sjette momsdirektivs  

 artikel 11, punkt A, stk. 1, litra a), jf. dommens præmisser  

 41-50.
Hverken med hensyn til forarbejdning af eget foder eller til  

 lønkontrakter, kan støtten efter forordningen derfor anses for direkte  

 forbundet med prisen på den omhandlede transaktion.
Domstolen har udtalt  

 sig tilsvarende i dommene i sagerne C-495/01, Kommissionen mod Finland,  

 C-144/02, Kommissionen mod Tyskland, og C-463/02, Kommissionen med  

 Sverige.
EU-tilskud til nedsættelse af betalingen for visse mejeriprodukter, der  

 leveredes til børn i skoler og andre institutioner, blev af Momsnævnet og  

 senere også af Landsskatteretten anset for momspligtige.
Tilskuddene, der  

 blev ydet efter det daværende Landbrugsministeriums nærmere bestemmelser,  

 udbetaltes direkte til leverandøren, som skulle levere produkterne til en  

 pris, der svarede til den sædvanlige udsalgspris, nedsat med  

 EU-støttebeløbet, jf.
Mn.908/85 og TfS 1999, 33.
I TfS 1996, 559, blev kommunale og amtskommunale tilskud til opførelse  

 og drift af et musikhus, hvor tilskuddene blev ydet som en forudsætning  

 for etablering og drift af musikhuset, af Momsnævnet anset for momsfri.  

 Musikhuset kunne ikke som alternativ til tilskuddene forhøje sine priser  

 tilsvarende.
Endelig var der kun delvis sammenfald mellem tilskudsgiverne  

 og den kreds af borgere, der ville få glæde af musikhuset.
Højesterets har i dommen i   

 SKM2003.2.HR  taget  

 stilling til spørgsmålet om momspligt af tilskud til Hjemmeservice.  

 Højesteret bemærker, at ved levering af en momspligtig ydelse er det  

 vederlaget, der er afgiftsgrundlaget, jf, § 27 i momsloven (lov nr. 375 af  

 18. maj 1994, der trådte i kraft 1. juli 1994) og § 7 i den oprindelige  

 momslov fra 1967 (lovbekendtgørelse nr. 41 af 1. februar 1993). Det er  

 efter bestemmelsen uden betydning, om vederlaget helt eller delvis udredes  

 af andre end modtageren af ydelsen, jf. herved også art. 11, pkt.
A, stk.  

 1, litra a, i 6. momsdirektiv.
Hvis et offentligt tilskud må anses for  

 vederlag for en momspligtig ydelse, skal det derfor medregnes i  

 afgiftsgrundlaget.
Ifølge lov nr. 455 af 30. juni 1993 om statstilskud til hjemmeservice -  

 som sagen drejede sig om - beregnes tilskuddet efter det antal timers  

 arbejde, der er udført, jf. § 3, stk. 1, 1. pkt.
Det udbetales til den  

 virksomhed, der har udført husholdningsarbejdet, jf. § 4, stk. 1, på  

 grundlag af forbrugerens kvittering for, at arbejdet er udført, jf. § 4,  

 stk. 3, nr. 6. Tilskuddet skal fradrages på virksomhedens regning til  

 forbrugeren for det udførte arbejde, jf. § 4, stk. 3, nr. 1. Da tilskuddet  

 herefter er direkte forbundet med den pris, som forbrugeren selv skal  

 betale for ydelsen, er tilskuddet en del af vederlaget for ydelsen.
Det  

 skal derfor medregnes i afgiftsgrundlaget.
G.1.1.1.3 Driftstilskud til flere opgaver -  

 Rammeaftaler EF-domstolen har i sag C-184/00, Office des produits Wallons ASBL,  

 taget stilling til, hvordan begrebet "tilskud, der er direkte forbundet  

 med transaktionernes pris" i sjette direktivs artikel 11, punkt A, stk. 1,  

 litra a), skal fortolkes.
Domstolen har navnlig taget stilling til, om  

 driftstilskud som det i den belgiske hovedsag foreliggende skal  

 medtages i beskatningsgrundlaget efter bestemmelsen.
I den konkrete sag  

 var der tale om en rammeaftale om driftstilskud til flere forskellige  

 opgaver.
EF-domstolen udtaler, at den forelæggende ret i  

 hovedsagen under hensyn til, at sagsøgeren efter rammeaftalen  

 forestår flere opgaver, skal foretage en prøvelse af, om der for hver  

 enkelt opgave foretages en særlig betaling, der nærmere kan fastsættes,  

 eller om tilskuddet udbetales samlet til dækning af alle sagsøgerens  

 driftsomkostninger.
Under alle omstændigheder vil kun den del af  

 tilskuddet, som kan defineres som vederlag for en afgiftspligtig  

 transaktion, efter omstændighederne være momspligtig, jf. præmis 15.
 Den nationale ret vil på grundlag af en gennemgang af  

 årsopgørelsen mellem sagsøgeren og regionen Wallonien kunne undersøge, om  

 de beløb, der skal betales i tilskud for hver enkelt forpligtelse,  

 regionen har pålagt sagsøgeren, fastsættes i henhold til rammeaftalen.  

 Hvis dette er tilfældet, kan det godtgøres, at der foreligger en direkte  

 forbindelse mellem tilskuddet og salget af de tidsskrifter, sagsøgeren  

 udgiver, jf. præmis 16.
Ved undersøgelsen af, om det vederlag, tilskuddet måtte udgøre, kan  

 fastsættes, kan den forelæggende ret endvidere enten sammenligne prisen,  

 de pågældende varer sælges til, med deres normale salgspris eller få  

 oplyst, om tilskuddet er faldet, fordi de pågældende varer ikke  

 produceres.
Hvis de undersøgte forhold giver grundlag herfor, må det  

 konkluderes, at den del af tilskuddet, der skal gå til fremstilling og  

 salg af varen, udgør "tilskud, der er direkte forbundet med prisen". Det  

 er herved ikke nødvendigt, at tilskudsbeløbet nøjagtigt svarer til faldet  

 i prisen på den leverede vare, men det er tilstrækkeligt, at der er et  

 klart forhold mellem prisfaldet og tilskuddet, som kan være et samlet  

 beløb, jf. præmis 17.
 EF-domstolen bemærker i præmis 18, at herefter må de forelagte  

 spørgsmål besvares med, at begrebet "tilskud, der er direkte forbundet med  

 transaktionernes pris" i sjette direktivs artikel 11, punkt A, stk. 1,  

 litra a), skal fortolkes således, at det kun omfatter tilskud, som udgør  

 hele vederlaget eller en del af vederlaget for en levering af varer eller  

 tjenesteydelser, og som tredjemand betaler sælgeren eller tjenesteyderen.  

 Det tilkommer den forelæggende ret på grundlag af de faktiske  

 omstændigheder, den har fået forelagt, at tage stilling til, om tilskuddet  

 udgør et sådant vederlag.
G.1.1.2 Tilskud - Modydelser til  

 tilskudsgiver Efter Momslovens § 27, stk. 1, er momsgrundlaget ved levering af varer  

 og ydelser vederlaget, herunder tilskud, der er direkte forbundet med  

 varens eller ydelsens pris, men ikke indbefattet momsen selv.
Efter  

 den tilsvarende bestemmelse i 6. momsdirektivs artikel 11, pkt.
A, stk. 1,  

 litra a, er beskatningsgrundlaget den samlede modværdi, som  

 leverandøren eller tjenesteyderen modtager eller vil modtage af køberen,  

 aftageren eller tredjemand for de pågældende transaktioner, herunder  

 tilskud, som er direkte forbundet med transaktionernes pris.
Når et tilskud er betinget af en modydelse fra tilskudsmodtager til  

 tilskudsgiver, skal tilskuddet derfor anses for vederlag og indgå i  

 momsgrundlaget for ydelsen.
Tilsvarende, når leveringen af en ydelse  

 fra en afgiftspligtig person til en køber eller aftager er betinget af, at  

 køberen/aftageren yder et tilskud til den afgiftspligtige person.  

 Momspligten af et sådant tilskud følger således allerede af det  

 første led i de to bestemmelser.
EF-domstolen har således i en række  

 domme, jf. f.eks. præmis 13 i dommen i sag C-16/93, Tolsma, fastslået, at  

 beskatningsgrundlaget for en tjenesteydelse udgøres af alt, hvad der  

 modtages som modydelse for tjenesteydelsen.
 Nedenfor en række eksempler på afgørelser, hvor der er taget stilling  

 til momspligt for modydelser til tilskudsgiver for tilskud:
Tilskud fra to ministerier til fremme af henholdsvis byggeeksporten og  

 forskning inden for energisektoren blev af Momsnævnet anset for  

 momsfrie, idet ministerierne ikke modtog nogen konkret modydelse for de  

 ydede tilskud, jf.
Mn.905/85.
Tilskud til forskning blev af Momsnævnet anset for momsfrit med den  

 begrundelse, at der ikke blev præsteret en konkret modydelse fra det  

 tilskudsmodtagende institut.
Hvis instituttet derimod udførte et projekt,  

 iværksat af en tilskudsgiver, fandt nævnet, at tilskudsgiveren ville opnå  

 en konkret modydelse, hvorfor tilskuddet i dette tilfælde ville være  

 momspligtigt, jf.
Mn.962/87.
Tilskud til en TV-kanal blev i TfS 1996, 432, anset for at være  

 momsfrie.
Formålet med TV-kanalen var at udsende kristne TV-programmer i  

 lokalområdet.
Tilskuddene blev anvendt til at opfylde foreningens formål.  

 De kirkesamfund, der støttede foreningen, var interesserede i udbredelsen  

 af det kristne budskab, men de enkelte kirkesamfund modtog ingen konkret  

 og direkte modydelse for tilskuddene.
Momsnævnet anså tilskuddene for at  

 være en gave.
En forening, der havde til formål at fremme uddannelse, vejledning og  

 jobtræning af langtidsledige havde modtaget tilskud fra 2 kommuner.  

 Landsskatteretten udtalte, jf.
TfS 1999.906, at tilskuddene ikke var en  

 del af prisen for en bestemt leverance.
Endvidere måtte det lægges til  

 grund, at tilskuddene ikke var betaling for en konkret modydelse.
Der var  

 således ud fra det oplyste ikke fra kommunerne stillet krav om levering af  

 en bestemt modydelse, ligesom der ikke var tale om, at foreningen skulle  

 udføre et konkret projekt eller varetage en bestemt opgave for  

 kommunerne.
 Tilskud til produktion af film blev af Landsskatteretten anset for  

 momsfrit med den begrundelse, at tilskudsmodtager (filmproducenten) ikke  

 kunne anses for at levere varer og ydelser til tilskudsgiver, jf.  

 SKM2002.84.LSR .  

 Der blev lagt vægt på, at tilskudsgiver ikke erhverver nogen materielle  

 rettigheder over filmen, at tilskudsgiver ikke har nogen indflydelse på  

 produktionen, at filmen er offentlig tilgængelig og, at der ikke var en  

 sammenhæng mellem tilskudsbeløb og reklameværdi.
For at ville påtage sig at levere fjernvarme til et udstykningsområde  

 betingede et fjernvarmeselskab sig, at kommunen ved afsætning af parceller  

 i området skulle opkræve et beløb pr. parcel, uanset hvilken  

 opvarmningsform parcelkøberne valgte.
Beløbet tilfaldt selskabet til  

 finansiering af nødvendige fjernvarmeforsyningsledninger mv. til området.  

 Momsnævnet fandt, at fjernvarmeselskabet skulle betale moms af beløbet,  

 jf.
Mn.397/75.
Et bogtrykkeri fremstillede en lokal vejviser, der blev udleveret  

 vederlagsfrit til samtlige husstande i kommunen.
Efter aftale med kommunen  

 blev vejviseren udvidet med vej- og gaderegister.
Kommunen fik endvidere  

 stillet plads i vejviseren til rådighed samt leveret et antal eksemplarer.  

 Momsnævnet fandt, at de tilskud, som bogtrykkeriet modtog fra kommunen,  

 måtte betragtes som vederlag for de varer og ydelser, kommunen modtog.  

 Bogtrykkeriet skulle derfor medregne tilskuddet i momsgrundlaget, jf.  

 Mn.551/78.
Et fjernvarmeværk modtog fra en kommune et beløb til dækning af  

 entreprenørudgifter ved etablering af et ledningsnet i en kommunal  

 udstykning.
Momsnævnet fandt, at der var en så direkte forbindelse mellem  

 kommunens betaling og etableringen af ledningsnettet i de byggegrunde, som  

 tilhørte kommunen, at betalingen måtte anses for et vederlag, hvoraf der  

 skulle betales moms, jf.
Mn.796/82.
Et leasingselskab fik af kommunen et tilskud til indkøb af to  

 lavtgulvbusser.
Busserne blev udlejet til den virksomhed, der som  

 entreprenør varetog kommunens busdrift.
Leasingselskabet var ejet af  

 entreprenøren.
Momsnævnet fandt, at tilskuddet reelt udgjorde en del af  

 kommunens vederlag for busdriften, da der var en direkte sammenhæng mellem  

 tilskuddet, leasingydelsens størrelse og kommunens betaling for  

 busdriften.
Tilskuddet skulle derfor medregnes i momsgrundlaget, jf.
TfS  

 1994, 747.
I TfS 1995, 214, fandt Momsnævnet, at en kommunes tilskud til et  

 forsamlingshus via en boldklub til ombygning af et omklædningsrum skulle  

 medregnes i momsgrundlaget.
Nævnets begrundelse var, at der var leveret en  

 modydelse til kommunen (den reelle tilskudsgiver) og til boldklubben (den  

 formelle tilskudsgiver). Modydelsen fra forsamlingshuset til kommunen var,  

 at huslejen i forsamlingshuset ikke blev forhøjet.
Hvis der ikke var  

 blevet givet tilskud, skulle lejen forhøjes, og der skulle betales moms af  

 et højere beløb.
Modydelsen til boldklubben var, at forsamlingshuset ville  

 stå for ombygningen  af omklædningsrummene.
Tilskuddet kunne derfor  

 ikke betragtes som en gave, men derimod som en betaling for det ombyggede  

 omklædningsrum, som ellers skulle have været finansieret over lejen.
I TfS 1995, 866, fandt Momsnævnet, at et naturgasselskabs tilskud til  

 fjernvarmeværker i forbindelse med tilslutning af nye fjernvarmekunder  

 måtte anses for momspligtigt.
Nævnet begrundede afgørelsen med, at  

 tilskuddet udbetaltes til og tilkom værkerne efter de indgåede kontrakter  

 mellem selskabet og værkerne.
Tilskuddet måtte endvidere anses for  

 betaling for en modydelse, der bestod i den forventede mertilslutning af  

 nye kunder som følge af værkernes tilbud om gratis tilslutning.
I   

 SKM2002.607.LSR  

 anså Landsskatteretten tilskud ydet af en kommune for  

 momspligtigt.
Kommunen havde ydet tilskud til anlægsarbejder til vej  

 i forbindelse med udvidelse af en golfbane.
Tilskuddet var  

 betinget af anlægsarbejdernes udførelse og var beløbsmæssigt fastsat  

 til halvdelen af de budgetterede anlægsudgifter vedrørende det kommunale  

 vejanlæg.
Et supplerende tilskud blev ydet til dækning af nærmere  

 angivne merudgifter vedrørende vejanlægget.
Landsskatteretten fastslog i  

 en kendelse, at tilskuddet måtte anses som delvist vederlag for den del af  

 de af selskabet afholdte anlægsudgifter, der vedrørte det kommunalt ejede  

 vejanlæg og skulle følgelig indgå ved opgørelsen af afgiftsgrundlaget  

 efter momslovens § 27, stk. 1.
G.1.1.3 Servering af mad- og  

 drikkevarer Salgspriserne for mad- og drikkevarer i de kantiner, der er omfattet af  

 bestemmelserne i Finansministeriets cirkulære om oprettelse og drift af  

 personalekantiner mv. hos statslige institutioner, skal ifølge cirkulæret  

 fastsættes således, at prisniveauet svarer til prisniveauet i andre  

 kantiner såvel private som offentlige kantiner.
 Kantinen skal ud over afsætningen af mad- og drikkevarer også betale  

 moms af øvrige varer og momspligtige ydelser, der leveres mod betaling  

 eller som modydelse for modtagne tilskud.
For kantiner i statsinstitutioner gælder det særlige, at kantinedriften  

 skal søges etableret på en sådan måde, at staten ikke pådrager sig noget  

 økonomisk ansvar.
Driften overlades derfor ofte til et cateringfirma eller  

 til en personaleforening.
Personalet i kantinen skal ansættes, aflønnes og  

 afskediges af den, der forestår kantinedriften.
Det er i denne forbindelse  

 forudsat, at staten i et vist omfang dækker de lønudgifter, der er  

 forbundet med rengøring af spiselokale og køkken, afrydning af  

 spiselokale, fjernelse af affald, opvask og afrydning i  

 køkkenet.
Den rengøring mv., der bliver udført af arbejdskraft, der er ansat af  

 den ikke-arbejdsgiverdrevne kantine, anses for at være udført for den  

 offentlige institution, da denne ejer lokalerne og i sidste ende afholder  

 udgifterne til de udførte arbejder.
Den betaling, der modtages til dækning  

 af disse omkostninger, anses derfor for at være betaling for en  

 momspligtig leverance fra kantinen.
Kantinen skal derfor ved opgørelse af  

 den momspligtige omsætning medregne det beløb, der er modtaget som  

 betaling eller i form af tilskud.
Ikke-arbejdsgiverdrevne kantiner i såvel registrerede som  

 ikke-registrerede private virksomheder skal i lighed med kantiner i  

 offentlige institutioner beregne moms af de beløb, der eventuelt modtages  

 fra arbejdsgiveren til dækning af kantinens lønudgifter til rengøring,  

 afrydning og opvask mv.
Herunder skal beregning af kantinens salgsmoms ske  

 efter de generelle regler i momsloven.
Den 22. december 1999 afsagde Landsskatteretten 3 kendelser vedrørende  

 kantinemoms i virksomhedsdrevne kantiner.
En af kendelserne er gengivet i  

 TfS 2000.101. I kendelsen lagde Landsskatteretten til grund, at der ikke i  

 momsloven er hjemmel for virksomhedsdrevne kantiner til at opkræve moms  

 opgjort af en værdi, der mindst dækker varernes fremstillingspris.  

 Virksomhedens dækning af eget underskud ved kantinedrift kunne ikke anses  

 som et tilskud, der skulle medregnes i virksomhedens momsgrundlag.  

 Landsskatteretten fandt heller ikke grundlag for at anvende reglerne om  

 udtagning i momslovens § 5. Landsskatteretten lagde endvidere til grund,  

 at kaffe og te til virksomhedens forretningsforbindelser ikke er omfattet  

 af repræsentationsbegrebet i momslovens § 42, stk. 1, nr. 5.
Skatteministeriet havde indbragt Landsskatterettens kendelser for  

 domstolene, men hævede den 23. november 2000 retssagerne.
Det er nu  

 Skatteministeriets opfattelse, efter en drøftelse med Kommissionen, at de  

 hidtidige administrative retningslinier om opgørelse af momsgrundlaget ved  

 salg i virksomhedsdrevne kantiner ikke kan opretholdes.
På denne baggrund  

 har Told- og Skattestyrelsen udsendt TSS Cirkulære nr. 7 af 7. marts  

 2001.
 Det fremgår heraf, at Landsskatterettens kendelser medfører, at  

 momslovens almindelige regler for opgørelsen af henholdsvis udgående og  

 indgående moms også gælder for de virksomhedsdrevne kantiner.
Momsgrundlaget skal herefter opgøres efter momslovens § 27, stk. 1.  

 Vederlaget er den samlede modværdi, herunder tilskud eller anden form for  

 støtte til kantinedriften fra en anden end virksomheden selv, såfremt  

 disse tilskud mv. er direkte forbundet med priserne for kantineydelserne.  

 Arbejdsydelser eller lønreduktioner kan også anses for at udgøre en andel  

 af den samlede modværdi, der er modtaget for kantineydelserne, jf. § 27,  

 såfremt de er direkte forbundet med kantineydelsernes priser.
De vil i  

 sådanne tilfælde også skulle momsberigtiges som en del af vederlaget.
 Kantineydelserne vil i visse tilfælde blive anset for at være udtaget,  

 jf. momslovens § 5, stk 2 og 3, såfremt der ikke betales et vederlag for  

 ydelserne.
 Der er sket udtagning, såfremt ydelserne anses for udtaget til kost til  

 virksomhedens indehaver og personale, jf. momslovens § 42, stk. 1, nr. 1.,  

 såfremt ydelserne er udtaget til naturalaflønning af virksomhedens  

 personale, jf. momslovens § 42, stk. 1, nr. 3, eller såfremt ydelserne er  

 udtaget til repræsentation, jf. momslovens § 42, stk. 1, nr. 5. Endvidere  

 er der sket udtagning, såfremt ydelserne er udtaget til vederlagsfri  

 overdragelse, eller til privat brug for virksomhedens indehaver eller til  

 dennes personale, eller i øvrigt til virksomheden uvedkommende formål jf.  

 momslovens § 5, stk. 3. I disse tilfælde skal momsgrundlaget fastsættes  

 til indkøbsprisen eller fremstillingsprisen, jf. momslovens § 28, stk.  

 1.
 Såfremt vederlaget må anses for at være et symbolsk vederlag, kan told-  

 og skatteforvaltningen i konkrete tilfælde beregne moms af det fulde  

 vederlag i henhold til udtagningsreglen i momslovens § 5, stk. 2 og stk.  

 3. Momsgrundlaget er indkøbsprisen eller fremstillingsprisen, jf.  

 momslovens § 28, stk. 1.
Såfremt virksomheder skal betale moms ved udtagning, jf. momslovens §  

 5, stk. 2 og 3, kan moms af indkøb m.v. hertil fradrages i det omfang,  

 dette ikke allerede er sket.
Fradragsbeløbet kan dog ikke overstige 25  

 pct. af momsgrundlaget ved udtagningen, jf. momslovens § 37, stk. 3.
 Kantiner, der ligger i virksomheder, der udover kantinedriften alene  

 har ikke-momspligtige aktiviteter eller blandede momsfri og momspligtige  

 aktiviteter, har i det omfang udgifter også er afholdt til brug for  

 kantinevirksomheden hel eller delvis fradragsret for momsen heraf efter  

 momslovens §§ 37 og 38.
Landsskatteretten har bestemt, at kaffe og te til medarbejdere er  

 omfattet af momslovens § 42, stk. 1, nr. 1. Der er derfor ikke fradragsret  

 for momsen af disse indkøb.
Denne del af kendelsen er i overensstemmelse  

 med den hidtidige praksis på området.
 Landsskatteretten har endvidere bestemt, at kaffe og te til en  

 virksomheds forretningsforbindelser ikke er omfattet af  

 repræsentationsbegrebet i momslovens § 42, stk. 1, nr. 5, men er en  

 driftsomkostning, der kan fradrages efter momslovens §§ 37 - 38.
 EF-domstolen har i en dom af 20. januar 2005 i en lignende sag  

 anerkendt den retstilstand, som blev fastlagt af Landsskatteretten den 22.  

 december 1999, og dermed den praksis som er udmeldt i cirkulære nr. 7 af  

 7. marts 2001. EF-domstolen konkluderer således i sagen Hotel Scandic  

 Gäsabäck AB mod Riksskatteverket, C-412/03, at 6. momsdirektiv, art. 2,  

 art. 5, stk. 6 og art. 6, stk. 2 skal fortolkes således, at de er til  

 hinder for nationale bestemmelser, hvorefter levering af en vare eller en  

 tjenesteydelse mod en faktisk modværdi udgør udtagelse af et gode eller en  

 tjenesteydelse til eget brug, selv når denne modværdi er lavere end  

 kostprisen for det leverede gode eller den leverede tjenesteydelse.
 I  

 SKM2003.136.TSS  

 har Told- og Skattestyrelsen udtalt sig om hvorvidt virksomheder, der har  

 outsourcet kantinedriften i virksomheden til et cateringselskab er  

 omfattet af TSS-cirkulære nr.  

 2001-07  

 (kantinemomscirkulæret). Styrelsen har udtalt, at i Landsskatterettens  

 kendelse om "kantinemoms" offentliggjort i TfS 2000, 101, underkendte  

 Landsskatteretten de tidligere retningslinier for opgørelse af  

 momstilsvaret i virksomhedsdrevne kantiner, som var fastsat i "Vejledning  

 oktober 1983 vedrørende merværdiafgift - marketenderier/kantiner".
 Kantinemomscirkulæret omfatter således kun virksomheder med  

 virksomhedsdrevne kantiner, dvs. at det er en betingelse for at være  

 omfattet af cirkulæret, at virksomheden for egen regning og risiko har  

 drevet kantinen i virksomheden.
 Har virksomheden outsourcet kantinedriften til et cateringselskab, vil  

 det bero på en konkret vurdering af de mellem parterne indgåede aftaler,  

 om virksomheden opfylder betingelsen om at have drevet kantinen i  

 virksomheden for egen regning og risiko.
 Kun i de tilfælde, hvor vurderingen fører til det resultat, at  

 virksomheden har drevet kantinen for egen regning og risiko er  

 virksomheden omfattet af kantinemomscirkulæret.
 Da vurderingen som nævnt må bero på en konkret vurdering af de enkelte  

 aftaler, er det ikke muligt at udstikke generelle retningslinier for,  

 hvornår betingelsen kan anses for at være opfyldt.
 Styrelsen har endvidere udtalt sig om hvorvidt virksomhederne har  

 fradragsret for moms af betalinger til cateringselskabet, henholdsvis når  

 kantinen i virksomheden er drevet for virksomhedens regning og risiko og  

 når kantinen i virksomheden er drevet for cateringselskabets regning og  

 risiko.
 I de tilfælde, hvor kantinen i virksomheden er drevet for  

 virksomhedens regning og risiko har Landsskatteretten i kendelsen om  

 "kantinemoms" i TfS 2000, 101, fundet, at virksomhedens salg af kantinemad  

 til virksomhedens personale må anses som en økonomisk virksomhed som  

 omhandlet i momslovens § 3, og dermed momsregistreringspligtig.
 Fradragsretten i momslovens kapitel 9 forudsætter, at de erhvervede  

 goder har en direkte og umiddelbar tilknytning til de afgiftspligtige  

 transaktioner den afgiftspligtige foretager.
 Virksomhedens betalinger til cateringselskabet for at forestå driften  

 af kantinen, er efter styrelsens opfattelse betaling for en ydelse, der  

 har en sådan direkte og umiddelbar tilknytning til de foretagne  

 afgiftspligtige transaktioner, at virksomheden har fradrag for momsen  

 heref i henhold til momslovens kapitel 9.
 Når kantinen i virksomheden er drevet for cateringselskabets regning og  

 risiko er virksomheden ikke omfattet af kantinemomscirkulæret.
 Virksomhedens fradragsret afgøres herefter på grundlag af en konkret  

 vurdering af, hvilke ydelser cateringselskabet har leveret til  

 virksomheden.
 Dækker betalingen eksempelvis cateringselskabets rengøring m.v. af  

 virksomhedens lokaliteter, har virksomheden fradrag for momsen heraf i  

 henhold til momslovens kapitel 9.
 Der er derimod ingen fradragsret for moms af tilskud ydet til  

 cateringselskabet til nedsættelse af priserne for mad og drikkevarer, jf.  

 momslovens § 37, stk. 1, jf. stk. 2, nr. 1. Styrelsen finder ikke, at  

 cateringselskabet har leveret nogen form for ydelser til virksomheden for  

 det modtagne tilskud.
Virksomheder, der har anvendt den såkaldt forenklede metode ved  

 opgørelse af kantinemomsen har Virksomhederne har således ikke medtaget medarbejderkantinen i sine  

 momsangivelser og har hverken trukket moms af indkøb af råvarer,  

 omkostningsvarer m.v. i forbindelse med salg og administration samt  

 eventuelle tjenesteydelser m.v. i forbindelse med tilberedning, salg og  

 administration i kantinen, eller angivet moms af salget i kantinen, idet  

 nettotilsvaret ville være 0 kr.
 I  

 SKM2003.329.TSS  

 har Told- og Skattestyrelsen meddelt, at spørgsmålet om, hvorvidt  

 virksomheder, der har anvendt den forenklede metode til opgørelse af  

 kantinemomsen, er omfattet af kantinemomscirkulæret, har været behandlet i  

 en retssag anlagt mod Skatteministeriet.
Sagen var anlagt af en virksomhed, der havde indkøbt maden hos en  

 underleverandør med tillæg af moms.
Virksomheden havde ikke afregnet moms  

 af salget i kantinen, og virksomheden havde ikke taget det momsfradrag den  

 var berettiget til.
Told- og Skattestyrelsen havde som klageinstans truffet afgørelse om,  

 at virksomhedens krav ikke var omfattet af kantinemomscirkulæret, og at  

 tilbagebetalingsbeløbet skulle forrentes efter pkt. 8 i cirkulære nr. 157  

 af 14. oktober 1987 om forrentning af visse tilbagebetalingsbeløb.
Der var  

 i sagen ikke gjort forældelsesindsigelse gældende.
 Sagen er forligt således, at Skatteministeriet anerkender, at  

 tilbagebetalingsbeløbet skal forrentes efter pkt. 7 i cirkulære af 14.  

 oktober 1987 om forrentning af visse tilbagebetalingsbeløb.
 Forliget fører til, at virksomheder, der har anvendt den forenklede  

 metode til opgørelse af kantinemomsen, er omfattet af  

 kantinemomscirkulæret og styrelsens meddelelse i TfS 2000, 76 om  

 suspension af forældelsesfristen.
 Dette gælder uanset hvilken af ovennævnte forenklede metoder  

 virksomheden har anvendt.
Praksis som omtalt i TfS 1990, 133, er ophævet.
Det fremgik af  

 meddelelsen, at kantiner på hospitaler og tilsvarende institutioner  

 (plejehjem og lign.) skulle opgøre salgsmomsen som 20 pct. af den  

 beregnede værdi af vareforbruget i kantinen, tillagt 25 pct. af en  

 forholdsmæssig andel af de lønomkostninger, der vedrørte varernes  

 fremstilling, tilberedning og salg. Ændringen er en følge af TSS cirkulære  

 nr. 7 af 7. marts 2001, hvor det blev fastslået, at der kun skal beregnes  

 moms af det reelle vederlag.
De statsfængsler, der ikke har etableret en egentlig personalekantine,  

 udleverer ofte kostportioner til personalet, der svarer til de indsattes  

 kostportioner.
Betaling sker ved fradrag i lønnen efter reglerne i  

 Finansministeriets cirkulære om fradrag i tjenestemænds løn for  

 naturalydelser.
 Udlevering af kostportioner til personalet er momspligtig.  

 Momsgrundlaget er 80 pct. af det beløb, der fratrækkes i lønnen.  

 Udlevering af kostportioner til de indsatte er undtaget fra momspligten  

 efter § 13, stk. 1, nr. 2.
 Ved servering af mad- og drikkevarer i restauranter, hoteller,  

 forsamlingshuse, idrætshaller, selskabslokaler og lign. skal momsen  

 beregnes af det samlede vederlag for de varer og momspligtige ydelser, som  

 kunden betaler til den virksomhed eller person, der forestår  

 arrangementet.
Virksomheden eller personen skal dog ikke beregne moms af leverancer,  

 som kunden har købt hos andre registrerede virksomheder, og som dermed er  

 momsberigtiget ved købet.
Det kan f.eks. dreje sig om mad- og drikkevarer  

 og betaling til en registreret tjener eller kogekone.
Virksomheden skal  

 heller ikke beregne moms af varer, som kunden selv har fremstillet.
Det samme gælder betaling for leje af lokale og betaling til  

 serveringspersonale m.fl., når kunden betaler direkte til lokaleudlejeren  

 eller serveringspersonalet.
Disse beløb skal altså ikke medregnes i den  

 værdi, virksomheden skal beregne moms af.
Virksomheden skal opkræve moms  

 af de beløb, som f.eks. en registreret kogekone fakturerer med moms til  

 selve virksomheden.
Virksomheden har fradragsret for moms ifølge sådanne  

 fakturaer.
G.1.1.4 Andre varer og ydelser Det har været fast administrativ praksis, at momsgrundlaget under  

 visse forudsætninger skulle fastsættes højere end vederlaget for  

 leverancen, hvis dette vederlag ikke mindst svarede til indkøbs- eller  

 fremstillingsprisen for de pågældende varer og ydelser.
Denne praksis har  

 været gældende i de tilfælde, hvor vederlaget ikke har kunnet lægges til  

 grund som den reelle betaling for varer og ydelser under hensyn til  

 forholdet mellem parterne, f.eks i forbindelse med personalesalg.
 På baggrund af Landsskatterettens kendelser i kantinemomssagerne kan  

 der ikke længere anses at være hjemmel til at kræve moms af en højere  

 værdi end det samlede vederlag for leverancen, uanset om dette vederlag er  

 fastsat til under indkøbs- eller fremstillingsprisen for de pågældende  

 leverancer.
Det er det fulde vederlag, der skal momsberigtiges, dvs. enhver form  

 for vederlagselementer, herunder tilskud eller anden form for  

 støtte til driften fra en anden end virksomheden selv eller  

 aftagerne, såfremt disse tilskud er direkte forbundet med leverancernes  

 priser.
Arbejdsydelser, lønreduktioner eller andre modydelser kan også  

 anses for at udgøre en andel af den samlede modværdi, der er modtaget for  

 leverancerne, jf. § 27, såfremt de er direkte forbundet med leverancernes  

 pris.
De vil i sådanne tilfælde også skulle momsberigtiges som en del af  

 vederlaget.
Leverancerne vil i visse tilfælde blive anset for at være udtaget, jf.  

 momslovens § 5, stk. 2 og 3, såfremt der ikke betales et  

 vederlag herfor.
Der er sket udtagning, såfremt ydelserne anses  

 for udtaget til kost til virksomhedens indehaver og personale, jf.  

 momslovens § 42, stk. 1, nr. 1, såfremt ydelserne er udtaget til  

 naturalaflønning af virksomhedens personale, jf. momslovens § 42, stk. 1,  

 nr. 3 eller såfremt ydelserne er udtaget til repræsentation, jf.  

 momslovens § 42, stk. 1, nr. 5. Endvidere er der sket udtagning, såfremt  

 ydelserne er udtaget til vederlagsfri overdragelse, eller til privat brug  

 for virksomhedens indehaver eller til dennes personale, eller i øvrigt til  

 virksomheden uvedkommende formål, jf. momslovens § 5, stk. 3. I disse  

 tilfælde skal momsgrundlaget fastsættes til indkøbsprisen eller  

 fremstillingsprisen, jf. momslovens § 28, stk. 1.
 Såfremt vederlaget er rent symbolsk, kan told- og  

 skatteforvaltningen i konkrete tilfælde beregne moms af det fulde  

 vederlag i henhold til udtagningsreglerne i momslovens § 5, stk. 2 og stk.  

 3. Momsgrundlaget er indkøbsprisen eller fremstillingsprisen, jf.  

 momslovens § 28, stk. 1.
 Såfremt virksomheder skal betale moms ved udtagning, kan moms af indkøb  

 m.v. hertil fradrages i det omfang, dette ikke allerede er sket.  

 Fradragsbeløbet kan dog ikke overstige 25 pct. af momsgrundlaget ved  

 udtagningen, jf. momslovens § 37, stk. 3.
G.1.1.5 Forudbetaling § 27, stk. 1 Sker der hel eller delvis betaling, inden levering finder sted,  

 eller inden der udstedes faktura for leverancen, skal der afregnes moms af  

 80 pct. af det modtagne beløb.
Bestemmelsen, der er en konsekvens af, at  

 betalingstidspunktet i de nævnte tilfælde anses for leveringstidspunkt  

 efter momslovens § 23, stk. 3, sikrer, at der afregnes moms af betalte  

 beløb, uanset om levering har funder sted, eller faktura er  

 udstedt.
Med en momssats på 25 pct. vil nettobeløbet - momsgrundlaget - således  

 udgøre 80 pct. af det fulde beløb, inkl. moms.
Eksempel: 100 kr. udgør 80  

 pct. af 125 kr. (100 kr. + 25 kr. i moms).
 EF-domstolen har i sag C-419/02, BUPA Hospitals Ltd og Goldsborough  

 Developments LtD, fastslået, at artikel 10, stk. 2, andet afsnit i 6.  

 momsdirektiv, ikke omfatter forudbetalinger som de i hovedsagen  

 omhandlede, hvorved et samlet beløb betales for goder, der er angivet  

 efter art i en liste, som til enhver tid kan ændres ved gensidig aftale  

 mellem køber og sælger, og fra hvilken køber eventuelt kan udvælge varer,  

 på grundlag af en aftale, som han til enhver tid ensidigt kan opsige,  

 hvorefter han får tilbagebetalt hele den del af forudbetalingen, som ikke  

 er udnyttet.
I  

 SKM2006.505.SR  

 har Skatterådet bekræftet, at betalinger som finder sted ved udstedelse af  

 gavekort, der kan anvendes i en række forretninger, og som kan indløses  

 til både varer og kontanter, ikke kan anses for betaling for levering af  

 momspligtige varer og tjenesteydelser.
Momspligten indtræder derfor først,  

 når gavekortet indløses til momspligtige varer og ydelser.
Se  

 F.1.3 .
G.1.2 Til momsgrundlaget medregnes § 27, stk.  

 2 Bestemmelsen præciserer, at der skal opkræves moms af en række nærmere  

 bestemte omkostninger i forbindelse med momspligtige leverancer, jf.  

 afsnit  

 G.1.2.1  

 -  

 G.1.2.5 .
G.1.2.1 Told og andre afgifter § 27, stk. 2, nr.  

 1 Efter denne bestemmelse skal der beregnes moms af told og andre  

 afgifter, som virksomheden skal betale i forbindelse med den pågældende  

 leverance.
Det kan være told, som betales i forbindelse med indførsel af  

 varer fra steder uden for EU, eller afgifter, der opkræves ved erhvervelse  

 af varer fra andre EU-lande.
Det kan også dreje sig om told og afgifter,  

 der er opkrævet i tidligere omsætningsled.
Der skal således både opkræves moms af en række afgifter, som er  

 opkrævet i tidligere omsætningsled, og af afgifter, som skal betales  

 samtidig med, at varen sælges.
Det kan f.eks. dreje sig om punkt- og  

 miljøafgifter.
 For så vidt angår spørgsmålet om, hvornår registreringsafgiften skal  

 medregnes i momsgrundlaget, henvises der til afsnit  

 Q.2.7 .
Drikkepenge, der ydes til serveringspersonale ud over den  

 serveringsafgift, der er indkalkuleret i den almindelige salgspris, skal  

 ikke medregnes i momsgrundlaget.
Har drikkepengene derimod karakter af et  

 obligatorisk pristillæg i form af en betjeningsafgift, indgår  

 drikkepengene i virksomhedens afgiftsgrundlag, jf.
EF-Domstolens sag  

 C-404/99.
G.1.2.2 Biomkostninger § 27, stk. 2, nr.  

 2 Efter momslovens § 27, stk. 2, nr. 2, skal der opkræves moms af  

 biomkostninger, f.eks. udgifter til provision, emballage, forsendelse,  

 forsikring og lign., som leverandøren forlanger afholdt af køber.
Dette  

 gælder, uanset om udgifterne indgår i varens pris, eller om sælger kræver  

 særskilt betaling for dem.
Herefter skal samtlige omkostninger, som sælger afholder i forbindelse  

 med en virksomheds salg af varer og momspligtige ydelser, og som køber  

 skal betale, medregnes i momsgrundlaget.
Afholder køber selv udgifterne,  

 f.eks. ved selv at stille emballage til rådighed eller selv sørge for  

 transporten og eventuelle forsikringer i forbindelse med leverancen, skal  

 omkostningerne ikke indgå i sælgers momsgrundlag.
Det samme gælder den  

 provision, som en sælger får for at have formidlet en forsikring mellem  

 køber og den egentlige leverandør, f.eks. et forsikringsselskab, jf.
TfS  

 1994, 233.
Hvis sælger udlåner emballage til køber, f.eks. genbrugsflasker, mod  

 pant, der fortabes, hvis køber ikke returnerer emballagen efter endt brug,  

 kan sælger medregne det stillede depositum i momsgrundlaget og derefter  

 fradrage det, når sælger indløser pantet.
Sælger kan også holde særskilt  

 regnskab over depositumbeløbene og nøjes med at betale moms af beløb, der  

 ikke betales tilbage.
Omkostninger til forsendelse skal medregnes i momsgrundlaget.
Det kan  

 f.eks. dreje sig om brev- og pakkeporto, efterkravsgebyrer for pakker og  

 fragtafviklingsgebyrer, som indgår i vareprisen, eller som sælger i øvrigt  

 kræver betalt af køber.
I  

 SKM2003.541.LSR  

 har Landsskatteretten truffet afgørelse om, at et selskabs rykkergebyrer  

 ved for sen betaling af momspligtige leasingydelser ikke var momspligtige.  

 Landsskatteretten finder, at de på forhånd aftalte rykkergebyrer må anses  

 for et standardiseret og objektivt grundlag for den godtgørelse af  

 omkostninger i forbindelse med påmindelse af betalingskravet, som  

 selskabet kan kræve for tab ved ikke at modtage den aftalte pengeydelse  

 til den aftalte tid.
Tabet består i denne situation af udgifter til  

 iværksættelse af rykkerprocedure m.v.
Den godtgørelse af omkostninger, som  

 finder sted ved rykkergebyrerne, må anses for at være af en anden karakter  

 end de af 6. momsdirektiv artikel 11, pkt.
A, stk. 2, litra b, omfattede  

 biomkostninger, og ses i hvert fald ikke med hjemmel i den danske momslov  

 at kunne medregnes som vederlag for en leverance, og må som følge heraf  

 anses for at falde udenfor momslovens anvendelsesområde, jf. § 4, stk. 1.  

 Se også afsnit  

 D.2.4 .  

 Told- og Skattestyrelsen har i TSS-cirkulære  

 2005-05  om  

 ændring af praksis og genoptagelse af opgørelse af momstilsvaret  

 vedrørende rykkergebyrer ved ikke-rettidig betaling af momspligtige  

 leverancer ændret praksis i overensstemmelse med  

 SKM2003.541.LSR .
Told- og Skattestyrelsen har i  

 SKM2004.273.TSS  udtalt  

 sig om, hvorvidt en række gebyrer er omfattet af momslovens  

 anvendelsesområde.
Forespørgslen vedrørte gebyrer inden for  

 forsyningssektoren.
 Efter det oplyste opkræves der i forsyningssektoren således typisk  

 gebyrer for:
For så vidt angår de under pkt. 1 - 4 nævnte gebyrer  

 falder gebyrerne uden for momslovens anvendelsesområde.
Der henvises  

 til Landsskatterettens kendelse i  

 SKM2003.541.LSR ,  

 hvorefter et selskabs rykkergebyrer ved for sen betaling af momspligtige  

 leasingydelser ikke var momspligtige.
For så vidt angår gebyret nævnt under pkt. 5 fandt styrelsen, at  

 gebyr for åbnebesøg må anses for momspligtige.
Der henvises til, at  

 gebyret må anses for vederlag for den ydelse, der består i, at kunden igen  

 kan modtage leverancer af el, vand eller varme.
For så vidt angår gebyret nævnt under pkt. 6 fandt styrelsen,  

 at uanset, at betalingsaftalen af forsyningsselskabet indgås med det  

 formål at begrænse forsyningsselskabets udestående fordring og inddrive  

 den på den mest hensigtsmæssige måde, er gebyret omfattet af  

 momsloven.
Gebyret er dog momsfrit efter lovens § 13, stk. 1, nr. 11.  

 Styrelsen lagde vægt på, at en betalingsaftale må anses for en gensidigt  

 bebyrdende aftale, der medfører retlige og økonomiske ændringer i  

 forholdet mellem parterne.
Gebyret må derfor anses for vederlag for en  

 tjenesteydelse, jf.
EF-domstolens dom i sag C-16/93, Tolsma, og senere  

 domme.
 Landsskatteretten fandt i  

 SKM2005.529.LSR ,  

 at et inkassofirmas opkrævning af gebyr for fremsendelse af girokort pr.  

 rate til skyldnere, der havde indgået en afdragsordning, var momspligtig.  

 Landsskatteretten bemærkede, at firmaets fremsendelse af et girokort  

 til skyldnere i forbindelse med klagerens administration af indgåede  

 betalingsaftaler, måtte anses som en ydelse overfor skyldnerne, hvorved  

 disse får mulighed for på en nem og hensigtsmæssig måde at indbetale de  

 aftalte afdrag, mod samtidig at betale et forud fastsat vederlag herfor på  

 30 kr.
Som følge heraf og i overensstemmelse med principperne fastslået af  

 EF-Domstolen i sag C-16/93 (R.
J.
Tolsma), præmis 14, fandtes der at  

 foreligge en ydelse mod vederlag omfattet af momslovens § 4, stk. 1. Den  

 omstændighed, at gebyret og anvendelsen af det fremsendte girokort efter  

 klagerens oplysninger var frivillig, fandtes ikke i sig selv at kunne  

 fratage fremsendelsen af girokortet karakteren af en ydelse i momslovens §  

 4, stk. 1's, forstand, når skyldneren rent faktisk betalte gebyret,  

 jævnfør herved EF-Domstolens dom af 17. september 2002 i sag C-498/99  

 (Town & County Factors Ltd). Der forelå ikke et rykkergebyr, idet  

 der ikke var tale om et gebyr, der opkrævedes som følge af en  

 betalingsmisligholdelse, men derimod opkrævedes beløbet som følge af  

 debitors valg af en bestemt betalingsform i forbindelse med en  

 afdragsordning.
Praksis vedrørende rykkergebyrer fandt således ikke  

 anvendelse.
Landsskatteretten fandt ikke, at gebyret var momsfritaget  

 efter § 13, stk. 1, nr. 11, litra a), se evt.  

 D.11.11.4.3 .
Told- og Skattestyrelsen har i TSS-cirkulære   

 2004-40  

 meddelt, at det er Skatteministeriet opfattelse, at det gebyr,  

 som visse virksomheder fra 1. januar 2005 i medfør af § 14 i lov om visse  

 betalingsmidler (betalingsmiddelloven) kan opkræve fra deres kunder, når  

 kunderne betaler med Dankort m.v., må anses for et særskilt  

 vederlag for en betalingstransaktion omfattet af momslovens § 13,  

 stk. 1, nr. 11. Gebyret er derfor momsfrit.
Se afsnit  

 D.11.11.6.3 .
Hvis virksomheden ikke opkræver et særskilt gebyr for kundens brug af  

 Dankort m.v. som betalingsmiddel, skal virksomhedens udgift til  

 betalingstransaktionen fortsat indgå i momsgrundlaget for den  

 leverede vare eller ydelse, jf. momslovens § 27, stk. 1. Det gebyr,  

 som virksomheden i denne situation selv skal betale til indløseren, jf.  

 betalingsmiddellovens § 14, kan således ikke modregnes i momsgrundlaget  

 for den leverede vare eller ydelse.
Det samme gælder, hvis virksomheden i  

 faktura, på kassebon eller lign. opkræver et gebyr for kundens brug af  

 Dankort m.v., men ikke opkræver et samlet vederlag for leveringen, der er  

 større end ved kontant betaling.
Se endvidere omtalen i  

 G.1.1  af  

 EF-domstolens dom i sag C-34/99, Primeback Ltd., og af artikel 13 i  

 forordning 1777/2005 (gennemførelsesbestemmelser til 6. momsdirektiv).
Styrelsen har ved TSS-cirkulære  

 2004-40  ændret  

 styrelsens afgørelse i TfS 2000, 331. Efter afgørelsen skulle et  

 kreditkortgebyr medregnes i afgiftsgrundlaget, jf. momslovens § 27, stk.  

 2, nr. 2. Sagen vedrørte den situation, at et hotel hos sin kunde  

 opkrævede et gebyr svarende til det gebyr, som hotellet skulle betale til  

 kreditkortselskabet, og at hotellet dermed opnåede direkte dækning for  

 denne udgift.
Styrelsen fandt, at udgiften ikke kunne anses for et udlæg i  

 kundens navn og for dennes regning, jf. momslovens § 27, stk. 3, nr. 3.  

 Det opkrævede gebyr skulle derimod medregnes i momsgrundlaget efter § 27,  

 stk. 1.
 Styrelsen har på baggrund af afgørelsen om gebyret efter  

 betalingsmiddellovens § 14 fundet, at gebyrer omfattet af afgørelsen i TfS  

 2000, 331, fra og med 1. januar 2005 ligeledes må anses for momsfri.
 I et vist omfang kan biomkostninger, som sælger afholder i købers navn  

 og for dennes regning, holdes uden for momsgrundlaget som udlæg, se § 27,  

 stk. 3, nr. 3, og  

 G.1.3.2 .
G.1.2.3 Tilslutningsafgifter § 27, stk. 2, nr.  

 3 I momsgrundlaget skal medregnes tilslutnings- og oprettelsesafgifter og  

 andre beløb, som leverandøren afkræver modtageren som betingelse for  

 levering af varer og momspligtige ydelser.
Disse beløb betragtes med andre  

 ord som en del af vederlaget for senere leverancer og er derfor  

 momspligtige.
Se TfS 1998, 718, hvor Landsskatteretten har fastslået, at  

 indskud skal indgå i momsgrundlaget, som nye interessenter skal betale for  

 at kunne indtræde i et interessentskab, der driver vandværk, for dermed at  

 få adgang til leverancer fra vandværket.
Se endvidere  

 SKM2001.36.LSR ,  

 hvor en delebilforenings indmeldelsesgebyrer og deposita var omfattet af  

 momslovens § 27, stk. 2, nr. 3. Det fremgik af foreningens medlemsvilkår,  

 at det var en betingelse for leje af bil, at der blev betalt  

 indmeldelsesgebyrer og deposita.
Bestemmelsen har til formål at sikre en momsmæssig ligestilling mellem  

 virksomheder, der opkræver engangsbeløb ved påbegyndelsen af løbende  

 leverancer og virksomheder, der ikke opkræver sådanne engangsbeløb, men  

 som til gengæld må opkræve en tilsvarende højere betaling for de løbende  

 leverancer.
Desuden sikrer bestemmelsen, at virksomhedens  

 etableringsomkostninger, der reelt finansieres af forbrugerne, ikke holdes  

 uden for momsgrundlaget.
Bestemmelsen omfatter ud over tilslutnings- og oprettelsesafgifter også  

 deposita.
Se endvidere ovennævnte   

 SKM2001.36.LSR ,  

 hvor en delebilforenings indmeldelsesgebyrer og deposita var omfattet af  

 momslovens § 27, stk. 2, nr. 3. Beløbene skal medregnes i momsgrundlaget,  

 selv om de er indbetalt midlertidigt som sikkerhed for købers  

 forpligtelser.
I det omfang sådanne momsberigtigede beløb senere bliver  

 betalt tilbage, f.eks. ved ophør af lejemål, kan der foretages regulering  

 af virksomhedens momsgrundlag.
Reguleringen er betinget af, at der  

 udstedes kreditnota, se § 52, stk. 2.
 Moms af deposita for udlånt emballage er behandlet i  

 G.1.2.2 .
Indskud til dækning af andelene i et andelsselskab til finansiering af  

 selskabets formue blev i Højesterets dom af 13. februar 1976 anset for  

 sidestillet med en tilslutnings- og oprettelsesafgift og skulle derfor  

 indregnes i momsgrundlaget.
Indskuddene var en betingelse for levering af  

 selskabets produkter, og en udtrædende andelshaver havde ikke krav på  

 tilbagebetaling af indskuddet.
Dommen er refereret i UfR 1976.330 H.
I det omfang en virksomheds nye aktiviteter, udvidelser og lign.  

 finansieres ved frivillige tilskud fra virksomhedens aftagere, og  

 tilskuddene senere betales tilbage til aftagerne, anses tilskuddene ikke  

 for betaling af en del af vederlaget, men for et lån.
Der skal derfor ikke  

 beregnes moms af tilskuddene.
Frivillige indskud, som ikke betales  

 tilbage, skal medregnes i momsgrundlaget.
Se også TfS 1998, 718.
 Sikkerhedsstillelse, der indbetales af en virksomheds kunder som  

 sikkerhed for betaling for fremtidige leverancer, skal ikke medregnes til  

 momsgrundlaget, hvis beløbet indsættes i et pengeinstitut på en spærret  

 konto i kundens navn, og virksomheden ikke opnår indtægter fra  

 beløbet.
 Af  

 G.1.3.3  

 fremgår, i hvilket omfang renter skal indgå i momsgrundlaget.
G.1.2.4 Agentprovision mm. § 27, stk. 2, nr.  

 4 Agentprovisioner og lign. skal medregnes til det beløb, som sælger skal  

 opkræve moms af.
Også denne bestemmelse svarer til princippet i § 27, stk.  

 1.
 Et hotel skal eksempelvis opkræve moms af den fulde værelsespris, som  

 hotelgæsten betaler, selv om hotellet skal betale en vis procent af prisen  

 til det rejsebureau, der har anvist værelset til gæsten.
 Der skal også opkræves moms af den egentlige forbrugers købspris i de  

 tilfælde, hvor forbrugeren betaler med et kreditkort, og  

 kreditkortudstederen betaler leverandøren med fradrag af en vis procentdel  

 i provision, som kreditkortudstederen beregner sig for sin tjenesteydelse  

 til leverandøren af varen, se sag C-18/92, Chassures Bally SA, fra  

 EF-Domstolen.
 Den rabat, som en virksomhed yder værtinder, der sælger virksomhedens  

 produkter ved sammenkomster i private hjem, er en provision, der skal  

 indgå i momsgrundlaget, dvs. i den pris, som værtinderne skal betale for  

 varerne, og dermed i det beløb, som virksomheden skal beregne moms af ved  

 faktureringen til værtinden, jf Mn.359/73.
Der skal opkræves moms af både det salær, der opkræves hos køber  

 (købersalær), og det salær, der opkræves hos sælger (sælgersalær). I det  

 omfang sælgersalæret indgår i budsummen, bliver der opkrævet moms af dette  

 salær ved momsberegningen af budsummen.
For at undgå dobbeltbeskatning  

 skal der i disse situationer ikke beregnes (særskilt) moms af  

 sælgersalæret, når der afregnes med sælger.
G.1.2.5 Kreditkøbstillæg § 27, stk. 2, nr.  

 5 Efter denne bestemmelse skal kreditkøbs- og finansieringstillæg mv.  

 medregnes i momsgrundlaget.
Landsskatteretten har dog i  

 SKM2001.456.LSR  

 fastslået, at en leverandørs ydelse af henstand med betaling af  

 prisen ud over leveringstidspunktet kan anses som ydelse af et lån  

 omfattet af fritagelsesbestemmelsen i momslovens § 13, stk. 1, nr. 11,  

 litra a.
Told- og Skattestyrelsen har i TSS-cirkulære  

 2002-06  udtalt,  

 at  

 SKM2001.456.LSR  

 fører til, at når et oprettelsesgebyr kan henføres til ydelse af lån,  

 fører det til, at disse gebyrer ikke kan medregnes i  

 afgiftsgrundlaget, jf. momslovens § 13, stk. 1, nr. 11, litra a, se  

 D.11.11.4.3 .
 Landsskatteretten har i  

 SKM2003.541.LSR  

 truffet afgørelse om, at et selskabs rykkergebyrer ved ikke-rettidig  

 betaling af momspligtige leasingydelser ikke er momspligtige.
Landsskatteretten udtaler i kendelsen, at de på forhånd aftalte  

 rykkergebyrer må anses for et standardiseret og objektivt grundlag for den  

 godtgørelse af omkostninger, som selskabet kan kræve for tab ved ikke at  

 modtage den aftalte pengeydelse til den aftalte tid.
Tabet består i denne  

 situation af udgifter til iværksættelse af rykkerprocedure m.v.
Den godtgørelse af omkostninger, som finder sted ved rykkergebyrerne,  

 må anses for at være af en anden karakter end de af 6. momsdirektivs  

 artikel 11, pkt.
A, stk. 2, litra b, omfattede biomkostninger, og ses i  

 hvert fald ikke med hjemmel i den danske momslov at kunne medregnes som en  

 del af afgiftsgrundlaget for den leverede leasingydelse.
 Godtgørelsen kan endvidere ikke anses som vederlag for en leverance, og  

 må som følge heraf anses for at falde uden for momslovens  

 anvendelsesområde, jf. momslovens § 4, stk. 1.
 Told- og Skattestyrelsen har som følge af  

 SKM2003.541.LSR  i  

 TSS-cirkulære  

 2005-05  

 om ændring af praksis og genoptagelse af opgørelse af momstilsvaret ved  

 ikke-rettidig betaling af momspligtige leverancer bl.a. anført, at  

 SKM2003.541.LSR  

 ændrer praksis vedrørende rykkergebyrer ved finansiering af  

 købekontrakter i forbindelse med salg af varer og ydelser på kredit.
 Den ændrede praksis betyder, at virksomheder, der opkræver  

 rykkergebyrer ved ikke-rettidig betaling af momspligtige leverancer ikke  

 skal medregne gebyrerne til virksomhedens afgiftsgrundlag, jf. momslovens  

 § 27, stk. 2, nr. 2, idet gebyrerne ikke kan anses for at være en del af  

 vederlaget for leverancen.
 Der skal ikke længere sondres mellem rykkergebyrer opkrævet i  

 forbindelse med virksomhedens finansiering af købekontrakter vedrørende  

 salg på kredit, og rykkergebyrer opkrævet ved ikke-rettidig betaling af  

 momspligtige leverancer.
Rykkergebyret er i begge situationer at betragte som en erstatning  

 for virksomhedens tab ved, at virksomheden ikke modtager den aftalte  

 pengeydelse til den aftalte tid, og i ingen af tilfældene indgår gebyret  

 som en del af vederlaget for selve leverancen.
Det er således ikke selve  

 leverancen, der udløser rykkergebyr-betalingen, men derimod  

 misligholdelsen af betalingsforpligtelsen.
 Rykkergebyrer for en købers ikke-rettidige betaling falder derfor i  

 begge tilfælde uden for momslovens anvendelsesområde.
 De kontogebyrer, som et stormagasin beregner sig for at administrere en  

 konto med et bestemt maksimum for køb i stormagasinet, anses for at være  

 fritaget efter lovens § 13, stk. 1, nr. 11, som en finansiel ydelse.
Begrundelsen er, at administration af en sådan konto kan sammenlignes  

 med administration af en kassekredit, som er momsfri.
Administration af  

 konti for andre virksomheder og administration af kreditsalg er imidlertid  

 momspligtigt.
G.1.3 Til momsgrundlaget medregnes ikke § 27,  

 stk. 3 Mens momslovens § 27, stk. 2, opregner en række omkostninger, der skal  

 indgå i momsgrundlaget, nævner § 27, stk. 3, en række andre omkostninger,  

 der ikke skal medregnes i momsgrundlaget.
Det drejer sig om de såkaldt  

 ubetingede rabatter se  

 G.1.3.1 ,  

 om udlæg se  

 G.1.3.2  

 og om renter se  

 G.1.3.3 .
G.1.3.1 Ubetingede rabatter § 27, stk. 3, nr. 1  

 og nr. 2 Der skal ikke opkræves moms af rabatter, der ydes på det tidspunkt,  

 hvor leveringen (faktureringen) finder sted.
Det samme gælder for  

 prisnedsættelser i form af kasserabatter ved forudbetaling.
Disse  

 rabatter, der ofte kaldes ubetingede rabatter, kan således holdes uden for  

 momsgrundlaget.
Se EF-domstolens dom af 16. januar 2003 i sag C-398/99  

 hvor domstolen har afgjort, at når en detailhandler ved salg af en vare  

 accepterer, at den endelige forbruger betaler en del af salgsprisen  

 kontant og resten med en rabatkupon, der er udstedt af producenten af  

 varen, og producenten godtgør detailhandleren det beløb, der er anført på  

 kuponen, så er det den nominelle værdi, der er anført på kuponen, der skal  

 medregnes i detailhandlerens beskatningsgrundlag.
 Rabatter, der er betinget af vilkår, som ikke er opfyldt ved  

 leveringen, skal derimod medregnes i momsgrundlaget, men kan - under  

 overholdelse af visse formkrav - fradrages, når og hvis rabatterne senere  

 bliver udbetalt, se momslovens § 27, stk. 4, og  

 G.1.4  

 om betingede rabatter.
Nogle rabatordninger er tilrettelagt således, at private kunder er  

 medlemmer af en virksomheds rabatklub.
Medlemmer af klubben får herefter  

 rabat på en lang række af virksomhedens produkter.
For hver enkelt indkøb  

 tildeles kunden et antal point.
Rabatten er progressiv, således at hvert  

 point tillægges en større værdi, når en nærmere fastsat pointsum er nået.  

 Rabatten udbetales ikke til kunden ved det enkelte køb.
Kunden får efter  

 en nærmere fastsat periode tilsendt en check på rabatbeløbet.
Kunden kan  

 så selv vælge, om han vil bevare sin kreditsaldo og samle flere point,  

 eller om han vil indløse checken.
Disse rabatter blev i Mn.1305/90 anset for at være ubetingede, hvorfor  

 de ikke skulle medregnes i momsgrundlaget.
Der blev ved afgørelsen lagt  

 vægt på, at kunden krediteredes for rabatten i samme øjeblik, købet blev  

 registreret på kasseapparatet, og at rabatten dermed var endelig på  

 tidspunktet for leverancen.
At udbetalingen af den tilskrevne rabat først  

 skete på et senere tidspunkt, eller at den eventuelt blev lagt sammen med  

 andre opnåede rabatter til et større beløb, medførte ikke, at rabatten  

 dermed skiftede karakter fra at være ubetinget til at være betinget.
 Se også TfS 1999, 636, om Forbrugsforeningen af 1886.
G.1.3.2 Udlæg § 27, stk. 3, nr. 3 I henhold til momslovens § 27, stk. 3, nr. 3, kan beløb, som en sælger  

 modtager fra køber som godtgørelse af omkostninger, som sælger har afholdt  

 i købers navn og for dennes regning, holdes uden for momsgrundlaget.  

 Betingelserne er, at sælger opfører de omhandlede beløb på en udlægskonto,  

 og at han kan gøre rede for de enkelte udlægsbeløb.
Kan et beløb holdes  

 uden for momsgrundlaget som udlæg, har den sælger, der foretager udlægget,  

 følgelig ikke fradrag for den købsmoms, der vedrører udlægget.
 Der er i TfS 1999, 173, truffet afgørelse om, at udlægsreglerne ikke  

 kan anvendes på et hotels afholdelse af udgifter til musik i forbindelse  

 med afholdelse af weekendarrangementer, idet udgifterne til musik ikke kan  

 anses for afholdt i den enkelte kundes navn og for dennes regning.
Eventuelle rabatter skal endvidere tilkomme den egentlige køber, og  

 den, der foretager udlægget, må ikke beregne avance heraf.
Typiske  

 eksempler på ydelser, der kan afregnes efter udlægsreglerne, hvis  

 betingelserne er opfyldt, er Betaling for nummerplader i forbindelse med salg og reparation af biler  

 kan af forhandleren/værkstedet holdes uden for momsgrundlaget som udlæg,  

 se TfS 1997, 546, og Mn.1017/87.
 I TfS 1996, 847, har Momsnævnet taget stilling til, om et teleselskab  

 (fællesantenneanlæg) kunne anvende udlægsreglerne på afgifter til Copy Dan  

 og gebyrer til Telestyrelsen, som selskabet opkrævede hos sine kunder.  

 Nævnet fandt, at afgiften til Copy  Dan (licensen) kunne holdes uden  

 for momsgrundlaget, fordi der var tale om en godtgørelse af en omkostning,  

 som reelt blev afholdt af selskabet på vegne af dets kunder i forhold til  

 disses træk på ydelserne.
Gebyret til Telestyrelsen skulle derimod medregnes i momsgrundlaget,  

 fordi disse gebyrer reelt påhvilede selskabet på samme måde som andre  

 omkostninger.
Sidste del af afgørelsen er en ændring af praksis, hvorfor  

 styrelsen i tilknytning til afgørelsen besluttede, at praksisændringen  

 skulle have virkning fra den 1. april 1997.
Told- og Skattestyrelsen har i TSS-cirkulære  

 2004-40  

 meddelt, at det er Skatteministeriets opfattelse, at det gebyr,  

 som virksomhederne fra 1. januar 2005 i medfør af § 14 i lov om  

 visse betalingsmidler (betalingsmiddelloven) kan opkræve fra deres  

 kunder, når kunderne betaler med Dankort m.v., må anses for et særskilt  

 vederlag for en betalingstransaktion omfattet af momslovens §  

 13, stk. 1, nr. 11. Gebyret er derfor momsfrit.
Se afsnit   

 D.11.11.6.3 .
Styrelsen har i TSS-cirkulære  

 2004-40  meddelt,  

 at gebyrer omfattet af TfS 2000, 331, fra og med den 1. januar 2005  

 ligeledes må anses for momsfri.
Se afsnit  

 G.1.2.2 .
 Told- og Skattestyrelsen har efter forhandling med Dansk  

 Postordreforening fastsat nye retningslinjer for postordrevirksomheders  

 anvendelse af udlægsreglerne for portoudgifter.
Retningslinierne trådte i kraft den 1. oktober 2000. Samtidig blev  

 cirkulære F 7003/90 af 28. september 1990 ophævet.
Cirkulæret var udstedt  

 på baggrund af Momsnævnets afgørelse i TfS 1990.446.
Postordrevirksomheder kan herefter jf.
TfS 2000.700, anvende  

 udlægsreglerne i momslovens § 27, stk. 3, nr. 3 på følgende måde:
Virksomheden kan ved fakturering af forsendelser til kunder anvende et  

 eller flere standardgebyrer til hel eller delvis dækning af virksomhedens  

 udgifter til porto og interne forsendelsesomkostninger.
Gebyrer skal  

 anføres særskilt over for kunden uden angivelse af, at gebyret indeholder  

 moms.
Virksomheden er herefter berettiget til under ét at behandle  

 portoudgifter vedrørende sådanne forsendelser som momsfrie udlæg for  

 kunderne, således at den del af de samlede gebyrer, opgjort under ét, der  

 modsvares af portoudgifter under udlægsordningen, ikke indgår i den  

 momspligtige omsætning.
Der kræves ikke en opgørelse kunde for kunde.  

 Portoudgifter under udlægsordningen føres på en samlet udlægskonto.
Der foretages i forbindelse med hver momsangivelse en opgørelse over  

 størrelsen af periodens samlede fakturerede gebyrer og afholdte  

 portoudgifter under udlægsordningen.
En afholdt portoudgift, hvis  

 størrelse ikke kendes ved periodeudgang, kan overføres til den  

 efterfølgende periode.
I periodens samlede fakturerede gebyrer kan modregnes de gebyrer, som  

 vedrører forsendelser, som virksomheden modtager retur (både gebyrer  

 vedrørende uafhentede forsendelser og forsendelser, hvor kunden har  

 returret), og for hvilke kunden derfor ikke har betalt gebyret.
Det er en  

 betingelse, at der herved foreligger annullering af handlen.
 Virksomheden er berettiget til - i stedet for at opgøre de faktiske  

 gebyrer vedrørende returforsendelser - at anvende skøn over disse  

 udgifters størrelse baseret på virksomhedens gennemsnitlige returprocent.  

 Grundlaget for skønnet skal kunne dokumenteres.
 Følgende portoudgifter kan medtages under udlægsordningen:
 Følgende portoudgifter kan ikke medtages under udlægsordningen:
 Der skal mindst én gang årligt foretages en opgørelse og fordeling af  

 de rabatter, som virksomheden oppebærer fra postvæsenet, hvorefter  

 momsopgørelsen om nødvendigt korrigeres, således at det kun er  

 virkomhedens nettoportoudgifter, der er medtaget under  

 udlægsordningen.
G.1.3.3 Renter § 27, stk. 3, nr. 4 Renter, der beregnes af den til enhver tid skyldige del af købesummen,  

 kan holdes uden for momsgrundlaget på betingelse af, at det af  

 købekontrakten eller af bilag vedrørende betalingerne fremgår, hvor meget  

 renten udgør af de enkelte betalinger.
Den ene af betingelserne for at kunne holde renter uden for  

 momsgrundlaget er, at renterne beregnes af den til enhver tid skyldige del  

 af købesummen.
Denne betingelse kan f.eks. være opfyldt ved, at renten ved  

 den månedlige indbetaling beregnes som en procentandel af den pågældende  

 måneds saldo.
 Rentetillæg ved salg på afbetaling skal indgå i momsgrundlaget, hvis  

 tillægget er opført særskilt i købekontrakten som lig en vis procent af  

 det skyldige beløb, og restbeløbet inkl. rentetillægget afdrages i et  

 antal lige store månedlige rater.
Den anden betingelse er, at det af købekontrakten eller bilag fremgår,  

 hvor meget renterne udgør af de enkelte betalinger.
Rentebeløbets  

 størrelse kan f.eks. fremgå af kontoudtog eller af en rentetabel, der  

 vedlægges kontrakten.
Det er ikke tilstrækkeligt, at det ud fra f.eks.  

 købekontrakten er muligt at beregne, hvor stor en del renten udgør af den  

 samlede betaling, ligesom generelle rentetabeller over forskellige  

 afviklingsformer heller ikke opfylder betingelsen for, at renterne kan  

 holdes uden for momsgrundlaget.
G.1.4 Betingede rabatter § 27, stk. 4 Betingede rabatter, dvs. rabatter, der er betinget af vilkår, der ikke  

 er opfyldt ved leveringen, kan fradrages i momsgrundlaget, hvis rabatten  

 senere bliver effektiv.
Fradraget kan foretages, når rabatten udbetales,  

 på betingelse af, at der udstedes kreditnota for den ydede rabat, og at  

 momsbeløbet fremgår af kreditnotaen.
Dette er også fastslået af  

 EF-Domstolen i sag C-86/99, Freemans plc, hvor en bonus først kunne  

 fradrages på det tidspunkt, hvor bonussen blev hævet eller på anden måde  

 brugt af kunden.
I den pågældende sag solgte virksomheden varerne til sine  

 kunder via forhandlere.
Salget foregik pr. postordre.
Forhandlerne  

 bestilte varer til sig selv eller til andre kunder.
Betalingen foregik via  

 et selvfinansieret kreditsystem, som bevirkede, at forhandlerne betalte  

 katalogprisen for varerne i afdrag.
Virksomheden havde en særskilt  

 kreditkonto for forhandlerne, som automatisk blev godskrevet et beløb til  

 fordel for forhandleren svarende til 10 pct. af forhandlerens egne køb og  

 en provision på 10 pct. for køb til andre kunder.
Forhandleren kunne når  

 som helst hæve beløbet på kontoen, men kunne ikke fra begyndelsen betale  

 katalogprisen minus bonussen for egne køb.
Hvis forhandleren ikke foretog  

 indbetaling rettidigt forfaldt hele det skyldige beløb på kontoen til  

 betaling straks, og bonus og provision blev ikke udbetalt.
Blev bonussen  

 ikke hævet, blev beløbet slettet i virksomhedens regnskaber efter et  

 stykke tid, men retten kunne ikke mistes, selv om forhandleren gjorde den  

 gældende lang tid efter.
 Sondringen mellem ubetingede rabatter, der er omhandlet i  

 G.1.3.1 ,  

 og betingede rabatter, er alene relevant, når der skal tages stilling til  

 på hvilket tidspunkt, der kan ske fradrag for rabatten.
Det er en betingelse, at rabatten udbetales til den egentlige køber.
Se  

 TfS 1999, 33, hvor Landsskatteretten fastslog, at bonus udbetalt til  

 skoler, som er omfattet af en skolemælksordning, ikke kan anses som en  

 rabat, idet beløbet tilfalder den enkelte skole og ikke den egentlige  

 aftager af skolemælk.
Producenter, der til forbrugerne uddeler rabatkuponer, som forbrugerne  

 kan anvende som delvis betaling ved køb i detailforretninger, kan nedsætte  

 deres momsgrundlag med den indløste rabatkupons pålydende værdi, når  

 producenten refunderer detailhandleren værdien af den indløste kupon, se  

 TfS 1994, 472, der ændrede Mn.162/68 som følge af EF-Domstolens dom i sag  

 C-126/88, Boots Company PLC.
Kun producenterne er forpligtede til at  

 regulere momsgrundlaget.
Udstedelse af kreditnota fra producent til en  

 eventuel grossist er unødvendig, når rabatkuponen sendes tilbage gennem  

 handelsleddene til indløsning hos producenten.
Detailhandler, grossist og  

 producent skal føre regnskab over modtagne og indløste kuponer.
Den  

 producent, der har ydet rabatten, skal tillige gemme de indløste kuponer  

 som bilag til sit regnskab.
EF-Domstolen har i sag C-48/97, Kuwait Petroleum Ltd, fastslået, at der  

 ikke er tale om en rabat eller en bonus i de tilfælde, hvor der bliver  

 givet et prisnedslag for de samlede omkostninger ved en levering af goder.  

 I den pågældende sag kunne kunder ved køb af brændstof til den fulde  

 detailpris få udleveret vouchere, som senere kunne indløses, hvorefter  

 kunden havde ret til at vælge varer fra en liste.
Domstolen fandt, at  

 salget af brændstof og overdragelse af goder mod vouchere udgjorde to  

 adskilte transaktioner.
Indløsning af voucherne var derfor udtagning, der  

 måtte sidestilles med levering mod vederlag, se afsnit  

 D.4.2.1 .
 Prisafslag, som ydes kunder på varer og momspligtige ydelser, der  

 tidligere er momsberigtiget, kan fradrages i momsgrundlaget med det beløb  

 (ekskl. moms), der godtgøres kunden.
Skatterådet har givet et bindende svar vedrørende den momsmæssige  

 behandling af et beløb som betales af leverandøren af en momspligtig  

 byggeydelse for, at denne bliver frigjort for fejl og mangler ved det  

 leverede.
Det er oplyst, at beløbet udelukkende er opgjort som de  

 estimerede omkostninger, der vil følge af en udbedring af de  

 pågældende fejl og mangler, såvel kendte som udkendte.
Skatterådet fandt,  

 at betalingen måtte anses for at have en sådan tilknytning til  

 retsforholdet mellem parterne og leveringen af byggeydelserne, at det  

 måtte anses for et afslag i prisen, jf. momslovens § 52, stk. 5. Et  

 prisafslag har den konsekvens, at leverandøren skal udstede en kreditnota.  

 Tilsvarende skal aftageren regulere sin købsmoms, jf.  

 SKM2006.256.SR Hvis et betalingsstandsnings- eller konkursbo yder prisafslag for fejl  

 og mangler ved leverancer, der er foretaget (faktureret) før  

 betalingsstandsningen/konkursen, skal fradraget henføres til tidspunktet  

 for den oprindelige levering (fakturering). Der er lagt vægt på, at  

 grundlaget for reguleringen kunne konstateres på leveringstidspunktet,  

 dvs. før betalingsstandsningen/konkursen.
 I  

 SKM2002.217.TSS  

 har Told- og Skattestyrelsen meddelt, at virksomheder ikke i henhold til  

 momslovens § 27, stk. 4 eller på andet grundlag kan regulere  

 afgiftsgrundlaget i forbindelse med udbetaling af penge som led i  

 cash-back kampagner.
G.1.5 Returvarer § 27, stk. 5 I momsgrundlaget kan fradrages 80 pct. af beløb, der er godtgjort  

 kunder for varer, som virksomheden har modtaget retur.
Grunden til, at det er 80 pct. af det godtgjorte beløb, der kan  

 fradrages, er, at momsen af dette beløb inkl. moms udgør 20 pct.,  

 hvorefter 80 pct. svarer til varens pris uden moms.
Det er følgelig de 80  

 pct., der kan fradrages i momsgrundlaget.
Procentsatserne er kun gældende  

 ved en momssats på 25 pct.
 Bestemmelsen tager sigte på varer, der tages tilbage under sådanne  

 omstændigheder, at der foreligger en annullering af handlen, dvs.  

 tilfælde, hvor den fulde salgspris godtgøres kunden.
 Der er dog administrativt åbnet mulighed for momsmæssig regulering i de  

 tilfælde, hvor der ydes delvis godtgørelse for varer, som returneres inden  

 for en garantiperiode.
 Herudover er der åbnet mulighed for momsmæssig regulering for varer,  

 der er solgt på afbetaling med ejendomsforbehold eller på en særlig  

 kontokontrakt (uden ejendomsforbehold), og som tages tilbage, fordi  

 køberen ikke har opfyldt sine forpligtelser.
 Lovens returneringsbegreb er søgt fastlagt, så det tilgodeser dels  

 gældende kutymer inden for erhvervslivet, dels administrative og  

 kontrolmæssige hensyn.
 Der kan herefter foretages fradrag i momsgrundlaget i  

 følgende   

tre  

  

 situationer:
Når der sker returnering/ombytning mod godtgørelse af den fulde  

 salgspris eller af udbetalingen og alle indbetalte afdrag.
Fradraget kan  

 foretages, uanset hvornår returneringen sker.
Hvis sælger i forbindelse med returnering/ombytning betaler en højere  

 pris for varen, end den oprindelig var solgt til, kan der ikke foretages  

 fradrag.
Det samme gælder, hvis den højere pris betales på den måde, at  

 køber betaler en mindre pris end den ellers gældende for en samtidig købt  

 ny vare.
Begrundelsen er, at der i sådanne tilfælde ikke er tale om en  

 returnering af varer men om en helt ny handel mellem parterne.
I  

 SKM2006.500.SR  

 har Skatterådet truffet afgørelse om, at momslovens § 27, stk. 5 ikke kan  

 finde anvendelse, når en forhandler udsteder et tilbagekøbsbevis, der  

 giver den pågældende køber mulighed for at ombytte den erhvervede  

 mobiltelefon til en ny inden for 1 år, mod nedslag i salgsprisen ved køb  

 af en ny mobiltelefon.
Der er derimod tale om en byttehandel jf.  

 momslovens § 28, stk. 2, og der skal derfor beregnes moms af den fulde  

 salgspris.
 Der kan foretages fradrag, når varen tages retur inden for en  

 garantiperiode mod delvis godtgørelse af salgsprisen.
Der tænkes her på de tilfælde, hvor virksomheden i henhold til en  

 skriftlig garantiaftale har forpligtet sig til ubetinget at tage varen  

 tilbage, hvis der inden for garantiperioden konstateres væsentlige fejl og  

 mangler ved det solgte.
Er der derimod tale om tilbagekøb, f.eks.  

 ibyttetagning i forbindelse med salg af en anden vare, kan der ikke  

 foretages fradrag.
 Endelig kan der foretages fradrag, når varer, der er solgt på  

 afbetaling med ejendomsforbehold eller på særlige kontokontrakter (uden  

 ejendomsforbehold), tages tilbage, fordi køberen ikke har opfyldt sine  

 forpligtelser.
 Der kan ikke foretages fradrag for varer, der er solgt på afbetaling,  

 hvis alle rettigheder ifølge kontrakten er transporteret til en anden  

 virksomhed.
 Et finansieringsselskab - eller enhver anden virksomhed end den  

 oprindelige sælger - der har fået tiltransporteret en kontrakt med  

 ejendomsforbehold, må således ikke i forbindelse med overtagelsen udstede  

 kreditnota med deklareret moms.
Det er kun den oprindelige sælger, der kan foretage fradrag i  

 momsgrundlaget.
For så vidt angår varer, f.eks. bøger og sølvtøj, der  

 kutymemæssigt ombyttes af en anden virksomhed inden for den pågældende  

 branche, vil den virksomhed, der foretager ombytningen, dog kunne foretage  

 fradrag i sit momsgrundlag, se Dep.351/72. Ombytning af ædelmetaller i  

 barreform mv. er dog ikke omfattet af denne adgang, se Dep.741/80.
G.1.6 Tab på debitorer § 27, stk. 6 I henhold til momslovens § 27, stk. 6, kan der i momsgrundlaget  

 fradrages 80 pct. af konstaterede tab på uerholdelige fordringer, der  

 vedrører leverede varer og ydelser.
Hvis fordringerne senere betales helt  

 eller delvist, skal 80 pct af det modtagne beløb medregnes i  

 momsgrundlaget.
 Sidstnævnte gælder dog ikke, hvis betalingen er opnået efter  

 konkurslovens § 96, hvorefter krav på punktafgifter i de fleste tilfælde  

 er privilegerede, se nærmere  

 G.1.6.5.2 .
G.1.6.1 Konstaterede tab Forudsætningen for, at et tab kan fradrages i momsgrundlaget, er, at  

 tabet er konstateret.
Dette var ikke tilfældet i TfS 1999, 886. En virksomhed B havde udført  

 nedrivningsarbejder for C.
Da virksomheden B ikke modtog betaling for en  

 del af det udførte nedrivningsarbejde sagsøgte virksomheden C.  

 Virksomheden nedlagde påstand om betaling af vederlaget for det udførte  

 arbejde.
Under retssagen gjorde C et modkrav gældende som følge af, at det  

 havde været nødvendigt for C, at lade en anden udføre en del af det  

 arbejde, som virksomheden B skulle have udført. Østre Landsret nedsatte  

 C´s modkrav med 1/3, og udtalte at denne reduktion medførte, at ingen af  

 parterne herefter havde noget krav mod den anden.
Landskatteretten  

 fastslog i forbindelse med virksomhed B´s klage over told- og  

 skatteregionens nægtelse af at godkende fradrag for moms af tab på  

 debitorer, at virksomhedens krav på C ved Østre Landsrets dom måtte anses  

 for modregnet i C´s modkrav.
Idet modregningen skal sidestilles med  

 betaling havde virksomheden ikke konstateret et tab på en uerholdelig  

 fordring.
Det er endvidere en forudsætning, at tabet vedrører leverede varer og  

 ydelser.
Har kreditor ydet kredit ud over, hvad der er sædvanligt inden  

 for den pågældende branche, eller fortsat leveringen gennem længere tid,  

 selv om han burde have indset, at debitor ikke ville være i stand til at  

 betale, kan en konkret vurdering føre til, at tabet ikke anses for at være  

 tab som følge af en momspligtig leverance, men derimod en følge af et  

 gave-/låneforhold, hvilket ikke berettiger til fradrag i momsgrundlaget.
Dette var ikke tilfældet i TfS 1999, 140, hvor Landsskatteretten  

 fastslog, at der ikke var tale om et interessefælleskab, selv om tabet på  

 den konkrete debitor svarede til en meget stor del af virksomhedens  

 samlede udeståender, samt at leveringen af varer til debitor ikke var  

 stoppet på trods af adskillige rykkere.
Landsskatteretten lagde derimod i  

 afgørelsen af, hvorvidt tabet kunne siges at være konstateret, vægt  

 på, at debitor havde afgivet insolvenserklæring ved fogedretten, ligesom  

 der var søgt om gældssanering.
I TfS 2000, 825 godkendte Landsskatteretten  

 fradrag for moms af tab på fordringer på datterselskab, da det måtte  

 antages, at dispositionerne overvejende måtte anses for forretningsmæssigt  

 begrundet.
I  

 SKM2001.459.LSR  

 har Landsskatteretten fastslået, at der ikke kan godkendes fradrag for  

 moms vedrørende et tab på et honorartilgodehavende, der var fremkommet ved  

 et debitorselskabs tvangsopløsning.
Fordringen, der var opstået 8 år før,  

 ansås for at have skiftet karakter til et lån, der ikke var begrundet i  

 forretningsmæssige forhold.
Landsskatteretten fastslog ligeledes et tab  

 kan anses for konstateret ved en tvangsopløsning.
I  

 SKM2001.610.LSR  

 har Landsskatteretten fastslået, at et administrationsselskab A, der  

 var sambeskattet med et selskab B, der drev grossistvirksomhed, ikke kunne  

 fradrage tab for tilgodehavende i B i medfør af momslovens § 27, stk. 6.  

 Landsskatteretten fandt, at der i mellemværendet var ydet B A/S en kredit,  

 der lå ud over det sædvanlige.
Under henvisning til udviklingen af  

 mellemregningskontoen fandt retten, at der ikke var tale om et sædvanligt  

 løbende debitortilgodehavende over for B A/S, men derimod at  

 tilgodehavendet var overgået til at blive et egentligt låneforhold  

 mellem administrationsselskabet A og B A/S.
Landsskatteretten fandt  

 ikke, at den ydede kredit kunne anses for forretningsmæssigt begrundet,  

 hvorfor der ikke kunne godkendes fradrag efter momslovens § 27, stk.  

 6.
I  

 SKM2005.484.LSR  

 har Landsskatteretten fastslået, at det er en forudsætning for fradrag for  

 tab på debitorer, at fordringen som oprindeligt vedrørte en momspligtig  

 leverance også på tidspunktet for konstatering af tabet kan  

 anses at vedrøre leverede varer eller ydelser.
I sagen fandt  

 retten, at der i mellemværendet mellem et selskab og dets datterselskab er  

 ydet datterselskabet kredit, der ligger ud over det sædvanlige.
Retten  

 henså særligt til, dels at der gik knap 3 år fra tilgodehavendernes  

 opståen og til tabskonstateringen og dels til, at selskabet i denne  

 periode ikke ses at have taget skridt til inddrivelse af fordringen.  

 Retten henså bl.a. videre til, at selskabet over en årrække i en periode  

 forud for salget af cateringvirksomheden (selskabets og  

 datterselskabets cateringvirksomhed) løbende har indrømmet datterselskabet  

 en kredit af en vis størrelse.
I  

 SKM2005.294.LSR  

 blev der givet fradrag for moms af tab på en debitor, idet debitor  

 havde afgivet insolvenserklæring i fogedretten.
Der var ikke tale om  

 interesseforbundne parter, hvorfor fradragsretten ikke kunne  

 begrænses.
 På skatteområdet har Vestre Landsret i TfS 1996, 816, givet  

 skattemyndighederne medhold i, at en skatteyder ikke havde fradragsret for  

 tab over for et selskab, fordi de transaktioner, der medførte tabet, på  

 afgørende måde adskilte sig fra et normalt forretningsmellemværende mellem  

 uafhængige handelspartnere, og fordi de bar præg af skatteyderens  

 personlige og økonomiske interesser i selskabet som eneanpartshaver og som  

 kautionist.
I  

 SKM2003.548.ØLR  

 har Østre Landsret i det hele tilsidesat  

 et skatteudnyttelsesarrangement mellem to parter.
Sagsøger og køber  

 havde et konkret interessefællesskab ved gennemførelse af  

 arrangementet, idet sagsøger opnåede betydelige indtægter, der kunne  

 udnyttes i skattemæssige underskud fra 1988 og senere kunne fradrages som  

 tab, mens køber opnåede et betydeligt underskud som følge af nedskrivning  

 for ukurans, der blev udnyttet i moderselskabet.
Sagsøgers tab kunne  

 derfor heller ikke fradrages i medfør af momslovens § 27, stk. 6.  

 Højesteret har i  

 SKM2006.22.HR  

 stadfæstet landsrettens dom.
I  

 SKM2001.33.LSR  

 fandt Landsskatteretten, at et selskabs leverancer af juletræer til en  

 tysk kunde ikke var afgiftsfritaget efter momslovens § 34, stk.  

 1, nr. 1, idet kunden ikke var momsregistreret.
Da fakturabeløbet ansås  

 for at være uden moms, skulle der beregnes moms med 25 % af  

 fakturabeløbet.
Landsretten fandt videre, at fradrag for momsen af tab på  

 debitorer, jf. momslovens § 27, stk. 6 forudsætter, at leverancerne har  

 været momsbelagt.
Da virksomheden ikke havde rejst krav mod den tyske  

 kunde for momsbeløbet på de 25 % af fakturabeløbet, kan momsbeløbet  

 ikke anses for at være konstateret tabet, og der kan derfor ikke godkendes  

 fradrag herfor efter § 27, stk. 6.
 Et tab anses bl.a. for at være konstateret, når det optræder under en  

 af de i  

 G.1.6.1.1  

 -  

 G.1.6.1.7  

 nævnte omstændigheder.
G.1.6.1.1 Konkurs- og dødsboer Et tab anses for konstateret, når det ved afslutningen af konkurs- og  

 dødsboer (gældsfragåelsesboer) dokumenteres, at der ikke er opnået fuld  

 dækning for det anmeldte krav.
G.1.6.1.2 Tvangsakkord Et tab anses for konstateret, når et tilgodehavende ved gennemførelsen  

 af en tvangsakkord (almindelig tvangsakkord eller likvidationsakkord) er  

 nedskrevet med en bestemt andel af fordringen.
Bestemmelsen omfatter almindelig tvangsakkord og likvidationsakkord.  

 Disse akkordformer er nærmere beskrevet i konkurslovens § 157, pkt. 1 og  

 2. Der vil således kunne foretages momsmæssig regulering, når den  

 pågældende akkordordning er stadfæstet af skifteretten.
Bestemmelsen  

 omfatter derimod ikke betalingsudsættelse (moratorium), der er omhandlet i  

 konkurslovens § 157, pkt. 3.
G.1.6.1.3 Frivillig akkord Et tab anses for konstateret, når der ved tiltrædelsen af en frivillig  

 akkord er sket reduktion af kreditorernes krav mod en skyldner, og  

 kreditors tiltrædelse af akkorden har haft til formål at opnå den størst  

 mulige dækning af fordringen.
En frivillig akkord er en aftale mellem skyldneren og hans kreditorer,  

 hvorefter kreditorerne eftergiver en del af deres tilgodehavende.
Ved  

 vurderingen heraf vil det være af betydning, om:
 Der skal kunne fremlægges rimelig dokumentation for de nævnte forhold  

 og for akkorddividendens størrelse f.eks. i form af en særlig erklæring  

 fra en advokat eller brancheforening.
 Ved afgørelse af, om forudsætningerne for momsmæssig regulering er  

 opfyldt, må der foretages en helhedsvurdering af, om kreditors tiltrædelse  

 af akkorden har haft til formål at opnå den bedst mulige dækning af  

 fordringen.
 Ved denne helhedsvurdering lægges der vægt på de beskrevne forhold,  

 f.eks. om akkordforslaget er fremsat af en advokat eller brancheforening,  

 men der stilles ikke krav om, at den frivillige akkord er tiltrådt under  

 sådanne omstændigheder, at den på alle punkter er i nøje overensstemmelse  

 med de beskrevne omstændigheder.
 Ved helhedsvurderingen kan der endvidere lægges vægt på, om det  

 accepteres skattemæssigt, at tabet fratrækkes i indkomstopgørelsen.
 For kreditorer, hvis fordring vedrører både lån og momspligtige  

 leverancer, skal der ske en forholdsmæssig fordeling af det konstaterede  

 tab.
G.1.6.1.4 Forgæves fogedforretning Et tab anses for konstateret, når det af udskrift af udlægsbogen  

 fremgår, at fogedforretning for den pågældende fordring har været  

 forgæves, eller når det ved udskrift af udlægsbogen kan dokumenteres, at  

 en anden kreditor inden for et tidsrum af højst 6 måneder har foretaget  

 forgæves udlægsforretning hos den pågældende debitor.
 Der er ved fastsættelsen af fristen på 6 måneder sket en tilpasning til  

 bestemmelserne i retsplejelovens § 490, hvorefter en fordringshaver, som  

 ikke har fået tilstrækkeligt udlæg til at dække sin fordring, først kan  

 begære afholdt fornyet udlægsforretning, når der er forløbet 6 måneder  

 siden sidste udlægsforretning.
 Fogedretten kan i øvrigt afvise at foretage udlægsforretning hos  

 skyldneren, hvis fogedretten er bekendt med, at der inden for den nævnte  

 frist har været afholdt en forretning, hvor det ikke har været muligt at  

 opnå dækning.
 En insolvenserklæring, som afgives af skyldneren under en  

 fogedforretning, vil kunne danne grundlag for momsmæssig regulering.  

 Tilsvarende vil en erklæring fra fogedretten om, at debitor inden for 6  

 måneder har afgivet insolvenserklæring, og begæringen om udlægsforretning  

 efter reglerne i retsplejelovens § 490 derfor afvises, kunne sidestilles  

 med dokumentation for forgæves udlægsforretning.
I  

 SKM2005.294.LSR  

 blev der givet fradrag for moms af tab på en debitor, idet debitor  

 havde afgivet insolvenserklæring i fogedretten.
Der var ikke tale om  

 interesseforbundne parter, hvorfor fradragsretten ikke kunne  

 begrænses.
G.1.6.1.5 Tvangsauktion Uerholdelighed kan endvidere foreligge i den situation, at en kreditor  

 har sikret sit tilgodehavende ved pant eller udlæg i en personligt drevet  

 virksomheds faste ejendomme, det vil sige såvel beboelses- som  

 erhvervsejendomme.
Ejendommen bortsælges på tvangsauktion uden at kreditor  

 får fuld dækning for sit tilgodehavende.Det er en forudsætning, at  

 kreditor gennem regnskabsmateriale vedrørende debitor kan dokumentere, at  

 fordringen helt eller delvist er endelig tabt.
Bestemmelsen indebærer, at der ikke skal foretages udlæg med henblik på  

 at dokumentere, at fordringen er uerholdelig i disse tilfælde.
Der er her  

 lagt vægt på, at kreditor i tvangsauktionssager er i besiddelse af  

 regnskabsmateriale vedrørende debitor, som kan dokumentere, at fordringen  

 er endelig tabt, og at debitor efter en afholdt tvangsauktion normalt  

 intet ejer, der vil kunne gøres udlæg i.
En kreditor, der overtager debitors ejendom på tvangsauktion med  

 henblik på fyldestgørelse for sit tilgodehavende ved videresalg af  

 ejendommen, kan ikke foretage momsmæssig regulering for den del af  

 fordringen, som ikke blev dækket af det afgivne bud, da der i sådanne  

 tilfælde må tages hensyn til et evt. provenu ved videresalget af  

 ejendommen.
Den pågældende kreditor vil derfor først kunne foretage  

 regulering, når det ved videresalget af ejendommen er konstateret, at  

 salgsprovenuet ikke giver dækning for tilgodehavendet.
G.1.6.1.6 Gældssanering for  

 jordbrugere Der er åbnet mulighed for momsmæssig regulering i tilfælde, hvor en  

 registreret virksomhed som led i en gældssaneringsordning for en  

 jordbrugsvirksomhed enten eftergiver en fordring eller yder rente- og  

 afdragsfri henstand med en fordring eller en del deraf, jf. lov om  

 statsgaranti for gældssaneringslån til jordbrugere (gældssaneringsloven,  

 lov nr. 268 af 6. maj 1993).
 Det involverede pengeinstitut vil samtidig med lånesagens effektuering,  

 dvs. i forbindelse med udbetaling af låneprovenuet mv., skriftligt over  

 for de pågældende leverandører bekræfte, at udbetalingen er sket som led i  

 en gældssanering af den pågældende jordbrugers virksomhed.
 Den pågældende leverandør er i tiltrædelseserklæringen orienteret om  

 størrelsen af det eftergivne beløb.
 Leverandørvirksomheder, som indrømmer ansøgeren (hel eller delvis)  

 eftergivelse af en fordring som led i gældssaneringen, kan først foretage  

 fradrag i momsgrundlaget, når tilsagn om statsgaranti foreligger fra  

 Hypotekbanken.
 Pengeinstituttets meddelelse vil - sammen med leverandørvirksomhedens  

 øvrige regnskabsmateriale - kunne tjene som dokumentation for at foretage  

 fradrag i momsgrundlaget vedrørende den pågældende fordring.
Fordringen kan kun fradrages, hvis fordringen er omfattet af en aftale  

 om rente- og afdragsfri henstand.
Denne aftale skal være skriftlig og skal  

 indeholde bestemmelse om, at der ikke beregnes renter af fordringen fra et  

 i aftalen angivet tidspunkt, og indtil fordringen er fuldt indbetalt.
 Aftalen skal endvidere indeholde oplysning om størrelsen af de  

 indefrosne beløb fordelt på varegæld og renter, samt om i hvilket tidsrum  

 de leverancer, der ligger til grund for de indefrosne fordringer, har  

 fundet sted.
Momsen af en fordring, der er omfattet af en aftale om rente- og  

 afdragsfri henstand, kan fradrages, når gældssaneringsordningen er  

 endeligt godkendt af Hypotekbanken, og skal berigtiges over for told- og  

 skatteforvaltningen ved tilbagebetalingen af fordringen.
Hvis fordringen  

 betales afdragsvis, berigtiges momsen ved betalingen af de enkelte  

 afdrag.
Afdrag på den indefrosne fordring forfalder som hovedregel til betaling  

 i de regnskabsår, hvor debitors driftsregnskab, opgjort efter sædvanlige  

 principper - også med hensyn til driftsmæssige afskrivninger - udviser  

 positiv konsolidering.
Snarest efter afslutningen af hvert regnskabsår  

 fremsender jordbrugerens regnskabsfører driftsregnskabet til jordbrugeren  

 og de kreditorer, der har ydet henstand.
Hvis driftsregnskabet udviser  

 positiv konsolidering, fremsendes tillige forslag til fordeling af  

 beløbet.
Godkendes forslaget af samtlige kreditorer, der har ydet  

 henstand, indgås en aftale mellem disse og jordbrugeren om betaling af  

 afdrag på de indefrosne fordringer.
 Hvis indefrysningsaftalen opsiges eller ophører, f.eks. fordi debitor  

 erklæres konkurs, og boet tages under offentlig skifte som  

 gældsfragåelsesbo, skal den til restskylden eller dividenden svarende moms  

 berigtiges over for told- og skatteforvaltningen.
Leverandøren skal som dokumentation for de foretagne fradrag fremlægge  

 en aftale om rente- og afdragsfri henstand.
Ved senere berigtigelse af  

 momsen skal aftale om afdragsordning samt genpart af kvitteringer for  

 indbetaling af hovedstol eller afdrag vedlægges momsregnskabet.
 Der er udarbejdet en standardoverenskomst til brug ved indgåelse af  

 aftaler om rente- og afdragsfri henstand, således at det sikres, at de  

 krævede oplysninger bliver anført i aftalen.
Der skal i standardoverenskomsten beregnes en såkaldt  

 momsrefusionsprocent, der er udtryk for den andel, som den fradragne moms  

 udgør af det samlede indefrosne beløb inkl. moms og renter.
Denne  

 momsrefusionsprocent skal ved modtagelse af afdrag på den indefrosne  

 fordring anvendes til beregning af den moms, der skal indbetales.
Det vil  

 således ikke kunne anerkendes, at modtagne beløb anvendes til forlods  

 nedbringelse af skyldige renter, se  

 G.1.6.5 .
G.1.6.1.7 Andre tilfælde Der er i et vist omfang behov for at kunne foretage fradrag for  

 ikke-konstaterede tab, hvis tabets størrelse gør, at de omkostninger, der  

 måtte være forbundet med en eventuel inddrivelse, ikke står i rimeligt  

 forhold til fordringens værdi.Fordringer under 3.000 kr. kan  

 derfor afskrives, når inddrivelse af beløbet opgives, efter at kreditors  

 advokat forgæves har rykket debitor for betaling af beløbet, se  

 Dep.1076/88. Styrelsen har truffet afgørelse om, at det samme gælder, hvis  

 kreditor selv eller den inkassovirksomhed, som efter aftale med kreditor  

 har til opgave at inddrive fordringen, forgæves har rykket for betaling af  

 beløbet.
 Det er imidlertid en forudsætning, at der er foretaget tilstrækkeligt  

 til fordringens inddrivelse, ligesom det normalt vil være en forudsætning  

 for at foretage fradrag, at handelsforbindelsen med den pågældende debitor  

 er ophørt mindst 1 år før, fradraget foretages.
Hvis en kreditor meddeler saldokvittering til en debitor, kan der kun  

 ske regulering for momsen af tabet, hvis de betingelser, der er fastsat  

 for frivillige akkorder, er opfyldt, se Dep.505/77 og  

 G.1.6.1.3  

 ovenfor.
Der vil ikke være fradragsret, hvor en hovedkreditor meddeler  

 saldokvittering til en debitor, hvis saldokvitteringen må anses for at  

 være begrundet i hovedkreditorens ejerskab som hovedanpartshaver af  

 anparter i debitorselskabet.
I en sådan situation vil saldokvitteringen  

 ikke være en forretningsmæssigt begrundet disposition vedrørende  

 fordringen, og den vil derfor ikke være tilstrækkelig til at anse  

 fordringen for tabt.
G.1.6.2 Forventede tab Der kan ikke foretages fradrag for forventede tab på debitorer.
Der kan dog foretages et foreløbigt fradrag for tab på  

 fordringer i konkurs- og dødsboer (gældsfragåelsesboer), før  

 bobehandlingen er endelig afsluttet.
Det er en forudsætning, at  

 virksomheden er i besiddelse af en erklæring fra boets kurator/boets  

 bestyrer om, at dividenden ikke forventes at overstige en nærmere angiven  

 procent af fordringen, se Dep.738/80.
Foreløbigt fradrag for forventede tab kan foretages, når  

 skyldneren har anmeldt betalingsstandsning, se Dep.841/83. Det er en  

 betingelse, at der foreligger en erklæring fra et af skifteretten  

 beskikket tilsyn om, at det må forventes, at de uprivilegerede kreditorer  

 ikke vil kunne opnå dækning ud over en nærmere angivet procent af deres  

 tilgodehavender ved den gunstigste af de kreditorordninger, der arbejdes  

 med.
Det er endvidere en betingelse, at beregningen af dækningsprocenten  

 bygger på en ajourført status for skyldneren.
 Virksomheden må foretage fornøden regulering i momsregnskabet, når  

 tabet er endeligt opgjort ved boets afslutning.
G.1.6.3 Tab på overdragne fordringer Hverken momsloven eller dens forarbejder omhandler, hvorvidt der er  

 fradrag for tab på fordringer, som er erhvervet fra en momspligtig  

 virksomhed.
Udgangspunktet er imidlertid, at fradrag for tab på debitorer nøje er  

 forbundet med den momspligtige virksomhed, der har foretaget den  

 momspligtige leverance.
En erhverver af en fordring, der indeholder moms,  

 har derfor ikke krav på fradrag i momsgrundlaget, hvis det senere viser  

 sig, at erhververen lider et tab på fordringerne.
Der skal på den anden  

 side heller ikke betales moms af eventuelle gevinster på de overtagne  

 fordringer.
Højesteret nægtede således i TfS 1986, 318, en virksomhed fradrag for  

 tab på fordringer, som virksomheden havde erhvervet til underkurs.
Se også  

 Dep.738/80, hvorefter overdragelse af en fordring til eje til en lavere  

 værdi end pålydende ikke medførte ret til fradrag i momsgrundlaget for  

 kursdifferencen.
 Eventuel momsmæssig regulering for tab, som måtte være foretaget af  

 virksomheden forud for overdragelsen af fordringerne, f.eks. foreløbig  

 regulering på grundlag af en erklæring fra kurator i et konkursbo eller  

 regulering i forbindelse med nedskrivning af fordringerne på grundlag af  

 en konkret vurdering, kan derfor fuldt ud tilbageføres i forbindelse  

 med afhændelse af fordringerne til tredjemand.
 Der kan heller ikke foretages fradrag i momsgrundlaget i tilfælde, hvor  

 der opstår kursdifference som følge af, at der i forbindelse med  

 overdragelse af en virksomhed til ny indehaver foretages en generel  

 (lineær) nedskrivning af den samlede debitormasse, eller der foretages  

 nedskrivning af nogle nærmere angivne debitorer på grundlag af en  

 vurdering af disse, således at fordringen overdrages til den ny indehaver  

 til en lavere værdi end den nominelle.
Overdragelse af en fordring til eje, men hvor det samtidig er aftalt,  

 at der ved debitors misligholdelse skal ske tilbagetrtansport, anses som  

 en betinget overdragelse.
Hvis debitor misligholder og det i forbindelse  

 med tilbagetransporten meddeles kunden, at betaling med frigørende  

 virkning herefter alene vil kunne ske til virksomheden, vil virksomheden i  

 disse tilfælde komme til at bære tabet på samme måde, som hvis transporten  

 var formuleret som en overdragelse til sikkerhed.
Der vil således skulle  

 ske regulering af momsen i det omfang, hvor virksomheden har lidt et tab  

 på den pågældende debitor.
En undtagelse til ovenstående gælder dog i de tilfælde, hvor en  

 virksomheds debitorer overdrages til pålydende værdi i forbindelse med en  

 virksomhedsoverdragelse.
Konstateres der efterfølgende tab på de  

 overdragne fordringer, vil den nye virksomhed kunne foretage fradrag i  

 momsgrundlaget efter de almindelige regler.
Der gælder særlige regler for fradrag for tab på debitorer for  

 registrerede produktions- og salgsselskaber, der overdrager fakturakrav på  

 kunder til tredjemand, eksempelvis til et factoringselskab eller til et  

 finansieringsselskab, der er oprettet af virksomheden for at opnå en  

 likviditetsforbedring.
Factoring kan defineres som systematisk belåning af  

 udestående fordringer.
Ved en transport til sikkerhed bærer produktions- eller salgsselskabet  

 fortsat kreditrisikoen for de overdragne fordringer.
Dette indebærer, at  

 produktions- eller salgsselskabet kan foretage regulering i momsregnskabet  

 i forbindelse med konstaterede tab på fordringer, som er overdraget til  

 sikkerhed til et factoring- eller finansieringssselskab.
Der vil derimod  

 ikke kunne foretages regulering vedrørende fordringer, som er overdraget  

 til eje, jf. ovenfor.
Hvis factoring- eller finansieringsselskabet alene yder långivning  

 kombineret med en kreditrisikoforsikring, vil produktions- eller  

 salgsselskabet kunne foretage en regulering i momsregnskabet, hvis  

 forsikringen udløses på grund af debitors manglende betaling.
Udbetaling  

 af en forsikring sidestilles ikke med betaling fra kunden.
Det er dog en  

 forudsætning, at selskabet forbliver ejer af fordringen mod kunden.
Det  

 skal videre sikres, at alle beløb, der indgår fra kunden, efter at  

 momsreguleringen er foretaget, medregnes i produktions- eller  

 salgsselskabets momsgrundlag.
Der vil ligeledes kunne foretages regulering for konstaterede tab i  

 tilfælde, hvor en købekontrakt med forhandleren som selvskyldnerkautionist  

 bliver tiltransporteret et finansieringsselskab (transport til sikkerhed),  

 og forhandleren som følge af køberens misligholdelse af kontrakten må  

 indfri restgælden.
Regulering vil kunne foretages i den momsperiode, hvor  

 tabet kan opgøres og dokumenteres i overensstemmelse med de almindeligt  

 gældende regler.
G.1.6.4 Andre tab En kontoring kan ikke fradrage konstaterede tab, der stammer fra  

 momspligtige leverancer fra kontoringens enkelte medlemmer til  

 kontokunderne.
Tabet må fradrages i momsgrundlaget for den virksomhed, der  

 har solgt og momsberigtiget de pågældende leverancer.
Har virksomheden  

 overdraget fordringerne til eje til kontoringen, gælder de regler, der er  

 omhandlet i  

 G.1.6.3 .  

 Er kontoringen registreret for salg af varer, gælder de almindelige regler  

 om tab på uerholdelige fordringer.
 Registrerede virksomheder vil kunne fradrage tab, der opstår som  

 følge af, at momspligtige leverancer er betalt med falske checks.  

 Fradraget er betinget af, at bedrageriet er anmeldt til politiet, og at  

 det ikke har været muligt at inddrive beløbet.
 Tab, som en virksomhed lider som følge af, at en medarbejder i  

 virksomheden har modtaget og på firmaets vegne kvitteret for nogle  

 fakturerede beløb uden at afregne betalingen med virksomheden, kan ikke  

 fradrages i momsgrundlaget.
 Det samme gælder, hvis medarbejderen har modtaget betaling på firmaets  

 vegne for udførte, men ikke fakturerede arbejder, uden at afregne den  

 modtagne betaling med virksomheden.
 Tab, som er opstået i forbindelse med en lodret fusion mellem et moder-  

 og et datterselskab, kan ikke sidestilles med en frivillig akkord.  

 Moderselskabet kan derfor ikke foretage fradrag i momsgrundlaget for den  

 del af tilgodehavendet, der ikke er dækket.
 Der er lagt vægt på, at der ikke ved gennemførelsen af fusionen er  

 konstateret tab på uerholdelige fordringer for momspligtige  

 leverancer.
 Når der afsiges konkursdekret over en registreret virksomhed, og boet  

 bliver registreret for videreførelse eller afvikling af virksomheden, skal  

 de momspligtige leverancer, der er foretaget indtil konkursen, henføres  

 til virksomhedens momsregnskab og medregnes til momsgrundlaget for tiden  

 indtil konkursen.
 Fradrag i momsgrundlaget for konstaterede tab på uerholdelige  

 fordringer for sådanne leverancer, som har fundet sted indtil konkursen,  

 skal henføres til den momsperiode, hvor tabet er konstateret.
 Det betyder, at et konkursbo er berettiget til at foretage momsmæssig  

 regulering, hvis tabet på forretningsdebitorer først har kunnet  

 konstateres og gøres gældende efter konkursens indtræden, se Østre  

 Landsrets dom af 28. april 1986.
 Konstaterede tab på udestående fordringer for momspligtige leverancer  

 til et konsortium kan fradrages i de konsortiedeltagende leverandørers  

 momspligtige omsætning efter momslovens § 27, stk. 6.
 Tabet anses for konstateret, når de pågældende bygninger er afhændet af  

 konsortiet i tilslutning til færdiggørelsen, og når konsortiet er  

 afviklet.
 Indkøbsforeninger, der formidler momspligtige leverancer mellem  

 leverandører og medlemmer af indkøbsforeningen, kan ikke fradrage  

 konstaterede tab på disse leverancer.
 Hvis indkøbsforeningen derimod selv køber og sælger varerne for egen  

 regning og risiko, kan de almindelige regler om konstaterede tab på  

 uerholdelige fordringer anvendes.
Debitor skal ikke foretage regulering af købsmomsen, selv om kreditor  

 får tilladelse til at foretage regulering i sit momsgrundlag for tab på  

 den pågældende debitor.
Grunden er, at der for debitor ikke er tale om en  

 ændring af det oprindelige fakturabeløb.
G.1.6.5 Opgørelse af tabet Det er i alle tilfælde en forudsætning for at foretage fradrag, at det  

 fremgår af det foreliggende regnskabsmateriale, hvorledes der er forholdt  

 med de udestående fordringer, og at regnskabet i øvrigt føres således, at  

 det sikres, at de fradragne beløb momsberigtiges i det omfang, de senere  

 måtte indgå.
 Der skal dog ikke ske momsberigtigelse af den del af eventuelle  

 punktafgifter, eksempelvis afgift af vin, spiritus og øl, der indbetales i  

 henhold til konkurslovens § 96, se  

 G.1.6.5.2 .
Der kan kun foretages fradrag for tab, som vedrører momsberigtigede  

 leverancer af varer og ydelser.
Renter skal således ikke medregnes ved  

 opgørelsen af tabet, medmindre der er betalt moms af renterne, se  

 Dep.887/84. Ved opgørelsen må der derfor foretages en opdeling af  

 fordringen på momsberigtigede leverancer og renter samt andre beløb, som  

 ikke er momsberigtiget.
Pantebreve, som udstedes til hel eller delvis dækning af en fordring,  

 og hvis kursværdi er lavere end den pålydende værdi, skal ved opgørelsen  

 af tabet medregnes efter den pålydende værdi.
Et skønnet kurstab på  

 pantebreve, der er modtaget i forbindelse med f.eks. en frivillig akkord,  

 giver således ikke mulighed for momsmæssig regulering.
Hvis en kreditor køber eller overtager pantebreve fra en skyldner, kan  

 disse medregnes til kursværdien i stedet for til den pålydende værdi, når  

 det konstaterede tab opgøres.
I disse tilfælde må pantebrevene ikke være  

 udstedt af skyldner til betaling af kreditors fordring.
Der kan derimod  

 være tale om pantebreve, som skyldneren er i besiddelse af som følge af  

 salg af fast ejendom, hvor en huskøber (tredjemand) har udstedt  

 pantebrevene som led i køb af skyldnerens faste ejendom.
G.1.6.5.1 Afskrivning af acontobeløb Alle løbende indbetalinger, der er modtaget fra debitorer før  

 betalingsstandsningen eller før gennemførelsen af en kreditorordning, skal  

 som udgangspunkt afskrives på den ældste del af fordringen.
 Foreligger der tilkendegivelser fra debitorerne eller en konkret aftale  

 mellem parterne om anden anvendelse af sådanne indbetalinger, f.eks. til  

 forlods nedbringelse af skyldige renter, vil denne fremgangsmåde kunne  

 godkendes.Foreligger der ikke sådanne tilkendegivelser eller aftaler,  

 vil kreditor dog kunne bestemme over beløbets anvendelse på betingelse af,  

 at der tages behørigt hensyn til debitorernes interesser.
Vestre Landsret har ved dom af 3. oktober 1991, jf.
TfS 1991, 459,  

 stadfæstet en fogedretskendelse om, at indbetalinger fra debitor i  

 forbindelse med opgørelse af tab på debitorer i visse tilfælde forlods kan  

 afskrives på renter.
 Dommen fastslår, at ingen af momslovens bestemmelser angiver, hvordan  

 tabet skal opgøres for kreditor, og at spørgsmålet om, hvorvidt tilskrevne  

 renter forlods anses for betalt ved indbetalinger fra debitorer, derfor må  

 afgøres efter almindelige obligationsretlige regler.
Retten lagde til grund, at der ved indbetalingerne fra de tabsgivende  

 debitorer ikke forelå tilkendegivelser fra disse om, hvordan beløbene  

 skulle afskrives, ligesom der ikke forelå en aftale mellem kreditor og  

 debitorerne herom.
Bestemmelsesretten for så vidt angår beløbets  

 anvendelse tilkommer herefter fordringshaveren, dvs. kreditor, under  

 behørig hensyntagen til debitorernes interesser.
 Retten lagde ved afgørelsen vægt på, at det er branchekutyme, at  

 kreditrenter forfalder og betales forud for anden gæld, og at dette også  

 var i debitors interesse, jf. ligningslovens § 5, stk. 7 (idag § 5,  

 stk. 8).
Anvendelse af indbetalingerne skal således være i debitorernes  

 interesse.
Told- og skatteforvaltningen vil kunne acceptere en  

 påtegning på fakturaer eller kontoudtog om fordeling, hvis debitor ikke  

 har indvendinger.
 Det vil ud over nævnte påtegning være en forudsætning, at en sådan  

 fremgangsmåde er i overensstemmelse med sædvane inden for den pågældende  

 branche, og at kreditors regnskabssystem er tilrettelagt således, at den  

 anvendte fremgangsmåde kan dokumenteres.
 Hver enkelt indbetaling til en virksomhed skal afskrives løbende på  

 indbetalingstidspunkterne på de saldi, der på dette tidspunkt foreligger.  

 Indbetalinger vil således kun kunne afskrives forlods på de renter, der  

 var tilskrevet på de enkelte indbetalingstidspunkter, og ikke på senere  

 tilskrevne renter.
G.1.6.5.2 Punktafgiftspligtige varer Leverandører af punktafgiftspligtige varer kan ved opgørelsen af  

 momsgrundlaget se bort fra den del af dividenden på anmeldte fordringer i  

 et konkursbo, som opnås efter konkurslovens § 96. Dvs. at den dividende,  

 der opnås på grundlag af et anmeldt krav på punktafgift som et  

 privilegeret krav efter konkurslovens § 96, ikke indgår i momsgrundlaget i  

 henhold til momslovens § 27, stk. 6, sidste led.
 Når en punktafgiftsregistreret vareleverandør anmelder den del af et  

 varetilgodehavende, der udgør punktafgiften som privilegeret krav i  

 skyldnerens bo i henhold til konkurslovens § 96, kan han undlade at  

 anmelde den hertil svarende moms som (simpelt) krav i boet.
Leverandøren vil herefter kunne reducere momsgrundlaget med det  

 anmeldte punktafgiftskrav i den momsperiode, i hvilken punktafgiftskravet  

 er anerkendt af boet - uden hensyn til størrelsen af den senere modtagne  

 dividende på det privilegerede krav.
Alternativt kan  

 leverandøren i den pågældende momsperiode foretage fradrag i  

 salgsmomsen, hvis momsen ved leveringen er beregnet med en anden momssats  

 end den, der var gældende på reguleringstidspunktet.
Hvis leverandøren vælger at anmelde momsen af punktafgiftsbeløbet som  

 et simpelt krav, kan tabet i henhold til momslovens § 27, stk. 6, opgøres  

 efter samme regler som anført ovenfor.
Den opnåede dividende på denne del  

 af fordringen skal imidlertid fuldt ud afregnes til statskassen, dvs.  

 tillægges salgsmoms i den periode, i hvilken dividende modtages.
Det bemærkes, at sidstnævnte skal ses i lyset af, at virksomheden  

 ellers ville opnå en bedre dækning af sit simple krav på selve  

 varetilgodehavendet, dvs. på varepris ekskl. punktafgift, end de øvrige  

 kreditorer.
Dette skyldes, at virksomheden tidligere har reduceret sit  

 momsgrundlag med kravet på punktafgiften, hvorfor modtagelse af dividende,  

 vedrørende den moms som virksomheden ikke skal afregne som følge af  

 reduktionen, vil indebære, at virksomheden opnår en bedre dækning af sit  

 simple krav på varetilgodehavendet end de øvrige kreditorer.
Med hensyn til den øvrige del af varetilgodehavendet, dvs. varepris  

 ekskl. punktafgift, og den hertil svarende moms, der anmeldes i boet som  

 et simpelt krav, forholdes der efter de almindeligt gældende regler for  

 regulering af tab på udestående fordringer.
Hvis den dividende, som  

 leverandøren modtager af varetilgodehavendet og den dertil svarende moms,  

 herefter ikke giver fuld dækning, skal leverandøren reducere sit  

 momsgrundlag med 80 pct. af det beløb, som han ikke har opnået dækning  

 for.
G.2 Leverancer mod betaling i andet end  

 penge Medens momslovens § 27 omhandler beregningen af momsgrundlaget i de  

 tilfælde, hvor en momspligtig leverance betales i penge, omhandler § 28 de  

 tilfælde, hvor momsen ikke kan beregnes af et bestemt beløb.
Det kan  

 f.eks. skyldes, at leverancen betales med andre varer eller ydelser, eller  

 at indehaveren af virksomheden udtager varer fra virksomhedens lager til  

 formål, der er virksomheden uvedkommende.
I disse tilfælde må der  

 fastsættes et beløb, som momsen kan beregnes af. § 28 handler om, hvordan  

 man finder frem til dette beløb.
G.2.1 Udtagning af varer og ydelser § 28, stk.  

 1 Hvis der udtages varer eller ydelser fra en registreret virksomhed til  

 formål, der er virksomheden uvedkommende, f.eks. til indehaverens eget  

 brug eller til brug for personalet, skal der betales moms.
De nærmere  

 regler for momspligten ved udtagning er fastsat i momslovens § 5,  

 stk. 1-4, der er beskrevet i  

 D.4 .
Momslovens § 28, stk. 1, 1. pkt., fastsætter, at i de tilfælde, hvor  

 der sker udtagning efter § 5, stk. 1-3, skal momsen beregnes af et beløb,  

 der svarer til indkøbsprisen eller til fremstillingsprisen for de  

 pågældende varer eller ydelser.
Selve momsen af indkøbs- eller  

 fremstillingsprisen skal ikke indgå i momsgrundlaget, men det skal derimod  

 told og de afgifter, der er nævnt i § 27, stk. 2, nr. 1. Værdien af  

 indehavers eget arbejde indgår ikke i opgørelsen af fremstillingsprisen,  

 hvilket er præciseret i § 28, stk. 1, 1. pkt., som ændret ved lov nr.  

 1064 af 17. december 2002 om ændring af ligningsloven og momsloven  

 (Fritagelse for skat og moms af værdien af eget arbejde).
Momslovens bestemmelser om momsgrundlaget ved udtagning i forbindelse  

 med byggeri mv. er ændret ved lov nr. 1064 af 17. december 2002. Hvis  

 udtagningen sker den 1. januar 2003 eller senere, beregnes momsen ved  

 momspligt efter § 5, stk. 4, efter momslovens § 28, stk. 1, jf. § 28, stk.  

 1, 3. pkt, indsat ved lovændringen, hvis udtagningen sker til privat  

 brug for virksomhedens indehaver eller dennes personale.
Hvis udtagningen  

 sker til andre formål end privat brug for virksomhedens indehaver eller  

 dennes personale, eller hvis udtagningen er sket før 1. januar 2003,  

 beregnes momsen ved momspligt efter § 5, stk. 4, derimod efter momslovens  

 § 28, stk. 2, jf. stk. 3. Se  

 G.2.3  

 og  

 Q.1.5.2 .
 Ved vurderingen af, om fastsættelsen af indkøbs- eller  

 fremstillingsprisen er sket korrekt, vil der i praksis blive lagt vægt på,  

 hvilket beløb ligningsmyndigheden har ansat en given udtagning til.  

 Momsberegningen skal foretages på det tidspunkt, hvor udtagningen  

 sker.
EF-domstolen har i  

 sag C-72/05, Hausgemeinschaft  

 Jörg und Stefanie Wollny, fastslået, at med "de udgifter, som den  

 afgiftspligtige har haft i forbindelse med tjenesteydelsen", som omhandlet  

 i 6.momsdirektivs artikel 11, punkt A, stk. 1, litra c, skal forstås de  

 udgifter, f.eks. anskaffelses- eller opførelsesomkostninger vedrørende det  

 nævnte gode - i det konkrete tilfælde en fast ejendom - som har givet  

 ret til fradrag af moms, og uden hvilken den omhandlede private  

 anvendelse - af ejendommen - ikke havde kunnet finde sted.
Ved  

 redaktionens afslutning var SKATs overvejelser om dommens betydning for  

 dansk praksis endnu ikke tilendebragt.
 Anvender en virksomhed egne varer og ydelser til byggeri mv., og skal  

 virksomheden beregne moms efter lovens §§ 6 - 7, skal momsen ikke beregnes  

 af indkøbs- eller fremstillingsprisen, men derimod som beskrevet i § 28,  

 stk. 3. Se nærmere herom i afsnit  

 G.2.3  

 og  

 Q.1.5.2 .
 Har virksomheden selv indført de udtagne varer fra lande uden for EU,  

 beregnes momsen af den værdi, der er fastsat efter reglerne i momslovens §  

 32, stk. 1, se  

 G.7.1 .
 Skatteministeren har i § 29, stk. 2, endvidere hjemmel til at fastsætte  

 standardbeløb for udtagning, der gælder for grupper af virksomheder, se  

 G.3 .
Registrerede vindmølleejere skal betale moms af den el, der anvendes  

 til private eller andre ikke fradragsberettigede formål, jf. momslovens §  

 5, stk. 1. Ved beregningen af moms af eget forbrug mv., kan salgsprisen  

 til elværket ikke lægges til grund.
Det vil derfor til brug for  

 momsberegningen vedrørende privat forbrug være nødvendigt at lave en  

 kalkulation over fremstillingsprisen pr. enhed (kWh).
Kalkulationen foretages på den måde, at man på grundlag af møllens  

 samlede årsproduktion beregner kWh-prisen.
I kalkulationen skal indgå alle  

 omkostninger ekskl. moms (også ikke momsbelagte omkostninger) i  

 forbindelse med drift, vedligeholdelse og reparation af møllen.
I møllens  

 10 første år skal tillige medregnes en udgift til afskrivning på 10 pct.  

 pr. år af møllens samlede anskaffelsespris, herunder eksempelvis udgifter  

 til fundamentering.
Evt. offentlige tilskud må ikke modregnes i  

 anskaffelsesprisen.
Forrentning af anlægsomkostningerne kan indtil videre  

 holdes udenfor kalkulationen.
 Omkostningerne ved genetablering af privat anvendte vindmøller efter  

 skader skal ikke indgå i momsgrundlaget for produceret el, i det  

 omfang omkostningerne dækkes af et forsikringsselskab.
 Såfremt omkostningerne ikke dækkes af et forsikringsselskab, fordi de  

 betragtes som forbedringer, skal denne del derimod indgå i den  

 momspligtige værdi for produceret el.
 Der skal herefter til momsgrundlaget medregnes en udgift på 10 pct. af  

 disse omkostninger i de 10 følgende produktionsår.
 Der bliver således tale om en 10-års afskrivningsperiode for såvel den  

 oprindelige anskaffelsespris som for forbedringsomkostningerne.
Fællesejede vindmøller skal udskrive regninger over den kalkulerede  

 fremstillingspris med deklareret moms til ejerne og medregne dette  

 momsbeløb til salgsmomsen.
Registrerede medejere vil helt eller delvist  

 kunne medregne dette momsbeløb til den indgående moms efter de almindelige  

 regler.
G.2.2 Byttehandel § 28, stk. 2 Det fremgår af momslovens § 28, stk. 2, at leveres varer eller ydelser  

 helt eller delvist mod anden betaling end penge (byttehandel), skal momsen  

 beregnes af et beløb, der svarer til den pris, som den pågældende vare  

 eller ydelse normalt sælges til.
 Findes der ikke en sådan sædvanlig salgspris, skal momsen beregnes af  

 en kalkuleret salgspris, der skal omfatte samtlige de omkostninger og den  

 avance, der almindeligvis indgår i leverancer af den pågældende art.
Som eksempel kan nævnes mosterier, der modtager æbler som hel eller  

 delvis betaling for levering af æblemost, såkaldt lønmost.
Momsgrundlaget  

 for mosteriets leverance er virksomhedens almindelige salgspris ved salg  

 af æblemost.
Denne pris kan fastsættes til virksomhedens listepris uden  

 rabatfradrag ved salg til detailhandlere, dvs. den pris, som enhver  

 detailhandler vil kunne købe varen til med henblik på videresalg.
 Told- og Skattestyrelsen har i TfS 1998, 604, truffet afgørelse om, at  

 der er tale om en byttehandel, når plejehjem og lignende institutioner  

 vederlagsfrit får overdraget ejendomsretten til en minibus af et  

 reklamefirma mod at forpligte sig til i en 3-års periode at køre med  

 reklamer.
Landsskatteretten fandt i  

 SKM2003.434.LSR ,  

 at det i den pågældende sag ikke var tilstrækkeligt sandsynliggjort, at en  

 møbelforretning havde modtaget brugte møbler som hel eller delvis betaling  

 for leveringen af nye møbler.
Der blev lagt vægt på, at der udover det  

 forhold, at møbelforretningen havde kunnet sælge en del af de brugte  

 møbler, ikke forelå oplysninger, der støttede, at møbelforretningen havde  

 givet et nedslag i prisen på nye møbler, når kundens brugte møbler blev  

 afhentet ved leveringen.
Derudover blev der henset til, at  

 møbelforretningen efter det oplyste ikke beså kundernes brugte møbler før,  

 at aftale om køb af nye møbler blev indgået.
Dette talte også for, at der  

 som anført af møbelforretningen var tale om en service, der ikke  

 influerede på møbelforretningens prisfastsættelse på nye møbler.
I Vestre Landsrets dom af 21. december 2004,  

 SKM2005.39.VLR , fandt  

 landsdretten, at afgiftsgrundlaget for en IT-virksomhed, der leverede  

 hjemmesideydelser til en række almenvelgørende organisationer og  

 foreninger imod reklameydelser fra disse organisationer og foreninger i  

 form af links og referencer til IT-virksomhedens navn og produkter på  

 deres hjemmesider, med rette var fastsat af afgiftsmyndighederne til det  

 beløb, som IT-virksomheden selv havde værdiansat sine ydelser til i sin  

 bogføring og i sit årsregnskab.
Dommen er afsagt med dissens.
Det fremgår  

 af stemmeflertallets begrundelse, at momsgrundlaget i sagen i medfør  

 af momslovens § 28, stk., 2, 1. pkt., jf. § 27, stk. 1, 1. pkt.,  

 sammenholdt med 6. momsdirektiv artikel 11, punkt A, stk. 1, litra a), og  

 den praksis vedrørende den nævnte artikel, der kan udledes af  

 EF-domstolens afgørelser herom, skal fastsættes til modydelsernes  

 subjektive værdi for sagsøgeren.
Når en virksomhed således i sit  

 årsregnskab angiver værdien af modydelsen for en leverance, må det i  

 almindelighed antages, at denne angivelse udgør den subjektive værdi for  

 virksomheden af modydelsen og dermed momsgrundlaget for leverancen.
Det  

 forhold, at reklameværdien af modydelserne fra de omhandlede  

 organisationer mv. var langt lavere end det vederlag, der fremgik af  

 virksomhedens regnskab, kunne efter landsrettens opfattelse ikke føre til,  

 at der skulle ske en reduktion af afgiftsgrundlaget.
 Skatterådet fandt i  

 SKM2006.169.SR ,  

 der omhandler fritagelse for udbud af interessentskabsandele i  

 ejendomsinteressentskaber, at ved anvendelse af en omkostningsbaseret  

 metode til fordeling af et samlet vederlag mellem momsfrie og momspligtige  

 ydelser, jf. afsnit  

 G.1.1 , bør  

 der tages hensyn til samtlige omkostninger ved leverancerne og til den  

 avance, der i almindelighed indgår ved leveringen af ydelser af den  

 pågældende art, jf. en analog anvendelse af momslovens § 28, stk. 2.
I  

 SKM2006.500.SR  

 har Skatterådet truffet afgørelse om, at momslovens § 27, stk. 5 ikke kan  

 finde anvendelse, når en forhandler udsteder et tilbagekøbsbevis, der  

 giver den pågældende køber mulighed for at ombytte den erhvervede  

 mobiltelefon til en ny inden for 1 år, mod nedslag i salgsprisen ved køb  

 af en ny mobiltelefon.
Der er derimod tale om en byttehandel jf.  

 momslovens § 28, stk. 2, og der skal derfor beregnes moms af den fulde  

 salgspris.
G.2.3 Byggevirksomhed § 28, stk. 3 Efter momslovens § 5, stk. 4, skal virksomheder betale moms, hvis de  

 udtager varer og ydelser til byggeri mv., der ikke vedrører den  

 registrerede virksomheds leverancer.
Det samme gælder, hvis momspligtige  

 personer for egen regning opfører bygninger til salg eller udlejning eller  

 til virksomhedens brug under de omstændigheder, der er nævnt i §§ 6 og 7,  

 se  

 D.5  og  

 Q.1.4 .
 Momslovens bestemmelser om momsgrundlaget ved udtagning i forbindelse  

 med byggeri mv. er ændret ved lov nr. 1064 af 17. december 2002 om ændring  

 af ligningsloven og momsloven (Fritagelse for skat og moms af værdi  

 af eget arbejde).
Hvis udtagningen sker den 1. januar 2003 eller senere, beregnes momsen  

 ved momspligt efter § 5, stk. 4, efter momslovens § 28, stk. 1, jf. § 28,  

 stk. 1, 3. pkt, indsat ved lovændringen, på grundlag af  

 indkøbsprisen eller fremstillingsprisen, hvis udtagningen sker til privat  

 brug for virksomhedens indehaver eller dennes personale.
Værdien af  

 indehavers eget arbejde indgår ikke i opgørelsen af fremstillingsprisen,  

 jf. § 28, stk. 1, 1. pkt., som ændret ved lov nr. 1064 af 17.  

 december 2002. Om opgørelsen af indkøbs- eller fremstillingsprisen, se  

 G.2.1.
Momsgrundlaget for opførsel mv. af bygninger for egen regning omfattet  

 af §§ 6 og 7 skal ligeledes fastsættes på samme måde, som gælder for  

 byttehandel efter § 28, stk. 2. Det betyder, at momsen skal beregnes af et  

 beløb, der svarer til virksomhedens almindelige salgspris for den  

 pågældende leverance.
Findes en sådan almindelig salgspris ikke, skal  

 momsen beregnes af en kalkuleret salgspris, der omfatter samtlige de  

 omkostninger og den avance, der i almindelighed indgår i momsgrundlaget  

 for varer og ydelser af den pågældende art.
Fastsættelsen af en almindelig salgspris kan volde problemer, hvis  

 virksomheden ikke i øvrigt har afsætning af tilsvarende byggerier til  

 fremmede.
Der må her foretages en konkret vurdering af den enkelte  

 virksomheds forhold og eventuelt en sammenligning med øvrigt byggeri af  

 tilsvarende karakter i det pågældende område.
I kalkulationen skal der  

 være plads til samtlige omkostninger og sædvanlig avance for det arbejde,  

 inkl. materialer, der skal beregnes moms af.
Der skal således også være  

 plads til et salær til bygherren.
 Om momslovens § 28, stk. 2, se  

 G.2.2 .
 Nærmere om § 28, stk. 3, se  

 Q.1.4.3 .
G.2.3.1 Byggeri for fremmed regning Momsgrundlaget ved byggeri for fremmed regning er vederlaget, eksklusiv  

 moms, jf. momslovens § 27, stk. 1. For en nærmere beskrivelse af de  

 almindelige regler om opgørelse af momsgrundlaget ved leverancer mod  

 betaling i penge, se  

 G.1 .  

 Om byttehandel, se  

 G.2.2 .
 For en nærmere beskrivelse af praksis vedr. momsgrundlaget ved byggeri  

 for fremmed regning, se  

 Q.1.3.2 .
G.2.4 Udtagning af driftsmidler § 28, stk.  

 4 I henhold til momslovens § 8, stk. 2, skal der betales moms, når der  

 udtages driftsmidler, som ikke er omfattet af reglerne i §§ 43 og 44, til  

 formål, der er virksomheden uvedkommende.
Der skal dog kun betales moms,  

 hvis der var fuld eller delvis fradragsret ved købet, se nærmere om den  

 nævnte bestemmelse i  

 D.6.3 .
 Hvis udtagningen er momspligtig efter momslovens § 8, stk. 2, skal  

 momsgrundlaget fastsættes på samme måde som gælder ved udtagning af varer  

 og ydelser, dvs. at momsen skal beregnes af indkøbs- eller  

 fremstillingsprisen som i § 28, stk. 1.
 Ved udtagning af driftsmidler, der er undergivet værdiforringelse, skal  

 momsgrundlaget reduceres med 20 pct. for hvert påbegyndt regnskabsår efter  

 anskaffelses- eller fremstillingstidspunktet.
 Grunden til reduktionen er, at momsgrundlaget ville blive for højt i  

 forhold til den værdi, som ejeren udtog driftsmidlerne til, hvis  

 indkøbsprisen blev lagt til grund uden reduktion ved overgangen til  

 ikke-fradragsberettiget anvendelse.
G.3 Standardsatser § 29, stk. 2 I henhold til momslovens § 29, stk. 2, kan skatteministeren bestemme,  

 at Bemyndigelserne er udnyttet i momsbekendtgørelsen, hvor der i §§ 13 -  

 15 er åbnet mulighed for, at landbrugs- og restaurationsvirksomheder, der  

 udtager produkter til f.eks. personalets forbrug, kan beregne momsen ud  

 fra de satsbeløb, som Ligningsrådet har fastsat for det pågældende år.
 Som momsbekendtgørelsen er formuleret, kan den enkelte virksomhed  

 vælge, om den vil anvende standardsatserne eller beregne momsen på den  

 måde, der er fastsat i § 28.
G.4 Biludlejning og køreskoler § 30, stk. 1 og  

 2 Efter momslovens § 30, stk. 1 og 2, kan udlejningsvirksomheder og  

 køreskoler momsberigtige motorkøretøjer, der har været anvendt til  

 udlejning eller køreundervisning, på et reduceret grundlag, når de udtages  

 til ejerens private brug eller sælges.
Bestemmelsen omfatter kun  

 motorkøretøjer, der skal registreres efter færdselsloven.
 Udenfor falder motorkøretøjer, der ikke skal registreres  

 f.eks. motorkøretøjer, der anvendes på køretekniske anlæg, til  

 stockcarløb og lign.
Det reducerede grundlag udgør et beløb, der svarer til momsgrundlaget  

 ved motorkøretøjets første momsberigtigelse her i landet fratrukket et  

 beløb, der forholdsmæssigt udgør dette grundlags andel af det samlede  

 værditab på motorkøretøjet.
Herved undgår man at betale moms af  

 registreringsafgiften, som indgår i motorkøretøjets samlede salgspris, og  

 som ikke bliver momsberigtiget ved salg af nye motorkøretøjer.
Ifølge bemærkningerne til § 30, nedskrives momsgrundlaget  

 forholdsmæssigt i forhold til værditabet på køretøjet.
Hvis momsgrundlaget  

 udgjorde 35 pct. af køretøjets oprindelige salgspris, udgør det reducerede  

 grundlag også 35 pct. af videresalgsprisen.
 Momsen af det reducerede momsgrundlag kan findes gennem følgende  

 beregningsmodel:
Moms ved købet er den moms, der er beregnet af motorkøretøjets  

 momsgrundlag, excl. registreringsafgift.
Salgsprisen er den aftalte pris,  

 som opnås ved afsætning af motorkøretøjet her i  

 landet.
Købsprisen ved motorkøretøjets første momsberigtigelse her i  

 landet udgør for indregistrerede motorkøretøjer nyvognsværdien, hvorimod  

 grundlaget for importerede brugte biler er vurderingsprisen.
Hvis bilen er købt, inden momssatsen blev ændret til 25 pct., skal der  

 tages højde for forskellen i momssatsen.
Dette gøres ved at opstille en  

 brøk med den nugældende momssats i tælleren og den momssats, som var  

 gældende ved købet, i nævneren.
Hvis momssatsen ved købet var 22 pct.,  

 skal momsbeløbet ganges med brøken 25/22.
For biler, hvor der er betalt moms her i landet, men hvor  

 motorkøretøjet ikke er indregistreret i Danmark, fordi motorkøretøjet  

 anvendes i udlandet af eksempelvis valutaudlændinge, vil købsprisen være  

 lig med nyvognsprisen.
På denne måde vil momsen procentmæssigt udgøre det  

 samme af købsprisen, ekskl. registreringsafgift, som af salgsprisen.
 Hvis momsen bliver beregnet efter disse særlige regler, må den udstedte  

 faktura ikke indeholde momsbeløbets størrelse eller være udformet på en  

 sådan måde, at momsbeløbet kan udregnes, jf. momslovens § 30, stk. 2. På  

 denne måde sikres det, at en registreret virksomhed ikke fradrager  

 momsbeløbet ved køb af den brugte bil.
Landsskatteretten har i TfS 1999, 472, udtalt, at biler, der er  

 indregistreret og forsikret som udlejningsbiler med henblik på udlejning  

 fra et værksted i forbindelse med reparation af kundebiler, er omfattet af  

 disse særlige regler.
Der skal således ikke foretages en vurdering af,  

 hvorvidt værkstedet driver egentlig udlejningsvirksomhed, ligesom det er  

 uden betydning, hvor stor en del udlejningen udgør af den samlede  

 omsætning.
 Ved salg af andre brugte biler kan momsen enten beregnes efter de  

 almindelige regler eller på den måde, der er beskrevet i § 71, se  

 R.5  

 og  

 Q.2.3 .
 Bestemmelsen i § 30 er i øvrigt behandlet i afsnit  

 Q.2 ,  

 hvortil der henvises for en nærmere  

 beskrivelse.
G.5 Salg af egne kunstgenstande § 30, stk.  

 3 I henhold til momslovens § 30, stk. 3, kan kunstnere og kunstneres  

 arvinger ved førstegangssalg af kunstneres egne værker momsberigtige  

 værkerne på et reduceret grundlag, svarende til 20 pct. af  

 momsgrundlaget.
Told- og Skattestyrelsen har i  

 SKM2005.158.TSS  

 præciseret, at momslovens § 30, stk. 3 finder anvendelse for såvel fysiske  

 som juridiske personer.
Med kunstneren forstås såvel en virksomhed ejet af  

 en fysisk person, som en virksomhed organiseret som juridisk  

 person.
 Om de pågældende varer er omfattet af denne bestemmelse afhænger  

 af, om den toldmæssige tarifering af varerne, jf. momslovens § 69. Der  

 henvises til  

 R.3.2  

 for en nærmere definition af hvad der i relation til momsloven forstås ved  

 begrebet kunstgenstande.
 Landsskatteretten har således i  

 SKM2001.270.LSR  

 fastslået, at nogle glasprodukter, herunder vaser, skåle, fade,  

 lysestager/lyseholdere, elektriske belysningsartikler mv. er  

 omfattet af § 30, stk. 3. Den omhandlede kendelse er dog meget konkret  

 begrundet, idet spørgsmålet, om en vare befinder sig i en potentiel  

 økonomisk konkurrencesituation med fabriksfremstillede glasvarer, må  

 afgøres konkret fra sag til sag.
 Landsskatteretten har i  

 SKM2004.136.LSR  

 fundet, at en selvstændig udøvende kunstners salg af Video / DVD /  

 lysbillede-installationer momsmæssigt må anses for salg af varer, som  

 ikke kan karakteriseres som kunstværker ud fra de angivne kriterier i  

 momsovens § 69, stk. 4. Disse salg kan således ikke afgiftsberigtiges  

 efter § 30, stk. 3.
 Betingelsen for at kan anvende det reducerede afgiftsgrundlag er,  

 at der foreligger et førstegangssalg af kunstnerens egen  

 kunstgenstand.
 Ved vurderingen af om der foreligger et førstegangssalg vil det være  

 afgørende, om kunstneren fra starten har ejet den pågældende  

 kunstgenstand, jf.  

 SKM2005.158.TSS .
 Hvis en kunstner er ansat i et selskab og som lønmodtager fremstiller  

 en kunstgenstand, jf. § 69, stk. 4, vil selskabet som udgangspunkt være  

 ejer af kunstgenstanden fra starten og kan ved salg af kunstgenstanden  

 anvende det reducerede afgiftsgrundlag, jf. § 30, stk. 3.
 Hvis kunstnervirksomheden er en juridisk person, men hvor der ikke er  

 nogen ansatte i selskabet, kan der som udgangspunkt ikke være fremstillet  

 en kunstgenstand som fra starten ejes af selskabet, med mindre  

 selskabet fra 3. part har købt kunstnerydelser omfattet af § 13, stk. 1,  

 nr. 7 eller andre ydelser, til brug for fremstillingen af kunstgenstanden  

 således, at selskabet fra starten har ejet kunstgenstanden.
 Er der ikke tale om førstegangssalg, kan momsen for visse  

 kunstgenstandes vedkommende beregnes efter reglerne for brugte varer, se  

 kapitel 17 og  

 R.4  

 om brugte varer.
I  

 SKM2002.167.TSS  

 har Told- og Skattestyrelsen givet en redegørelse for førstegangssalg af  

 kunstværker.
Grundlaget er kunstgenstandens pris uden moms, jf. § 27, skt.  

 1. Hvis en kunstgenstand koster 10.000 kr. uden moms, skal momsbeløbet  

 beregnes således:
 Det reducerede grundlag er 20 pct. af 10.000 kr. = 2.000 kr.
 Momsbeløbet bliver 25 pct. af 2.000 kr. = 500 kr.
 Der skal udstedes sædvanlig faktura, og momsbeløbets størrelse skal  

 være angivet på fakturaen.
Kunstnere kan også anvende det reducerede grundlag, når de sælger  

 egne værker på kunstudstillinger, hvis salget foregår i kunstnerens  

 eget navn.
Kunstnere kan også foretage førstegangssalg af egne  

 kunstgenstande, når et galleri medvirker ved salget.
Salget skal ske i  

 kunstnerens navn, og kunstneren skal have ejendomsret til kunstgenstanden,  

 indtil salget sker.
Galleriet skal udstede fakturaen i kunstnerens navn på  

 kunstnerens fakturapapir.
Galleriets levering af bistand med salg, lokaler  

 mv. til kunstneren er momspligtigt.
 Hvis et galleri eller en kunsthandler sælger en kunstgenstand ved et  

 kommissionssalg, skal der beregnes moms af den fulde salgspris, jf.  

 momslovens § 4, stk. 3, nr. 1.
 Om registrering se afsnit  

 M.3.2.2  

 og  

 M.4 .
I  

 SKM2002.263.TSS  

 har Told- og Skattestyrelsen meddelt, at det udstillingsvederlag, som en  

 kunstner modtager for udstilling af sine værker, er omfattet af momslovens  

 almindelige regler.
I  

 SKM2004.136.LSR .  

 udtaler Landsskatteretten ligeledes, at den finder, at udstillingsvederlag  

 må anses for et almindeligt momspligtigt vederlag for levering af en  

 ydelse.
G.6 Erhvervelser § 31 Ved erhvervelse af varer fra andre EU-lande skal momsen beregnes af  

 vederlaget for varen, jf. momslovens § 31.
Bestemmelserne i momslovens §§ 27 - 29 finder også anvendelse ved disse  

 erhvervelser.
Det betyder blandt andet, at afgifter efter andre love,  

 f.eks. punktafgifter, skal medregnes i grundlaget ved erhvervelsen.
Hvis  

 punktafgiften ikke skal betales ved modtagelsen af varen, men først ved  

 videresalg, skal afgiften først indgå i grundlaget ved videresalget.
Virksomheder, der skal beregne moms ved erhvervelse af varer fra andre  

 EU-lande, skal selv opgøre momsgrundlaget for de modtagne varer og beregne  

 momsbeløbet.
Da momsgrundlaget er lig med vederlaget for varen, skal  

 fakturaprisen normalt lægges til grund ved beregningen.
Er fakturabeløbet angivet i fremmed valuta, skal beløbet omregnes til  

 danske kroner ved bogføringen.
Som omregningskurs anvendes valutakursen på  

 erhvervelsestidspunktet, jf. § 67 i momsbekendtgørelsen.
Pligten til at beregne moms gælder også ved overførsel af varer til en  

 filial el.lign. her i landet.
I sådanne tilfælde fastsættes momsgrundlaget  

 til varernes almindelige salgspris eller en kalkuleret salgspris efter  

 momslovens § 28, stk. 2, jf. § 29, stk. 1.
G.7 Indførsel af varer fra lande uden for  

 EU Ved lov nr. 1299 af 20. december 2000 er momsloven ændret således, at  

 momsregistrerede virksomheder, der indfører varer fra steder uden for EU,  

 i stedet for som hidtil at afregne importmomsen efter toldlovens regler,  

 dvs. senest den 16. i måneden efter varens indførsel, i fremtiden skal  

 afregne momsen over virksomhedens momsangivelse efter momslovens § 56. Der  

 henvises til afsnit  

 D.10 ,  

 O,  

 P.4  

 og  

 P.5.1.2 .
 Ændringen trådte i kraft den 1. april 2001.
G.7.1 Indførsel § 32, stk. 1 Grundlaget for beregning af den såkaldte importmoms er varernes  

 toldværdi og andre afgifter, der er foranlediget af indførslen, bortset  

 fra selve importmomsen.
Tolden skal således altid medregnes i grundlaget.  

 Punktafgifter indgår kun i det omfang, de efter den pågældende afgiftslov  

 skal betales ved indførslen.
I de fleste tilfælde vil fakturaværdien blive  

 lagt til grund ved fastsættelse af toldværdien.
Om toldværdien, se  

 Toldvejledningens  

 afsnit       A.6  

 .
Forsendelses- og forsikringsomkostninger mv., der påløber indtil  

 varernes bestemmelsessted i EU skal også medregnes i grundlaget, når dette  

 sted er kendt på det tidspunkt, hvor momspligten indtræder, dvs. på  

  fortoldningstidspunktet.
Omfattet af bestemmelsen er omkostninger  

 som er direkte  eller indirekte knyttet til transport af varer  

 ved indførsel, jf.  

 SKM2006.99.LSR .  

 Som eksempel på omkostninger der som udgangspunkt er omfatttet kan nævnes  

 speditørens vederlag for at foretage godsregistrering og  

 fortoldning.
Af § 36, stk. 2 fremgår, at ydelser i forbindelse med indførsel af  

 varer fra steder uden fra EU er fritaget for moms, når ydelsens værdi  

 indgår i momsgrundlaget efter § 32, stk. 1. Det er ikke afgørende for  

 pligten at medregne ovennævnte forsendelses- og forsikringsomkostninger  

 mv. til momsgrundlaget, at disse ydelser er leveret momsfrit til  

 importøren.
Hvis bestemmelsesstedet er kendt på fortoldningstidspunktet,  

 er importøren forpligtet til at medregne de pågældende omkostninger til  

 momsgrundlaget.
 Hvis de pågældende tjenesteydelser skal medregnes til momsgrundlaget i  

 henhold til § 32, stk. 1 og det ikke er sket, er det importøren der er  

 betalingspligtig for den manglende momsafregning, jf. § 46, stk.  

 4.
For varer, der er omfattet af EU's markedsordninger for landbrugsvarer,  

 frugt- og gartneriprodukter mv., og som ved indførslen lægges på oplag for  

 landbrugsvarer, beregnes momsen på grundlag af toldværdien tillagt  

 eventuel told.
Når varerne første gang fraføres oplaget mod betaling af  

 landbrugselement og af udlignings- og tillægsafgift, beregnes momsen kun  

 af de nævnte afgifter.
 Ved indførsel af landbrugsvarer i andre tilfælde beregnes momsen på  

 grundlag af toldværdien tillagt eventuel told.
G.7.2 Indførsel af kunstgenstande § 32, stk.  

 2 Ved indførsel af kunstgenstande, samlerobjekter og antikviteter er  

 momsgrundlaget 20 pct. af det grundlag, som gælder for anden indførsel af  

 varer fra lande uden for EU.
De kunstgenstande mv., der er  

 omfattet af denne særlige beregningsmåde, er udtømmende opregnet i lovens  

 § 69, stk. 4-6. Det særlige beregningsgrundlag skyldes de særlige regler,  

 der i øvrigt gælder for handel med brugte varer efter kapitel 17 (§§  

 69-71), se  

 R.4 .
G.7.3 Genindførsel § 32, stk. 3 Varer, som midlertidigt har været udført til steder uden for EU, og som  

 genindføres efter reparation, forarbejdning, tilpasning, omdannelse eller  

 bearbejdning, kan tillades momsberigtiget alene af de omkostninger, der er  

 medgået til den foretagne bearbejdning.
De medgåede omkostningerne kan  

 f.eks. være forsendelses- og forsikringsudgifter og/eller told og  

 afgifter, der skal betales i forbindelse med ud- og indførslen.
 Bestemmelsen i momslovens § 32, stk. 3, kan anvendes ved genindførsel  

 af varer, der har været forarbejdet efter proceduren for passiv forædling  

 eller proceduren for standardombytning efter en toldbevilling.
 I andre tilfælde, eksempelvis ved genindførsel af toldfri varer efter  

 forarbejdning mv. uden for EU, kan momsen også beregnes af omkostningerne,  

 men på betingelse af, at:
 Hvis indførslen sker i delsendinger, fremlægges de pågældende  

 eksportdokumenter til afskrivning af de enkelte  

 varepartier.
G.7.4 Fraførsel § 32, stk. 4 Efter momslovens § 11 a, og § 12, stk. 2, udløser det momspligt, når  

 varer, der har været undergivet en særlig toldordning, fraføres ordningen.
 Efter momslovens § 11 a, skal der således beregnes moms af EU-varer,  

 der fraføres Københavns Frihavn, et frilager eller et afgiftsoplag.
For varer fra tredjelande, der har været henført under en toldordning,  

 f.eks. midlertidig indførsel eller toldoplag, skal der beregnes moms, når  

 varerne ikke længere er under ordningen.
Det betyder i praksis, at varerne  

 og de ydelser, der måtte være præsteret i forbindelse med varerne, er  

 fritaget for moms, medens varerne befinder sig under ordningen.
Pr. 1. januar 1996 gælder der særlige regler for fastsættelsen af  

 momsgrundlaget, når disse varer ophører med at være under en toldordning.  

 Momsen skal således beregnes af det beløb, der ville være blevet anvendt,  

 hvis momsen skulle have været beregnet på det tidspunkt, hvor varerne blev  

 henført under ordningen.
Hertil skal lægges værdien af eventuelle fritagne  

 ydelser, der måtte være præsteret på varerne under toldordningen og inden  

 fraførslen.
Har varen været handlet, mens den var omfattet af toldordningen, skal  

 der betales moms af den værdi, der blev anvendt ved den sidste af disse  

 leveringer.
Værdien skal forhøjes med værdien af enhver af de fritagne  

 ydelser, som er præsteret efter denne sidste handel.
Med denne regel er  

 der sket en ligestilling mellem varer, der har været under en særlig  

 toldprocedure, og andre varer.
Der skal således betales moms af et beløb,  

 der svarer til det beløb, der skulle have været betalt, hvis varen hele  

 tiden havde været beskattet her i landet.
At henføre en vare under en  

 toldprocedure betyder efter ændringen kun, at betalingen af moms udskydes,  

 medens det beløb, der skal betales moms af, er det samme, som hvis varen  

 ikke havde været under en toldordning.
Afsnit H Momssatsen § 33 Momssatsen udgør 25 pct. af momsgrundlaget, som beskrevet i afsnit  

 G .
 Dette svarer til 20 pct. af prisen inkl. moms.
 Satsen er ens for alle varer og ydelser, der er omfattet af  

 momspligten.
Momssatsen er ændret adskillige gange siden momslovens ikrafttræden i  

 1967, jf. følgende skema over momssatser.
De i parentes anførte tal  

 angiver den procentdel, som momsen udgør af et givet beløb inkl. moms:
 *) Den midlertidige nedsættelse af momsen omfattede ikke følgende varer  

 og ydelser, der fortsat var belagt med en momssats på 15 pct.: Salg og  

 udlejning af motorkøretøjer, el, telefon, telegraf og lign. samt radio- og  

 fjernsynsudsendelser.
Afsnit I Momsfritagelser Kapitlet fastsætter momsfritagelser for leverancer, erhvervelser og  

 indførsler af varer og ydelser, der er momspligtige her i landet, men som  

 er fritaget for moms efter §§ 34-36.
 Da leverancen, erhvervelsen eller indførslen er fritaget for moms, selv  

 om varen eller ydelsen er momspligtig, har de registreringspligtige  

 personer fradrag for den købsmoms, der vedrører de momspligtige  

 transaktioner, se  

 J.
Det betyder, at leverancer mv. sker til 0-momssats, og at der er  

 fradrag for indgående moms.
De pågældende transaktioner bliver hermed helt  

 fritaget for momsbelastning i modsætning til de momsfrie varer og ydelser,  

 se  

 D.11 .
 Et eksempel:
I.1 Leverancer Momsfritagelserne kan inddeles i følgende grupper:
I.1.1 Leverancer til andre EU-lande Reglerne om moms ved samhandel mellem EU-landene er fastsat i Rådets  

 direktiv nr. 91/680/EØF af 16. december 1991. Disse regler har karakter af  

 overgangsregler og blev fastlagt i forbindelse med etableringen af Det  

 indre Marked.
Reglerne trådte i kraft den 1. januar 1993. Ordningen  

 udløber imidlertid ikke automatisk, men ophører først, når EU har vedtaget  

 en ny ordning.
Der er endnu ikke vedtaget en ny ordning.
 Det indre Marked er i artikel 8A i Unionstraktaten defineret som et  

 område uden indre grænser med fri bevægelighed for varer, personer,  

 tjenesteydelser og kapital.
 Det indre Marked er således et marked uden fysiske, tekniske eller  

 afgiftsmæssige handelshindringer.
 Se  

 B.2 ,  

 om EU´s momsområde.
I.1.1.1 Varer § 34, stk. 1, nr. 1 Der er momsfritagelse for leverancer af varer, som af sælgeren eller af  

 erhververen eller for disses regning forsendes eller transporteres til et  

 andet EU-land.
Det er yderligere en betingelse, at erhververen er registreret for moms  

 i et andet EU-land.
Erhververen behøver derimod ikke at være registreret i  

 det land, hvortil varen forsendes eller transporteres.
 Det betyder til gengæld, at der skal beregnes moms af salg til private  

 og ikke-momsregistrerede virksomheder i EU.
 Momsfritagelsen omfatter ikke varer, der er omfattet af kapitel 17, som  

 omhandler brugte varer, kunstgenstande, samlerobjekter og antikviteter, se  

 R.3 .
 Om faktureringspligt ved leverancer, se  

 N.2 ,  

 herunder særligt  

 N.2.3.4 .
 Bestemmelsen gennemfører 6. momsdirektivs artikel 28c, punkt A, litra  

 a), første afsnit, i dansk ret.
EF-domstolen har i sag C-245/04, EMAG Handel Eder OHG, udtalt, at  

 såfremt to på hinanden følgende leveringer af de samme goder, som  

 foretages mod vederlag mellem afgiftspligtige personer, der optræder i  

 denne egenskab, giver anledning til en og samme forsendelse inden for  

 Fællesskabet eller en og samme transport inden for Fællesskabet af disse  

 goder, kan denne forsendelse eller transport kun omfatte én af disse to  

 leveringer, der som den eneste fritages for afgift i henhold til sjette  

 direktivs artikel 28c, punkt A, litra a), første afsnit.
Denne fortolkning  

 gælder, uanset hvem af de afgiftspligtige personer - den første sælger,  

 den mellemkommende erhverver eller den anden erhverver - der har retten  

 til at råde over goderne under nævnte forsendelse eller transport.
Landsskatteretten fandt i  

 SKM2004.234.LSR , at betingelserne  

 efter momslovens § 34, stk. 1, nr. 1, for at undlade at opkræve moms ved  

 levering af edb-materiel til Sverige ikke kunne anses for  

 opfyldt, idet der skete levering til en ikke-momsregistreret  

 virksomhed, der var under konkursbehandling.
Landsskatteretten lagde til  

 grund at sælgers eventuelle gode tro var uden betydning.
Vestre Landsret  

 har i  

 SKM2006.269.VLR  

 ændret afgørelsen.
Landsretten fandt, at selskabet har opfyldt  

 betingelserne i momslovens § 34, stk. 1, nr. 1, for momsfri  

 leverancer.
Det var i  

 SKM2005.161.VLR  ubestridt,  

 at sælgeren af de omhandlede mobiltelefoner på tidspunktet for handlerne  

 havde hjemsted i Tyskland, og at sælgeren ikke var momsregistreret i  

 hverken Danmark eller Sverige.
Mobiltelefonerne blev købt af danske  

 leverandører og henlå på et speditionslager i Danmark, forinden de blev  

 videresendt til Sverige for sælgerens regning.
Det var ligeledes  

 ubestridt, at køberen af mobiltelefonerne var et afgiftspligtigt selskab,  

 men at det ikke var momsregistreret i Sverige.
Selskabet afregnede derfor  

 ikke moms af handlerne som forudsat af sælgeren.
Da mobiltelefonerne  

 befandt sig på et speditionslager i Danmark på tidspunktet for  

 forsendelsen til Sverige, var leveringsstedet, jf. momslovens § 14, stk.  

 1, nr. 2, 1. pkt., som udgangspunkt i Danmark, og der skulle derfor svares  

 dansk moms af handlerne, jf. momslovens § 4, stk. 1, 1. og 2. pkt.  

 Landsretten fandt ikke, at leverancerne kunne anses for at have  

 leveringssted i Sverige efter reglerne om fjernsalg.
Spørgsmålet var herefter, om leverancerne var afgiftsfritaget efter  

 momslovens § 34, stk. 1, nr. 1. Efter denne bestemmelse skal erhververen  

 af en leverance være momsregistreret, for at leverancen er fritaget for  

 afgift.
Ifølge ordlyden af 6. momsdirektivs art. 28c,  

 pkt.
A, stk. 1, litra a, er betingelsen for afgiftsfritagelse derimod  

 alene, at erhververen skal være en afgiftspligtig person, hvilket den  

 svenske køber ubestridt var.
Ifølge indledningen til 6. momsdirektivs  

 art. 28c, pkt.
A, stk. 1, litra a, skal betingelserne for  

 afgiftsfritagelse i forbindelse med levering af goder fastsættes af  

 medlemsstaterne for at sikre en korrekt og enkel anvendelse af  

 afgiftsfritagelserne og for at hindre enhver mulig form for svig,  

 unddragelse eller misbrug.
Da betingelsen i momslovens § 34, stk. 1, nr.  

 1, om, at erhververen skal være momsregistreret, åbenbart tjener disse  

 formål, fandt landsretten, at der ikke var grundlag for at fastslå, at  

 denne bestemmelse, hvis ordlyd er klar, er i strid med direktivets  

 bestemmelser.
Betingelserne for afgiftsfritagelse var herefter ikke til  

 stede.
Dommen er indbragt for Højesteret.
I  

 SKM2005.278.ØLR  

 fandt Østre Landsret det ikke godtgjort, at der var foretaget leverancer  

 til en momsregistretret  virksomhed, jf. momslovens § 34, stk. 1, nr.  

 1. Sælger havde listeangivet et salg til Sverige, men det i  

 listeangivelserne anførte momsnummer tilhørte et selskab, som var gået  

 konkurs.
I sagsøgerens interne bogholderi og i fakturaerne var salget  

 angivet som sket til en privatperson, som ikke var momsregistreret.  

 Landsretten fandt det ikke dokumenteret endsige sandsynliggjort, at  

 leverancerne i stedet var sket til en række andre selskaber, som ubestridt  

 var momsregistreret i den relevante peirode.
Landsretten lagde endvidere  

 vægt på, at sagsøgeren igennem de 4 år, som sagen drejde sig om, ikke traf  

 nærmere foranstaltninger med henblik på at sikre sig, hvem den reelle  

 aftager var, og om det oplyste momsnummer var korrekt.
 Sælgeren skal kunne dokumentere, at varerne faktisk er forsendt eller  

 transporteret til et andet EU-land.  Se TfS 1999, 355.  

 Dokumentationen kan være i form af transportfaktura, fragtbrev eller  

 erklæring fra fragtfører eller speditør.
 Hvis køber eller sælger selv forestår transporten til et andet EU-land,  

 kan dokumentationen bestå i en erklæring om at varen er modtaget i et  

 andet EU-land.
Vestre Landsret fandt i en dom i  

 SKM2003.362.VLR ,  

 at en sælger af skrot ikke havde godtgjort, at betingelserne for  

 momsfritagelse efter § 34, stk. 1, nr. 1, var opfyldt i forbindelse med  

 salg af skrot til en tysk statsborger og et tysk selskab.
Skrotsælgeren  

 havde ikke indsendt lister i henhold til momslovens § 54, ligesom  

 momsangivelsens pkt.
B vedrørende værdi af varesalg uden moms til andre  

 EU-lande ikke var udfyldt.
Der var heller ikke fremlagt fragtbreve eller  

 lignende, der viste, at skrotsælgeren havde leveret skrot, der var  

 forsendt eller transporteret til et andet EU-land.
Sælger havde under  

 sagen fremlagt fakturabilag, der viste, at der var solgt skrot til den  

 tyske statsborger og det tyske selskab, og at disse havde solgt skrot til  

 tyske kunder.
Landsretten fandt, at da der hverken med hensyn til vareart,  

 varemængde eller datomæssigt var den fornødne sammenhæng med sælgers salg,  

 var det ikke ved disse bilag dokumenteret, at nogen del af det skrot,  

 sælger havde solgt, var forsendt eller transporteret til Tyskland.  

 Højesteret har i  

 SKM2006.277.HR  

 stadfæstet landsrettens dom.
Se Østre Landsrets dom   

 SKM2003.400.ØLR ,  

 i tilfælde, hvor det er køberen, der har arrangeret  

 transporten.
Sagen drejede sig om, hvorvidt et selskab opfyldte  

 betingelserne for at eksportere momsfrit i medfør af momslovens § 34,  

 stk. 1, nr. 1. Forholdet var nærmere det, at selskabet havde solgt varer  

 til en køber bosiddende i et andet EU-land.
Mellem selskabet og køber  

 var det aftalt, at køber skulle forestå transporten af varerne til sit  

 hjemland.
Forinden varerne forlod Danmark, havde køberen videresolgt  

 disse.
Det kunne herefter konstateres, at varerne enten forblev i  

 Danmark eller blev eksporteret til et tredje land.
Med henvisning til en  

 konkret række af momenter, hvoraf blandt andet fremgik, at selskabet havde  

 et længerevarende kendskab til køber, og at nogle af varerne var blevet  

 betalt af andre end køber, fastslog landsretten, at selskabet ikke på  

 tilstrækkelig vis havde sikret sig, at de solgte varer de facto blev  

 fremsendt til et andet EU-land.
Selskabet havde derfor ikke været  

 berettiget til at eksportere momsfrit i medfør af momslovens § 34, stk. 1,  

 nr. 1. Herudover fastslog landsretten, at selskabet ikke ud fra en  

 lighedsgrundsærning havde krav på momsfritagelse.
For  

 Landsskatterettens kendelse i sagen se   

 SKM2001.144.LSR .
 Om dokumentationskrav ved udførsel til 3.lande, se  

 I.1.2.1 .
Det fremgår af artikel 21 i Rådets forordning (EF) nr. 1777/2005,  

 at den medlemsstat, hvortil varerne ankommer efter forsendelse eller  

 transport, og hvor der er foretaget en erhvervelse af varer inden for  

 Fællesskabet i henhold til artikel 28a i direktiv 77/388/EØF (momslovens §  

 11, § 48, og § 50), udøver sin kompetence til at pålægge moms, uanset den  

 momsbehandling af transaktionen, der er foretaget i den medlemsstat, hvor  

 forsendelsen eller transporten af varerne er påbegyndt.
Der skal således  

 betales erhvervelsesmoms i det andet EU-land, uanset om sælgeren - evt.  

 ved en fejl - har lagt dansk moms på leverancen af varer.
 En eventuel anmodning fra leverandøren af varerne om tilpasning af den  

 moms, han har faktureret og angivet i den medlemsstat, hvor forsendelsen  

 eller transporten af varerne er påbegyndt, behandles i denne medlemsstat i  

 henhold til dens egne regler, jf. artikel 21. Dvs. at en dansk sælger i  

 forbindelse med en evt. efterfølgende anmodning om momsfritagelse  

 dels skal anmode om genoptagelse af afgiftstilsvaret for  

 den pågældende afgiftsperiode, se evt. procesvejledningens afsnit  

 G.1.2 ,  

 og dels skal dokumentere, at varerne rent  

 faktisk blev forsendt eller transporteret til et andet EU-land,  

 og at erhververen var registreret for moms i et andet EU-land, jf.  

 ovenfor.
I.1.1.2 Nye transportmidler § 34, stk. 1, nr.  

 2 Der er momsfritagelse for levering af nye transportmidler, som af  

 sælgeren eller erhververen eller for disses regning forsendes eller  

 transporteres til erhververen i et andet EU-land.
 Hvis sælgeren i forbindelse med salget får forevist et dansk pas eller  

 tilsvarende dansk legimation, må sælgeren på anden vis sikre sig, at  

 køberen på leveringstidspunktet har sin bopæl i et andet EU-land.
Hvis ikke sælgeren kan fremlægge dokumentation for, at betingelserne er  

 opfyldt, skal der afregnes dansk moms af salget.
Det er i den forbindelse  

 uden betydning, om en manglende overholdelse af ebtingelserne for  

 afgiftsfritagelse skyldes, at der er begået svig overfor sælgeren, f.eks.  

 ved at denne har fået forkerte oplysninger om købers bopæl.
 Disse særregler er indført i 1991 ved Rådets direktiv nr.  

 91/680/EØF af 16. december 1991.
 Om definitionen af nye transportmidler, se  

 D.9.1 .
 Der gælder særlige faktureringsbestemmelser for salg fra registrerede  

 virksomheder til ikke-registrerede virksomheder og privatpersoner i andre  

 EU-lande og for salg fra ikke-registreringspligtige virksomheder og  

 private, der leverer nye transportmidler til et andet EU-land, se  

 N.3 .
 For brugte transportmidler gælder de almindelige  

 regler.
I.1.1.3 EU-harmoniserede punktafgifter § 34,  

 stk. 1, nr. 3 Reglen omfatter kun mineralolier, alkohol, alkoholholdige drikkevarer  

 og tobaksvarer, jf.
Rådets direktiv 91/680 om EU-harmonisering af  

 punktafgiftspligtige varer.
Varerne må endvidere ikke være omfattet af  

 kapitel 17, der omhandler brugte varer, kunstgenstande, samlerobjekter og  

 antikviteter, se  

 R.3 .
Varerne skal forsendes eller transporteres til et andet EU-land for  

 sælgerens eller erhververens regning, og der skal svares punktafgift i  

 modtagerlandet.
Varerne skal endvidere forsendes efter de EU-regler, der  

 gælder for forsendelse og kontrol af punktafgiftspligtige varer, jf.  

 Rådets direktiv 92/12.
 Andre varer, der er punktafgiftspligtige i Danmark eller i andre  

 EU-lande, er ikke omfattet af momsfritagelsen efter denne bestemmelse, men  

 kan f.eks. være fritaget efter § 34, stk. 1, nr. 1 (momslovens øvrige  

 regler).
I.1.1.4 Overførsler § 34, stk. 1, nr.  

 4 Ved overførsel af varer forstås de situationer, hvor en virksomhed  

 overfører varer til virksomhedens eget brug i et andet EU-land.
Det kan  

 f.eks. være overførsel af varer til eget lager i et andet EU-land.
Sådanne  

 overførsler sidestilles med varesalg, jf. § 10, og der skal derfor  

 udstedes faktura, se  

 D.8 .
Værdien af de overførte varer er virksomhedens almindelige pris ved  

 salg af de pågældende varer, eller - i mangel af en sådan pris - en  

 kalkuleret salgspris.
Denne pris skal indeholde samtlige de omkostninger  

 og den avance, der i almindelighed indgår i momsgrundlaget for varer af  

 den pågældende art.
 Overførsler af varer omfatter ikke:
 Varer, der er omfattet af momslovens kapitel 17 om brugte varer,  

 kunstgenstande, samlerobjekter, antikviteter mv., er ikke omfattet af  

 bestemmelsen, se  

 R.3 .
 Det følger af reglerne om erhvervelse, at der skal beregnes moms af  

 værdien af de overførte varer i det EU-land, hvortil varerne overføres, se  

 D.9.2 .
I.1.1.5 Diplomatiske udsendinge mv. § 34, stk.  

 1, nr. 10 Varer og transportydelser kan leveres momsfrit til diplomatiske og  

 konsulære repræsentationer og dertil knyttet personale med diplomatiske  

 rettigheder i andre EU-lande.
Der er ligeledes momsfritagelse for varer og  

 transportydelser til personale med diplomatiske rettigheder ved  

 internationale organisationer i andre EU-lande, jf. § 34, stk. 1, nr. 10,  

 litra b.
Det er kun transportydelser, der er fritaget efter  

 denne bestemmelse.
Der skal således betales moms af alle andre ydelser,  

 der leveres til de omhandlede diplomatiske repræsentationer  

 m.fl.
Det er en forudsætning, at varerne transporteres til  

 det pågældende EU-land, og at modtageren er berettiget til momsfritagelse  

 i værtslandet.  Virksomheden skal være i besiddelse af en  

 moms- og punktafgiftsfritagelsesattest, jf. artikel 2 i Kommissionens  

 forordning (EF) nr. 31/96 af 10. januar 1996, før der må sælges momsfrit.  

 Det er diplomaten, der skal udlevere fritagelsesattesten og fortegnelsen  

 til virksomheden.
Fritagelsesattesten skal være attesteret af en myndighed  

 i diplomatens værtsland og indeholde oplysninger om, at der foreligger  

 diplomatisk status, og at varen kan momsfritages.
Den sidste betingelse  

 skyldes, at værtslandet kan have fastsat begrænsninger på arten af varer,  

 der kan fritages for moms.
Se i denne forbindelse afsnit  

 K.1.2  

 om leverancer til herværende diplomatiske repræsentationer og  

 internationale organisationer samt tilknyttede personer med diplomatisk  

 status.
Varer og ydelser kan endvidere sælges momsfrit til internationale  

 organisationer i andre EU-lande, hvis de er berettiget til momsfritagelse  

 i værtslandet, og varerne transporteres til det pågældende land, jf. § 34  

 stk. 1, nr. 10, litra b.
Der er her - i modsætning til bestemmelsens litra  

 a - tale om momsfritagelse for alle ydelser.
En tilsvarende  

 fritagelse er aftalt for leverancer til Europa-Kommissionen.
Fritagelsen  

 gælder både leverancer til Kommissionens kontorer mv. i Danmark og i  

 udlandet.
Fritagelsen er begrænset til de danske leverandører, som har  

 indgået kontrakt med Europa-Kommissionen.
Underleverancer til den  

 virksomhed, der er kontraktspartner med Europa-Kommissionen, er som  

 udgangspunkt omfattet af momslovens almindelige regler.
Der  

 er ikke momsfritagelse for varer og ydelser til personalet i de pågældende  

 organisationer, men kun til selve organisationen.
Hvis personalet har  

 diplomatstatus, kan der opnås momsfritagelse efter litra a.  

 Virksomheden skal være i besiddelse af en fritagelsesattest  

 for at kunne sælge momsfrit, jf. omtale under litra a.
Som  

 internationale organisationer anses f.eks.
Den Europæiske Rumorganisation  

 (ESA), OECD, FN med dertil knyttede organisationer som IMF og  

 Verdensbanken.
Told- og Skattestyrelsen har truffet afgørelse om, at der ikke skal  

 betales moms ved genindførsel af en bil, som tidligere er solgt uden moms  

 i medfør af § 34, stk. 1, nr. 10, jf.
TFS1998.15.
I.1.2 Leverancer til steder uden for  

 EU Bestemmelserne i momslovens § 34, stk. 1, nr. 5, 6 og 12, momsfritager  

 leverancer til steder uden for EU, herunder tilknyttede ydelser.
 Se  

 B.2  

 om EU´s momsområde.
I.1.2.1 Varer § 34, stk. 1, nr. 5 Det er hensigten, at alle varer, der udføres fra EU-momsområdet, skal  

 fritages for moms.
Levering af varer, der af virksomheden eller for dennes regning udføres  

 til steder uden for EU, er således fritaget for moms.
Det samme gælder  

 levering af varer, der af en køber, som ikke er momsregistreret her i  

 landet, eller for dennes regning udføres til steder uden for EU.
I begge tilfælde er det en betingelse, at sælger kan godtgøre, at varen  

 er udført.
Udførselsdokumentationen kan bestå af fakturakopi, skriftlig  

 ordre, korrespondance med køber, bankafregning og lign., kopifragtbrev og  

 lign., øvrige handelsdokumenter samt attesteret eksemplar 3 af  

 enhedsdokumentet (udførselsangivelsen). Se også  

 I.1.1.1 .
Momsfritagelsen omfatter også de tilfælde, hvor køber  

 er momsregistreret her i landet, når sælger forestår varens eksport til  

 steder uden for EU.
Se TfS 1997, 870.
 Virksomheder (f.eks. bogforlag), der forsender bøger, blade mv. til  

 steder uden for EU i tryksagsforsendelser eller almindelige  

 brevforsendelser, skal ikke beregne moms af leverancerne.
 Der skal ikke beregnes moms af gaveforsendelser, der udføres til  

 steder uden for EU ved virksomhedens foranstaltning, selv om varerne  

 afsættes til herboende personer.
 Virksomheder, der sælger lystfartøjer, som afgår til steder uden  

 for EU på egen køl, skal ikke beregne moms af salget under følgende  

 betingelser:
Der skal ikke beregnes moms ved leverancer af motorkøretøjer  

 (inkl. leveringsomkostninger mv.) bestemt til registrering på  

 grænsenummerplader, når køberen har tilladelse fra Centralregisteret for  

 Motorkøretøjer til direkte udtransport på grænsenummerplader.
Det samme  

 gælder motorkøretøjer, som er solgt til levering i udlandet, og for hvilke  

 Centralregisteret for Motorkøretøjer har givet tilladelse til direkte  

 udtransport på grænsenummerplader.
Der skal derimod beregnes moms ved leverance af motorkøretøjer, når  

 køberen har tilladelse fra Centralregisteret for Motorkøretøjer til  

 midlertidig benyttelse af et personmotorkøretøj her i landet på  

 grænsenummerplader.
Se tillige  

 I.1.1.2  

 om levering af nye transportmidler til andre EU-lande.
En virksomhed kan undlade at beregne moms ved salg af maskiner  

 og driftsmidler til en kunde uden for EU, selv om disse midlertidigt skal  

 bruges til produktion af varer til den pågældende kunde her i landet.
Der  

 skal kunne fremlægges fornøden dokumentation for maskinernes midlertidige  

 anvendelse her i landet samt salgsfaktura og dokumentation for indgåede  

 aftaler, f.eks. kontrakt om levering af varer, ordrebekræftelse,  

 bankafregning m.v.
 Det er en betingelse, at maskinerne mv. efter produktionens afslutning  

 udføres til den pågældende køber uden for EU eller bliver destrueret.
 For varer, der afsættes til Udenrigsministeriet (afdeling for  

 internationalt udviklingsarbejde - DANIDA) til brug for Danmarks  

 bistandsvirksomhed i udviklingslandene, kan momsberegning undlades, hvis  

 de udføres direkte af leverandøren og i dennes navn.
Det samme gælder for varer, som DANIDA udfører, hvis DANIDA afgiver  

 erklæring til leverandøren om udførslen.
Denne gives på den af  

 leverandørvirksomheden udstedte faktura og skal indeholde oplysning om  

 enhedsdokumentets dato og nr.
 Der skal heller ikke beregnes moms af varer, der afsættes til  

 Landbrugsministeriet som led i de af UN/FAO World Food Program gennemførte  

 projekter, hvis varerne udføres direkte fra leverandørvirksomheden og i  

 dennes navn.
 IAPSO er et fælles indkøbskontor (Inter-Agency Procurement  

 Services Office), som Forenede Nationers Udviklingsprogram har oprettet i  

 Danmark.
 Der er givet tilladelse til, at danske leverandører, der leverer varer  

 til IAPSO, kan undlade at beregne moms, når varerne er bestemt til  

 udførsel til projekter i udlandet.
Det er en betingelse, at IAPSO sender de danske leverandører  

 dokumentation for, at varerne er ekspederet til et nærmere angivet projekt  

 i udlandet.
Dokumentationen kan f.eks. være kopifaktura eller  

 kopifragtbrev med  attest for udførsel.
 Varer, der ifølge skriftlig aftale med en udenlandsk ordregiver  

 leveres til den pågældende stats officielle repræsentation her i landet,  

 kan leveres uden moms, når udførslen sker ved repræsentationens  

 foranstaltning, og virksomheden kan dokumentere udførslen.
Kontormaskiner, papir og andre kontorartikler samt  

 boliginventar, der afsættes til Udenrigsministeriet bestemt til udførsel  

 ved ministeriets foranstaltning til brug for danske repræsentationer i  

 lande uden for EU, kan ligeledes leveres uden moms.
Det er en  

 forudsætning, at udførslen kan dokumenteres.
 Der gælder tilsvarende regler for udstillings- og  

 dekorationsmaterialer, der er afsat til Udenrigsministeriet og bestemt til  

 udførsel ved ministeriets foranstaltning i forbindelse med salgsfremstød  

 for danske varer i udlandet.
 Levering af varer til herboende privatpersoner eller herværende  

 ikke registrerede virksomheder, som forestår varernes udførsel til steder  

 uden for EU, kan ikke ske momsfrit.
I.1.2.1.1 Udførsel som rejsegods § 34, stk. 1,  

 nr. 5 Varer, som registrerede virksomheder sælger til privatpersoner bosat  

 uden for EU, kan fritages for moms efter bestemmelserne i  

 momsbekendtgørelsen §§ 33-36 om momsfrit salg til rejsende med bopæl uden  

 for EU.
Der skelnes mellem, om køber har bopæl i Norge eller på Ålandsøerne,  

 eller om køber har bopæl i andre lande uden for EU.
Særreglen for Norge og  

 Ålandsøerne skyldes en nordisk overenskomst om beskatning af rejsegods i  

 rejsetrafikken mellem Norge, Ålandsøerne og Danmark.
For at få momsfritagelse skal prisen på den enkelte vare overstige  

 1.200 kr. inkl. moms, og at varen transporteres til steder uden for EU  

 inden udgangen af den tredje måned efter leveringsmåneden.
En gruppe ting,  

 der normalt udgør en helhed, anses for én vare.
Det er en betingelse, at fakturaen angiver varerne til udførsel til  

 Norge  eller Ålandsøerne.
Fakturaen skal være forsynet med  

 udstedelsesdato, sælger og købers navn og adresse samt varernes antal, art  

 og værdi (salgspris inkl. moms samt momsbeløbet).
 Køber skal overfor virksomheden kunne dokumentere sin bopæl i Norge  

 eller på Ålandsøerne ved forevisning af pas, identitetskort eller  

 tilsvarende legitimation.
Virksomheden skal medregne momsen til salgsmomsen for den periode, hvor  

 salget har fundet sted.
Momsen kan så fradrages i salgsmomsen i den  

 periode, hvor virksomheden kan fremlægge faktura, der i Norge eller på  

 Ålandsøerne er påtegnet, at varerne er afgiftsberigtiget ved  

 indførslen.
For at få momsfritagelse skal varerne (det må gerne være forskellige  

 varer) være købt i samme forretning (f.eks. et stormagasin) og have en  

 samlet værdi over 300 kr. inkl. moms.
Det er yderligere en betingelse, at  

 varen transporteres til steder uden for EU inden udgangen af den tredje  

 måned efter leveringsmåneden.
Det er en betingelse, at varerne på en faktura eller i et  

 enhedsdokument er angivet til udførsel.
Fakturaen eller enhedsdokumentet  

 skal indeholde oplysning om varernes antal, art og værdi (salgspris inkl.  

 moms samt momsbeløbet). Fakturaen skal endvidere være forsynet med en  

 udstedelsesdato og indeholde oplysninger om sælgers og købers navn og  

 bopæl.
Køber skal over for virksomheden kunne dokumentere sin bopæl uden for  

 EU ved forevisning af pas, identitetskort eller tilsvarende  

 legitimation Virksomheden skal medregne momsen til salgsmomsen for den periode, hvor  

 salget har fundet sted.
Momsen kan så fradrages i salgsmomsen i den  

 periode, hvor virksomheden kan fremlægge faktura eller enhedsdokument, der  

 angiver, at varerne er toldbehandlet ved købers udrejse fra EU.
Der gælder  

 de almindelige regler for opbevaring af fakturaer mv.
 Told- og Skattestyrelsen har tilladt en særlig turistordning for Global  

 Refund DK A/S (tidligere Europe Tax-Free Shopping Denmark A/S København)  

 og de forretninger, der er tilsluttet selskabet.
De tilsluttede forretninger udfylder ved salg til turister en særlig  

 faktura/cheque med selskabets logo og navn.
Denne faktura/cheque svarer  

 til den almindelige faktura og behandles efter samme regler også for så  

 vidt angår toldbehandling ved udrejse af EU.
 Efter toldbehandlingen, hvor fakturaen/chequen er attesteret for  

 udførslen, opbevares den hos Global Refund International AB, Sverige.
 Det er en betingelse, at:
Fakturaer/cheques skal opbevares i mindst 5 år.
Salgsvirksomhedens  

 umiddelbare dokumentation for momsfrit salg består i stedet for fakturaer  

 af kontoudtog fra Global Refund DK A/S.
 Kontoudtoget skal indeholde følgende oplysninger:
 Global Refund DK A/S skal tillige sørge for, at der på kontoudtoget kun  

 medtages turistsalg, der opfylder betingelserne for momsfritagelse, se  

 I.1.2.1.1  

 om dokumentation for bopæl uden for EU.
 Selskabet varetager mod et gebyr udbetalingen af momsrefusion til  

 turisten.
 Told- og Skattestyrelsen har ligeledes tilladt en turistsalgsordning  

 for Tax-Free International/Eurocard Denmark (nuværende PBS  

 International).
Ved salg til turister udleverer den pågældende forretning en formular,  

 der i forretningen udfyldes med dato, kundens navn og bopæl, vareart, pris  

 inkl. moms og momsbeløbet.
Forretningen og turisten beholder en kopi af  

 formularen.
Originalformularen attesteres af toldvæsenet ved udrejse fra  

 sidste EU-land og indsendes til Tax-Free International.
Kunden betaler ved  

 købet varens fulde pris inkl. moms.
Momsbeløbet fratrukket ekspeditionsgebyr udbetales til kunden, når  

 Tax-Free International har modtaget den attesterede originalformular.  

 Forretningen debiteres herefter beløbet og får tilsendt en  

 Betalings-Serviceoversigt, der for det enkelte salg indeholder oplysninger  

 om købsdato, formularnummer, pris og momsbeløb.
Den attesterede  

 originalformular opbevares af Tax-Free International i 5 år.  

 Betalings-Serviceoversigten sammenholdt med den attesterede  

 originalformular kan godkendes som udførselsdokumentation.
 SKAT har ligeledes  

 tilladt en turistsalgsordning for  

 Denmark Tax-Free Refund ApS.
Der er udarbejdet en  

 særlig formular, som de  

 tilsluttede forretninger udskriver i forbindelse med varesalget til  

 turisten.
Formularen udskrives elektronisk og indeholder bl.a. oplysning  

 om sælgers navn og CVR-nummer.
Varen specificeres af den almindelige  

 kassebon, der vedhæftes formularen.
Endvidere påføres oplysning om navn,  

 adresse på kunden, oplysning om hjemland, og pas- eller id-nummer.
Denmark  

 Tax-Free Refund ApS udsteder til de tilsluttede forretninger en faktura,  

 der udgør forretningernes grundlag for at regulere salgsmomsen, der er  

 opkrævet ved turistens køb, samt grundlag for virksomhedens fradrag for  

 købsmomsen af det provisionsbeløb, som selskabet tilbageholder som et  

 ekspeditionsgebyr.
 Denmark Tax-Free  

 Refund ApS skal opbevare de  

 afstemplede formularer, som en del af regnskabsmaterialet, og  

 formularerne skal stilles til rådighed for SKAT, såfremt det ønskes i  

 forbindelse med momskontrol af de tilsluttede forretninger.
 Ved salg til diplomater m.fl., der efter andre regler er fritaget for  

 at betale moms i det land, hvor de bor, anses det for tilstrækkelig  

 dokumentation, at fakturaen er forsynet med påtegning fra det endelige  

 indførselslands toldmyndighed eller anden kompetent myndighed om, at  

 varerne er indført.
I.1.2.2 Arbejdsydelser § 34, stk. 1, nr.  

 6 Der skal ikke beregnes moms af arbejdsydelser på varer, der efter  

 behandling bliver transporteret til et sted uden for EU af virksomheden  

 eller af en aftager etableret i udlandet.
Det er hensigten at holde  

 reparationsarbejder på løsøregenstande fri for moms.
 Hvis det er tjenesteyderen, der står for transporten, behøver køberen  

 ikke at være etableret i udlandet.
 Det er uden betydning, om arbejdsydelsen foretages for sælgers eller  

 købers regning.
 For varer, der skal udføres fra EU-området, gælder de samme regler,  

 dvs. at man kan holde reparation og istandsættelse af en vare uden for den  

 momspligtige omsætning, selv om varen altid har befundet sig i EU-området,  

 når blot varen efter behandling udføres til steder uden for EU.
 Reparationsarbejde, ombygning mv. på lystfartøjer fra lande uden for EU  

 og erhvervsfartøjer hjemmehørende uden for EU med en bruttotonnage på  

 under 5 respektive bruttoregistertonnage på under 5 tons kan holdes uden  

 for den momspligtige omsætning, når reparationsarbejdet mv. sker for  

 udenlandsk regning, og fartøjet efter endt reparation udføres til et sted  

 uden for EU.
 Værfter og reparatører, der foretager reparationsarbejde mv. på de  

 ovennævnte fartøjer, skal før indførslen søge told- og skatteforvaltningen  

 om en bevilling til midlertidig told- og momsfrihed for lystfartøjer.
I.1.2.3 Transportydelser m.v. § 34, stk. 1, nr.  

 12 Der skal ikke beregnes moms af ydelser, der er knyttet direkte til  

 udførsel af varer til steder uden for EU eller til indførsel af varer, der  

 er under de i § 12, stk. 2 nævnte toldordninger, se  

 I.3 .
Det er i forbindelse med indførsel en betingelse, at de indførte  

 varer er omfattet af en af de i § 12, stk. 2 nævnte ordninger.
Det  

 forhold, at varerne har været ufortoldede på tidspunktet for levring af de  

 pågældende ydelser, kan ikke sidestilles med de i § 12, stk. 2 nævnte  

 ordninger, jf.  

 SKM2006.99.LSR Baggrunden for bestemmelsen er, at ydelsen anses som en integreret del  

 af varen, der eksporteres til steder uden for EU.
For varer, der indføres  

 fra steder uden for EU, vil ydelserne indgå i fortoldningsbeløbet og  

 herved blive pålagt moms.
Blandt ydelser, der er omfattet af ordningen, er f.eks. transport i EU  

 af varer, der skal eksporteres til tredjelande.
Det er selve transportens  

 karakter, der er afgørende for momsfritagelsen.
Det betyder, at  

 transporten er fritaget i alle situationer, også f.eks. ved  

 viderefakturering i Danmark.
Der skal ikke beregnes moms af vareafgifter vedrørende skibe i  

 udenrigsfart og udenlandske fiskerfartøjer.
Om definitionen af  

 udenrigfart, Se  

 I.1.3 .
 Der skal heller ikke beregnes moms af ydelser, der præsteres her i  

 landet af luftfragtagenter i forbindelse med oprettelse af  

 luftfragtaftaler til lande uden for EU.
Luftfragtaftaler indgås enten med luftfartsselskabet eller med dets  

 agent.
I sidstnævnte tilfælde sker det på den måde, at kundevirksomheden  

 kontakter luftfragtagenten, der udfylder et fragtbrev for  

 luftfartsselskabet og henvender sig til det pågældende selskab, der sørger  

 for transporten.
Luftfartsselskabet udbetaler et provisionsbeløb for  

 fragtaftalen.
 Provision vedrørende luftfragtaftaler inden for EU skal behandles efter  

 reglerne om transportydelser inden for EU, se  

 E.3.5.2 .
Skibsmægleres formidling af transport vedrørende danske og udenlandske  

 skibe er fritaget for moms, når ydelserne præsteres for skibets regning  

 eller for et firma, der er hjemmehørende i udlandet.
Det er endvidere en  

 betingelse, at ydelserne vedrører udførsel eller indførsel af varer til  

 eller fra steder uden for EU.
I.1.3 Udstyr og ydelser til visse fly og skibe i  

 udenrigsfart § 34, stk. 1, nr. 7 Der skal ikke betales moms af nødvendigt udstyr, der leveres til brug i  

 luftfartøjer og skibe i udenrigsfart (bortset fra sportsfly og  

 lystfartøjer), samt ydelser, der præsteres for sådanne luftfartøjer og  

 skibe.
Ved afgørelsen af, om der er tale om udenrigsfart, har sondringen inden  

 for/uden for EU ikke betydning.
Der skelnes kun mellem trafik internt i  

 Danmark og mellem Danmark og udlandet.
Ved udenrigsfart forstås herefter fart, der overvejende finder sted  

 mellem havne uden for det danske afgiftsområde, som defineret i momslovens  

 § 2 (se  

 B.1 )  

 og fart, der overvejende finder sted mellem en havn, der er beliggende  

 inden for det nævnte område, og havne, der er beliggende uden for dette  

 område.
Som overvejende forstås, at mere end 50% af sejladsen foregår på  

 den nævnte måde.
Se TfS 1999, 393.
Bestemmelsen omfatter både udstyr til installation og løst udstyr.
Det  

 afgørende for momsfriheden er, at udstyret er nødvendigt for luftfartøjets  

 eller skibets drift, herunder udførelsen af de opgaver, som fartøjet  

 løser.
Momsfritagelsen omfatter også ydelser, der præsteres for sådanne fly og  

 skibe.
Momsfritagelsen er dog betinget af, at ydelserne udføres for at  

 dække et umiddelbart behov i forbindelse med skibet/flyet og dets ladning.  

Fritagelsen  

 omfatter alene ydelser, der leveres  

 direkte til rederiet/flyselskabet, jf.
EF-domstolens dom i sagerne  

 C-181/04-C183/04.
 Bestemmelsen omfatter også nødvendigt udstyr, der leveres til brug om  

 bord i restaurationer mv. i de nævnte fartøjer.
Leverancer af nødvendigt udstyr og proviant, der indkøbes af et rederi  

 til et nærmere angivet skib, der sejler i udenrigsfart, kan holdes uden  

 for leverandørens momspligtige omsætning, forudsat at der ved rederiets  

 senere levering udfærdiges udførselsangivelse i leverandørens navn.
Der  

 skal derimod betales moms ved levering af nødvendigt udstyr samt ydelser  

 til sportsfly og lystfartøjer, selv om fartøjet afgår til udlandet.
 Det fremgår af EF-Domstolens dom i sag C-382/02, Cimber Air, at den  

 danske momslovs bestemmelser og den danske praksis, hvorefter det er det  

 afgørende for moms fritagelsen om det enkelte fly flyver i indenrigs-  

 eller udenrigsfart, ikke er i overensstemmelse med 6. momsdirektiv.
 Det følger af dommen, at levering af goder bestemt som forsyninger,  

 herunder proviant samt levering af ydelser, når de udføres for at dække et  

 umiddelbart behov i forbindelse med flyene og deres ladning, skal være  

 momsfritaget også når de leveres til fly, der foretager  

 indenrigsflyvninger, når flyene anvendes af luftfartsselskaber, der mod  

 betaling hovedsageligt flyver i udenrigstrafik.
Det fremgår desuden af dommen, at det tilkommer de nationale domstole  

 at vurdere størrelsen af udenrigsandelen og andelen af anden virksomhed  

 end udenrigsvirksomhed.
Ved vurderingen kan der tages hensyn til alle  

 forhold, der giver en indikation af det forholdsmæssige omfang af den  

 pågældende type trafik, bl.a. omsætningen.
Domstolen fastslår, at  

 selskaber, hvis anden virksomhed end udenrigsvirksomhed kan konstateres at  

 være af mærkbart mindre omfang end deres udenrigsvirksomhed skal betragtes  

 som selskaber, der hovedsageligt flyver i udenrigstrafik.
Vestre Landsret fandt i  

 SKM2005.469.VLR  på  

 grundlag af Domstolens præmisser i C-382/02, at momsfritagelse for de  

 omhandlede leverancer til Cimber Airs indenrigsflyvninger måtte  

 forudsætte, at selskabets udenrigstrafik i den af sagen omhandlede periode  

 (regnskabsårene 1996-2004) havde været væsentligt større end  

 indenrigstrafikken.
Landsretten fandt efter en samlet bedømmelse af  

 faktorerne omsætning, antal sædekilometre, antal passagerkilometre, antal  

 betalende passagerer og antal afgange, at selskabet ikke kunne betragtes  

 som et udenrigsluftfartsselskab i fire af de otte omhandlede  

 regnskabsår.
Landsretten fandt videre, at den omstændighed, at EF-domstolen havde  

 fastslået, at betydningen af sjette momsdirektivs artikel 15 klart fremgår  

 af bestemmelsens ordlyd, og at momslovens § 34, stk. 1, nr. 7, og  

 afgiftsmyndighedernes administration af denne bestemmelse er uforenelig  

 med direktivbestemmelsen, indebar, at der var sket en klar overtrædelse af  

 fællesskabsretten.
Landsretten fastslog på denne baggrund - uanset at den  

 danske stats og Skatteministeriets retsopfattelse vedrørende fortolkningen  

 af direktivet under den præjudicielle sag for EF-domstolen var blevet  

 tiltrådt af både Kommissionen og af generaladvokaten - at der forelå en  

 sådan kvalificeret tilsidesættelse af fællesskabsretten, at  

 Skatteministeriet var erstatningsansvarlig for Cimber Airs eventuelle tab.  

 Landsrettens dom er indbragt for Højesteret.
 Registrerede virksomheder, der i forbindelse med grundstødning af eller  

 forureningsskader til søs fra skibe i udenrigsfart leverer nødvendigt  

 udstyr samt ydelser til sådanne skibe, skal ikke beregne moms af sådanne  

 leverancer.
Advokatydelser, der præsteres for et rederi vedrørende et dansk  

 indregistreret skib i udenrigsfart, skal momses.
Dette gælder, når skibet  

 f.eks. involveres i en bjærgningssag (som bjærget eller som bjærgende  

 skib), i kollisionstilfælde eller i en sag om ladningsskader, hvori  

 spørgsmålet om placering af ansvar for det økonomiske tab ved skaden  

 opstår.
 Danske og udenlandske rederier har organiseret sig i og bidrager til  

 såkaldte Conferences, der fastsætter de internationale fragtrater.  

 Formålet med kontrollen er at sikre, at de fastsatte rater overholdes, og  

 at de er i overensstemmelse med ladningens art.
Kontrollen finder sted dels i forbindelse med varernes lastning og  

 losning, dels i rederierne på grundlag af forsendelsesdokumenter mv.
En  

 del af ladningskontrollen vedrører skibets sikkerhed i forbindelse med  

 stuvning af lasten, overholdelse af visse sikkerhedsbestemmelser samt  

 eventuel tilstedeværelse af våben og andre ulovlige varer.
 Sådanne ydelser, der præsteres her i landet i forbindelse med  

 ladningskontrol i skibe i udenrigsfart, kan ske uden moms.
 Startafgifter, supplerende startafgifter, hangarafgifter,  

 opholds- og standpladsafgifter, afgift for beflyvning uden for normal  

 åbningstid samt betaling for handling og andre assistanceopgaver, der  

 præsteres for luftfartøjer (bortset fra sportsfly) i udenrigsfart, er  

 fritaget for moms.
 Der skal dog betales moms af lejeindtægter vedrørende udlejning af  

 hangarplads i henhold til overenskomst eller lejekontrakt med f.eks.  

 flyselskaber.
I.1.4 Salg og udlejning af visse skibe og fly §  

 34, stk. 1, nr. 8 Der skal ikke beregnes moms ved salg og udlejning af luftfartøjer og  

 skibe med en bruttotonnage på 5/en bruttoregistertonnage på 5 tons eller  

 derover bortset fra sportsfly og lystfartøjer.
Momsfriheden omfatter også udlejning af en del af et skib.
Dette  

 betyder, at såvel helcharter (bareboat charter), hvor hele skibet  

 befragtes/lejes, som delcharter (space/slot charter), hvor en del af  

 skibet befragtes/lejes, er momsfri.
 Momsfriheden gælder, hvad enten der er tale om tidscharter, hvor man  

 lejer skibet for et bestemt tidsrum, eller rejsecharter, hvor skibet kun  

 befragtes for en bestemt rejse.
Ved chartring skal i denne forbindelse forstås en aftale om udlejning  

 af et skib eller en del af et skib samt om befragtning af skibet med andet  

 gods end stykgods.
I forbindelse med indgåelse af en aftale om  

 udlejning/befragtning bliver der udfærdiget en kontrakt (et certeparti),  

 hvori de nærmere betingelser for chartringen er fastlagt.
Kontrakten må ikke indeholde aftale om momspligtige ydelser, der  

 præsteres af skibets eller flyets besætning, ud over de rent driftsmæssige  

 og navigationsmæssige opgaver.
Eksempler på sådanne momspligtige ydelser  

 kan være bjærgning, bugsering og undervisningsydelser.
 Hvis betingelserne ikke er opfyldt, skal der betales moms af det fulde  

 vederlag.
Der skal i alle tilfælde betales moms af momspligtige ydelser, der  

  præsteres i forbindelse med udlejningen.
Det kan f.eks. være leje af  

 specielt udstyr til brug om bord, betaling for olieforbrug eller teknisk  

 assistance.
Told- og Skattestyrelsen har i  

 SKM2004.14.TSS  

 taget stilling til den momsmæssige behandling af salg og udlejning af  

 husbåde.
Det fremgår af meddelelsen, at; Husbåde, eller flydende boliger, kan beskrives som: flydende  

 indretninger, der anvendes til beboelse på samme sted, som ikke er af rent  

 forbigående karakter.
De kan opdeles i :
 1) Flydende boliger, som er forsynet med eget  

 fremdriftsmiddel, men som anvendes til beboelse, som ikke er af rent  

 forbigående karakter.
 2) Flydende boliger, som tidligere har været  

 anvendt som skibe.
 3) Flydende boliger, som er bygget med henblik på  

 at blive anvendt som stationære flydende boliger.
Flydende boliger er omfattet af både byggelovgivningen og lov om  

 sikkerhed til søs.
Flydende boliger, der ikke anvendes til at sejle som  

 skibe, men i stedet ligger fast i havn og anvendes som boliger, betragtes  

 først og fremmest som boliger, der er reguleret af byggeloven og skal  

 opfylde de relevante bestemmelser i bygningsreglementet.
Byggelovgivningen  

 suppleres af søfartslovgivningens krav til skibet opdrift og stabilitet.  

 Når den flydende bolig anvendes som skib enten ved egen fremdrift eller  

 ved forsejling er den omfattet af søfartslovgivningen.
Flydende boliger kan registeres i skibsregisteret.
En flydende bolig,  

 der ikke kan bevæge sig ved egen drift registreres som en "pram". En  

 flydende bolig, der er udstyret med motor og kan bevæge sig ved egen drift  

 registreres som et "lystfartøj".
 Ved salg af fyldende boliger udarbejdes der et skibsskøde og eventuelt  

 skibspantebrev.
 Flydende boliger, er ikke omfattet af tinglysningslovens § 19 og  

 betragtes således ikke som fast ejendom i tinglysningslovens forstand.
Flydende boliger er ikke omfattet af ejendomsværdiskatteloven.
De  

 vurderes ikke, og der er derfor ikke noget grundlag at beregne  

 ejendomsværdiskatten på.
 En flydende bolig, der ikke kan sejle ved egen kraft, er ikke omfattet  

 af lov om afgift af lystfartøjsforsikringer, idet den, i den henseende,  

 anses for at være en pram.
 Ligningsrådet har udtalt i  

 SKM2003.418.LR ,  

 at 4 nærmere beskrevet husbåde anses for skibe i afskrivningslovens  

 forstand, når de anvendes erhvervsmæssigt.
Det er styrelsens opfattelse, at flydende boliger, der ligger fortøjet  

 i en havn, ikke har den nødvendige faste forankring på en fast grund til  

 at de momsmæssigt kan anses for at være fast ejendom.
Levering, udlejning,  

 administration mv. af flydende boliger er således ikke omfattet af  

 fritagelsesbestemmelsen i momslovens § 13, stk. 1, nr. 8 og 9.
 Den danske momslov sondrer imellem "skibe" og "lystfartøjer".  

 Fritagelsen for salg, udlejning, reparation og vedligeholdelse af skibe  

 blev indsat i lov om almindelig omsætningsafgift, nr. 102 af 31. marts  

 1967. Det fremgår af bemærkningerne til lov om ændring af lov om  

 almindelig omsætningsafgift, fremsat den 30. november 1967, at fritagelsen  

 for salg, udlejning, reparation og vedligeholdelse mv. blev indsat i loven  

 om almindelig omsætningsafgift for at imødekomme et ønske fra rederierne  

 og skibsværftsindustrien.
6. momsdirektiv art. 15, nr. 4 og 5 fritager efter ordlyden skibe, der  

 anvendes til erhvervsmæssig sejlads.
Når dette sammenholdes med hensigten  

 med momslovens § 34, stk.1, nr. 8 og 9, er det styrelsens opfattelse, at  

 fritagelsen for skibe i momslovens § 34 som udgangspunkt fritager skibe,  

 der anvendes erhvervsmæssigt som skibe.
 Flydende boliger, der kan flyde og bevæges igennem vand, må anses for  

 at være fartøjer der ikke anvendes erhvervsmæssigt som skibe, og den  

 momsmæssige behandling må således skulle sidestilles med den momsmæssige  

 behandling af lystfartøjer.
 Salg, udlejning, reparation og vedligeholdelse mv. af flydende boliger  

 er således momspligtigt efter lovens almindelige regler.
 Som sportsfly anses:
 Begrebet lystfartøjer er ikke nærmere defineret i relation til  

 bestemmelserne i momsloven.
 Afgrænsningen må i hvert tilfælde bero på en konkret afgørelse af, om  

 fartøjet fremstår som et lystfartøj eller ej.
Der kan lægges vægt på fartøjets klassificering efter reglerne om  

 skibsregistrering.
Registrering af et fartøjs typebetegnelse (sejlskib med  

 hjælpemotor, motorskib, lastskib med ret til at medtage indtil 12  

 passagerer) sker primært på grundlag af de af Statens Skibstilsyn  

 udarbejdede målingsrapporter, og der vil herunder blive taget stilling  

 til, om fartøjet opfylder de fastsatte sikkerhedsmæssige krav mv.
Der vil også kunne lægges vægt på fartøjets konstruktion, indretning og  

 anvendelse.
I tvivlstilfælde vil anvendelsen vægte mere end de andre  

 parametre.
 Flyveskoler, der uddanner privatpiloter (A-certifikat), kan ikke  

 foretage en opdeling af honoraret, således at den del af beløbet, der  

 vedrører anvendelse af fly, kan holdes uden for momsberegningen.
 Grunden er, at anvendelse af fly til undervisning ikke er leje af fly,  

 da eleven ikke reelt har brugsret over flyet.
I.1.5 Reparationsydelser mv. på visse skibe og  

 fly § 34, stk. 1, nr. 9 Der skal ikke beregnes moms af reparations-, vedligeholdelses- og  

 ombygningsarbejder på de i § 34, stk. 1, nr. 8, omhandlede fly og skibe  

 samt levering, udlejning, reparation og vedligeholdelse af disses faste  

 udstyr.De materialer, der bruges i forbindelse med de omhandlede  

 reparations- og vedligeholdelsesarbejder mv., er ligeledes momsfrie.  

 Momsfritagelsen omfatter fartøjer i såvel udenrigsfart som indenrigsfart.  

Leverancer i forbindelse med nybygning af skibe er ikke omfattet  

 af denne bestemmelse.
Det betyder, at virksomheder (underleverandører),  

 der udfører monteringsarbejder på nybygninger af skibe med en  

 bruttotonnage på 5/en bruttoregistertonnage på 5 tons og derover, skal  

 fakturere moms af arbejdet og de i forbindelse hermed leverede  

 materialer.Til- og afrigning af strøm og telefonforbindelse samt  

 levering af el til ombordværende besætningsmedlemmer på skibe under  

 reparation er omfattet af momsfritagelsen.Levering af materialer,  

 der sker i forbindelse med de nævnte arbejder på skibe og fly og disses  

 faste udstyr, er også omfattet af momsfritagelsen.
Det er uden betydning,  

 om faktureringen af arbejdet inkl. materialer sker til et skibsværft eller  

 direkte til skibet/skibsejeren.Underleverandører til virksomheder,  

 der udfører de nævnte arbejder, skal derimod betale moms efter de  

 almindelige regler.
Der skal således betales moms af varer og ydelser i  

 forbindelse hermed (maling, stålvarer og lign., reservedele til motorer og  

 diverse tekniske installationer (radar og andet navigationsudstyr) mv.),  

 der leveres uden tilknytning til de nævnte arbejder på skibe og fly og  

 disses faste udstyr.Levering, herunder udlejning, af faste  

 installationer i skibe med en bruttotonnage på 5/en bruttoregistertonnage  

 på 5 tons og derover er fritaget for moms.Lovens udtryk disses  

 faste udstyr er ikke nærmere defineret, men må i et vist omfang  

 vurderes ud fra, om udstyret er fast installeret, herunder om det er  

 nødvendigt af hensyn til fartøjets indretning og konstruktion.
Som fast  

 udstyr anses f.eks. motorer, lanterner, radar, andet fast  

 navigationsudstyr, ekkolod, redningsbåde og andet sikkerhedsudstyr.
Se TfS  

 1999, 393.
 Det fremgår af TSS-cirkulære  

 2005-10  

 at levering af smøreolie til rederier til brug for motorers drift og  

 bortskaffelse af spildolie er momsfritaget efter momslovens § 34, stk. 1,  

 nr. 9. Landsskatteretten har i en ikke offentliggjort kendelse af 11.  

 november 2003, der vedrørte en række forhold om en rederivirksomheds ret  

 til delvis momsfradrag for nærmere angivne anlægs- og driftsudgifter,  

 udtalt, at Landsskatteretten finder, at levering til et rederi med  

 indenrigsfart af smøreolie til motorernes drift og bortskaffelse  

 af spildolie er omfattet af momslovens § 34, stk. 1, nr. 9.
Landsskatteretten lagde vægt på, at smøreolien var nødvendig af hensyn  

 til skibsmotorernes drift, samt at udskiftningen heraf ikke kunne  

 sidestilles med påfyldning af forbrugsstoffer (brændstof). Efter ordlyden  

 af momslovens § 34, stk.1, nr. 9, var det endvidere ikke en forudsætning  

 for momsfritragelse af varer, at disse blev leveret i forbindelse med en  

 samtidig levering af en vedligeholdelse.
Endvidere måtte bortskaffelse af  

 spildolie anses som en integreret del af vedligeholdelsen.Der  

 skal beregnes moms ved klargøringen af fly i indenrigsfart, da ind- og  

 udvendig rengøring af fly, tømning af toiletter og afisning af fly ikke  

 kan sidestilles med vedligeholdelse.
I.1.6 Levering af guld til Danmarks Nationalbank  

 § 34, stk. 1, nr. 11 Guld, der leveres til Danmarks Nationalbank, er fritaget for  

 moms.
Afgiftsfritagelsen gælder ikke ved leverancer af guld  

 til andre banker og finansielle institutioner.
I.1.7 Formidlingsydelser § 34, stk. 1, nr.  

 13 Bestemmelsens formål er at fritage formidlingsydelser for moms, når den  

 transaktion, som formidlingsydelsen vedrører, i sig selv er momsfritaget,  

 herunder transaktioner, der udføres uden for EU.
 Bestemmelsen omfatter kun formidlere, der handler i andres navn og for  

 andres regning.
 Om leveringsstedet for formidlingsydelser i forbindelse med  

 formidling i andres navn og for andres regning, se  

 E.3.1.8 ,  

 jf.  

 E.3 ,  

 samt  

 E.3.7 .
 Om formidling i eget navn, men for en andens regning, se  

 D.3.3 .
Formidlingsydelser vedrørende de i momslovens § 34, stk. 1, nr. 5 - 12,  

 omhandlede transaktioner, der har leveringssted inden for EU, er  

 momsfritaget.
Der er bl.a. momsfritagelse for formidlingsydelser i  

 forbindelse med salg af varer til 3.lande, og ydelser, herunder  

 transportydelser vedrørende import/eksport af varer.
Som eksempel kan  

 nævnes luftfragtagenters ydelser her i landet i forbindelse med oprettelse  

 af luftfragtaftaler vedrørende transporter til 3.lande.
Se evt.   

 I.1.1.5 ,  

 I.1.2 ,  

 I.1.3 ,  

 I.1.4 ,  

 I.1.5  

 og  

 I.1.6 .
Formidlingsydelser vedrørende transaktioner, der udføres uden for EU,  

 er momsfritaget.
Bestemmelsen omfatter formidlingsydelser vedrørende alle  

 transaktioner.
Der er således momsfritagelse for formidlingsydelser i  

 forbindelse med handel med varer, der foregår uden for EU (handel med  

 ufortoldede varer). Se endvidere  

 SKM2001.338.TSS .
Formidling i andres navn og for andres regning af  

 rejser/persontransport uden for EU vil være momsfri efter lovens § 34,  

 stk. 1, nr. 13, dvs. med fradragsret, og uanset om formidlingen sker  

 i transportørens eller den rejsende navn, fra 1. januar 2007 for andre  

 formidlere end rejsebureauer.
For så vidt angår formidling af flybilletter  

 har praksisændringen dog virkning fra 31. august 2005. For  

 rejsebureauer har praksisændringen virkning fra 31. august 2005,  

 uanset om der er tale om formidling af flytransport eller anden form for  

 persontransport.
Se  

 SKM2006.395.SKAT .
I.1.8 Aviser § 34, stk. 1, nr. 14 Der skal ikke betales moms ved levering af aviser, der normalt udkommer  

 med mindst et nummer månedligt.
Momsfritagelsen omfatter tillige  

 udbringningsgebyr for aviser.Ved afgørelsen af, om en publikation i  

 momsmæssig henseende kan anses for en avis, lægges vægt på, at følgende  

 forudsætninger er opfyldt:
 Der kan ud over dette, i forbindelse med en helhedsvurdering af  

 publikationen, tages hensyn til:
Told- og skattestyrelsen har i  

 SKM2004.80.TSS  

 indskærpet praksis vedrørende momsfritagelse af aviser i henhold til  

 momslovens § 34, stk. 1, nr. 14, da ophævelsen af bladtilskuddet til uge-  

 og månedsblade har øget fokus på ToldSkat´s praksis vedrørende  

 momsfritagelse af aviser i henhold til bestemmelsen.
Dette skyldes, at  

 blade, der er momsfritaget efter denne bestemmelse fortsat vil kunne få  

 bladtilskud.
 Det fremgår af momslovens § 34, stk. 1, nr. 14, at levering af aviser,  

 som normalt udkommer med mindst et nummer månedligt er fritaget for  

 afgift.
At levering af aviser, der udkommer med mindst et nummer månedligt er  

 fritaget for afgift betyder, at der er en 0-momssats på levering af disse  

 aviser. 0-momssatsen er baseret på 6. momsdirektivs artikel 12, stk. 3,  

 litra a, jf. bilag H, jf. artikel 28, stk. 2, litra a.
Bilag H giver  

 egentlig kun mulighed for at indføre en vis nedsættelse af momssatserne.
I  

 henhold til 6. momsdirektiv har medlemsstaterne imidlertid lov til at  

 beholde momsordninger, herunder 0-satser, som var i kraft pr. 1. januar  

 1991. Danmark har opretholdt en 0-momssats på levering af aviser.
 Som det fremgår af momslovens § 34, stk. 1, nr. 14, er det en  

 grundbetingelse, for at en avis kan levere med 0-momssats, at avisen  

 udkommer med mindst et nummer månedligt.
 Der er ikke i momslovens § 34, stk. 1, nr. 14, angivet hvornår der  

 foreligger en "avis" i momslovens forstand.
Kriterierne for hvornår der foreligger en avis, der kan anvende  

 0-momssatsen, er dannet af det nu nedlagte Momsnævn.
Momsnævnet havde fra  

 den første momslov nr. 102 af 31/3 1967, jf. § 37, og frem til 1998 den  

 endelige administrative afgørelse af spørgsmålet om, hvorvidt en  

 publikation kunne anses som en avis efter momsloven.
 I forbindelse med et forslag til ændring af blandt andet momslovens §  

 12, stk. 1, litra h, i 1981, redegjorde skatteministeren i et notat  

 fremsendt til Folketingets Skatte- og afgiftsudvalg for Momsnævnets  

 administrative praksis i disse avissager (Folketingstidende 1980-81,  

 tillæg B, spalte 678). Lovændringen blev vedtaget (lov nr. 261 af 27/5  

 1981), uden at Folketinget ændrede eller præciserede lovens  

 avisbegreb.
 Det er fortsat dette avisbegreb, jf. de ovenfor nævnte kriterier, der  

 anvendes i forbindelse med vurderingen af om en publikation kan anses som  

 en avis efter momslovens § 34, stk. 1, nr. 14.
 Til belysning af de ovennævnte kriterier kan henvises til dels  

 Momsnævnets praksis, samt til nyere administrativ praksis, herunder  

 domstolspraksis på området.
 Told- og skatteforvaltningen skal navnlig henvise til afgørelserne TfS  

 1996.249 ØLR, TfS 1997.776 (Momsnævnets afgørelse),  

 SKM2001.274.LSR ,  

 SKM2005.190.LSR ,   

 SKM2005.422.LSR  og  

 SKM2006.117.LSR .
 I  

 SKM2001.274.LSR  

 udtalte Landsskatteretten, at ved Østre Landsrets dom af 21. februar 1996,  

 refereret i TfS 1996.249, fandt landsretten, at begrebet "avis" i  

 momslovens § 34, stk. 1, nr. 14, skal fortolkes i overensstemmelse med de  

 kriterier som det tidligere momsnævns praksis byggede på, nemlig om  

 publikationen primært læses på grund af sit indhold af aktuelt nyhedsstof,  

 om den henvender sig til en videre (almen) kreds af læsere, og om den  

 behandler et bredt emneområde.
To retsmedlemmer, herunder retsformanden, fandt efter det oplyste om  

 det omhandlede blads indhold, herunder om bladets markedsføring og om de  

 overordnede retningslinier for redaktionen, samt efter en gennemgang af de  

 fremlagte eksemplarer af bladet, at bladet ikke kunne antages primært at  

 indeholde aktuelt nyhedsstof.
Disse retsmedlemmer havde herved henset til,  

 at bladets indhold herefter ikke kunne anses kendetegnet ved hovedsagelig  

 at vedrøre nyheder, der havde været aktuelle siden udgivelsen af de  

 foregående eksemplar af bladet, således at bladets læsere kunne forventes  

 at læse bladet for at opnå en dækkende opdatering af aktuelle nyheder  

 inden for bladets emneområde, at bladets stof heller ikke på anden måde  

 synes kendetegnet ved at være bestemt af eller afhængig af bladets  

 aktuelle udgivelsestidspunkt, samt at en stor del af bladets stof  

 derudover synes at have karakter af tematisk stof, der vil kunne bringes  

 med jævne mellemrum i tilrettet eller opdateret form.
Det bemærkes herved,  

 at de faste mindre nyhedssektioner i bladet ikke fandtes at kendetegne  

 bladet på en sådan måde, at dette forhold i sig selv kunne føre til et  

 andet resultat.
På denne baggrund fandt disse retsmedlemmer, at bladet  

 ikke kunne anses som en avis efter momslovens § 34, stk. 1, nr. 14.
Et retsmedlem bemærkede, at bladet måtte anses overvejende at befatte  

 sig med aktuelt nyhedsstof, men dog ikke dagsaktuelt nyhedsstof, og at  

 sagen måtte anses at vedrøre et grænsetilfælde.
Herefter og under  

 hensyntagen til den hidtidige praksis, hvorefter bl.a.
Børsens  

 Nyhedsmagasin blev anset omfattet af momslovens § 34, stk. 1, nr. 14,  

 fandt dette retsmedlem, at det omhandlede blad måtte anses som en avis  

 efter momslovens § 34, stk. 1, nr. 14.
 Der blev truffet afgørelse efter stemmeflertallet.
Sagen vedrørte blade "Penge og Privatøkonomi". Det fremgik af sagen, at  

 bladet udkom 12 gange om året i et oplag på 30.000 eksemplarer, hvoraf ca.  

 10 procent var løssalg med en angivet pris á 67 kr. pr. eksemplar.
Resten  

 var årsabonnementer á 595 kr.
Det var oplyst, at bladet ifølge Dansk  

 oplagskontrol havde ca. 300.000 læsere hver måned.
På bladet var udover en ansvarshavende chefredaktør, ansat en  

 redaktionschef, en redaktion på tre medarbejdere, et redaktionelt panel på  

 tre personer, en researchmedarbejder, samt et antal medarbejdere med  

 varetagelse af layout, salg og marketing.
Det var oplyst, at af disse  

 medarbejdere var fem journalister, heraf to journalistuddannet og tre  

 økonomer, samt tre beskæftiget med research på deltid.
Bladet var godkendt  

 af Danmarks Journalisthøjskole som uddannelsessted for  

 journalistpraktikanter.
Bladets chefredaktør oplyste blandt andet, at bladets artikler skal  

 opfylde to hovedkriterier, nemlig dels tage afsæt i den enkeltes  

 privatøkonomiske situation, og dels dreje sig om, hvad der kan gøre den  

 enkeltes penge mere værd, og at bladets emnemæssige hovedområder er  

 boligøkonomi, pensionsopsparing, skat karriere, traditionelt  

 forbrugerstof, forsikringer, biløkonomi og private investeringer.
Bladet  

 er derudover beskrevet som indeholdende en fast sektion på typisk otte  

 sider med nyheder og aktuel orientering om aktiemarkederne, og en fast  

 sektion på typisk mellem seks og otte sider med beskrivelser af  

 produktnyheder inden for alle bladets stofområder, herunder finansielle  

 produkter.
Bladets artikler er derudover beskrevet som enten  

 nyhedsskabende artikler, som citeres i tv, radio og dagblade, eller  

 artikler, der går bag om nyhederne og perspektiverer dem i et  

 privatøkonomisk lys, som f.eks. artikler der beregner og vurderer  

 konsekvenserne af den nye finanslov, fusionen mellem Danske Bank og  

 Realkredit, de stigende oliepriser, og Euro-afstemningen.
Endvidere er  

 oplyst, at bladets annoncegrad var 35-40 procent, og at dette var helt  

 usædvanligt for dagblade og magasiner.
 I TfS 1997.776 traf Momsnævnet afgørelse om, at publikationen Fortune  

 ikke kunne afsættes momsfrit efter momslovens § 34, stk. 1, nr. 14. Nævnet  

 fandt ikke, at publikationen opfyldte betingelserne for at kunne betragtes  

 som en avis i momslovens forstand.
 Nævnet lagde vægt på, at Fortune ikke indeholder aktuelt nyhedsstof.  

 Derudover fandt nævnet, at Fortune primært henvender sig til folk med  

 særlig interesse for økonomiske forhold vedrørende virksomheder og lande  

 og således ikke til en videre (almen) kreds af læsere.
Østre Landsret har i TfS 1996.249.ØLR udtalt, at det fremgår af sagen,  

 at den overvejende del af bladet "Ingeniørens" oplag distribueres gratis  

 til medlemmerne af Ingeniørforeningen.
Landsretten finder, at bladets  

 stofområde hovedsagelig er af teknisk orienteret karakter med artikler,  

 der anskues ud fra en teknisk betonet synsvinkel, og at bladet, herunder  

 dets annoncestof, i det væsentlige ikke henvender sig til en almen kreds  

 af læsere.
På denne baggrund finder landsretten, at bladet "Ingeniøren"  

 ikke kan anses som en avis efter momslovens § 34, stk. 1, nr. 14. De af  

 sagsøgeren påberåbte EF-direktiver kan ikke føre til et andet  

 resultat.
 Sagen drejede sig om, hvorvidt bladet "Ingeniøren" kunne anses som en  

 avis efter momsloven, således at leveringen af bladet var fritaget for  

 afgift.
Det fremgik af sagen, at "Ingeniøren" var et blad, som blev udgivet én  

 gang hver uge af sagsøgeren, der ejes af Ingeniørforeningen i Danmark som  

 eneaktionær.
Bladet blev udsendt i gratis abonnement til alle medlemmer af  

 Ingeniørforeningen.
I sagsøgerens vedrægter af 20. januar 1994, blev det  

 blandt andet anført, at selskabets formål var at drive  

 publikationsvirksomhed, og at det generelt skulle arbejde for at  

 understøtte aktionærens formålsbestemte opgaver.
I  

 SKM2005.190.LSR  

 udtalte Landsskatteretten, at ved Østre Landsrets dom af 21. februar 1996,  

 gengivet i TfS 1996.249, fandt Landsretten, at begrebet "avis" i  

 momslovens § 34, stk. 1, nr. 14, skal fortolkes i overensstemmelse med de  

 kriterier, som det tidligere Momsnævns praksis byggede på, nemlig om en  

 publikation primært læses på grund af sit indhold af aktuelt nyhedsstof,  

 om den henvender sig til en videre (almen) kreds af læsere, og om den  

 behandler et bredt emneområde.
Landsretten fastslog endvidere, at der ikke  

 kan opnås momsfritagelse ud fra en lighedsgrundsætning under henvisning  

 til Momsnævnets tidligere afgørelser, uden at den enkelte publikation  

 tillige opfylder momslovens krav om at være en avis.
 Selskabet har oplyst, at Dagens Medicin distribueres i overvejende grad  

 gratis til alle landets læger, alle politikere i sundhedsudvalg i amter og  

 Folketinget, direktionerne på alle sygehuse, apotekere, ledende  

 embedsmænd, ansatte i medicinalindustrien og alle relevante medier, og at  

 de ca. 2.000 betalende abonnenter som følge af reglerne om annoncering af  

 receptpligtig medicin har tilknytning til sundhedssektoren.
 To retsmedlemmer, herunder retsformanden, finder efter de foreliggende  

 oplysninger om Dagens Medicin samt efter en gennemgang af de fremlagte  

 eksemplarer af Dagens Medicin, at Dagens Medicin må anses for udelukkende  

 at behandle forhold inden for sundhedsområdet, og at Dagens Medicin må  

 antages at henvende sig primært til en skare af læsere med særlig  

 interesse for dette område, og ikke en videre almen kreds af læsere.
 Allerede af denne grund kan Dagens Medicin ikke anses som en avis efter  

 momslovens § 34, stk. 1, nr. 14.
 Det kan ikke føre til et andet resultat, at artiklerne i Dagens Medicin  

 til en vis grad ikke kun anskues ud fra en sundhedsfaglig synsvinkel, men  

 også ud fra en mere almen synsvinkel.
 På denne baggrund fandt disse retsmedlemmer, at Dagens Medicin ikke  

 kunne anses som en avis efter momslovens § 34, stk. 1, nr. 14.
 Et retsmedlem finder, at Dagens Medicin opfylder kriterierne for at  

 blive anset for en avis omfattet af momslovens § 34, stk. 1, nr. 14, idet  

 Dagens Medicin bl.a. behandler et bredt emneområde, og da Dagens Medicin  

 på grund af reglerne om annoncering for receptpligtig medicin ikke har  

 mulighed for at opfylde det kriterium, hvorefter Dagens Medicin skal  

 henvende sig til en videre almen kreds af læsere.
 Der blev truffet afgørelse efter stemmeflertallet, således at Dagens  

 Medicin ikke kunne anses som en momsfritaget avis omfattet af momslovens §  

 34, stk. 1, nr. 14.
I  

 SKM2005.422.LSR  

 udtalte Landsskatteretten, at ved Østre Landsrets dom af 21. februar 1996,  

 gengivet i TfS 1996.249, fandt Landsretten, at begrebet "Avis" i  

 momslovens § 34, stk. 1, nr. 14, skal fortolkes i overensstemmelse med de  

 kriterier, som det tidligere Momsnævns praksis byggede på, nemlig om en  

 publikation primært læses på grund af sit indhold af aktuelt nyhedsstof,  

 om den henvender sig til en videre (almen) kreds af læsere, og om den  

 behandler et bredt emneområde.
Landsretten fastslog endvidere, at der ikke  

 kan opnås momsfritagelse ud fra en lighedsgrundsætning inder henvisning  

 til Momsnævnets tidligere afgørelser, uden at den enkelte publikation  

 tillige opfylder momslovens krav om at være en avis.
 Efter de foreliggende oplysninger om B samt efter gennemgang af de  

 fremlagte eksemplarer af B må det lægges til grund, at B primært  

 læses på grund af sit indhold af af aktuelt nyhedsstof, og at B behandler  

 et bredt emneområde.
 Kriteriet om, at en publikation skal henvende sig til en videre almen  

 kreds af læsere må forstås således, at kriteriet kan være opfyldt, selvom  

 publikationen henvender sig til læsere inden for en bestemt aldersgruppe.
 Det kan ved vurderingen af dette kriterium således ikke tillægges  

 afgørende betydning, at B primært henvender sig til børn og unge.
 B må herefter anses for at henvende sig til en videre almen kreds  

 af læsere, idet B behandler forhold inden for mange områder og således  

 ikke er begrænset til børn og unge med særlig interesse for et bestemt  

 område.
 Det bemærkes, at B fremtræder som avislignende i teknisk og typografisk  

 henseende, at den sælges i løssalg og til abonnenter, og at oplaget har en  

 vis størrelse.
 Landsskatteretten traf afgørelse om, at da B således opfylder  

 kriterierne for at blive anset for en avis, er B omfattet af  

 momsfritagelsen i momslovens § 34, stk. 1, nr. 14.
Det fremgår bl.a. af kendelsen, at B laves i et samarbejde mellem  

 en uddannet journalist og en redaktionsgruppe bestående af børn og unge,  

 og at det grundlæggende formål med B er at udgive en vedkommende avis  

 for børn og unge, hvor udgiverne ønsker at styrke børns læsevander/evner  

 og det skrevne ord.
Derudover vil B motivere børn til at tage del i den  

 offentlige debat og fungere som redskab til forståelsen af at være borger  

 i et demokratisk samfund.
Endelig skal B være motiverende i forhold til  

 børn som kommende avislæsere.
 Ved en gennemgang af 3 eksemplarer af B er det konstateret, at B er  

 bygget op på følgende måde:
 Forside med nyheder og referencer til artikler i avisen.
 Læserbreve, typisk side 2.
 "Vidste du?" - fakta/nyhedsboks, typisk side 3 og 8.
 Nyheder Danmark, typisk side 3-5.
 Tema, typisk side 6/7, som behandler et mere bredt orienteret emne,  

 f.eks. sorg.
 Nyheder Udland, typisk side 8.
 Sport og Fritid, typisk side 9.
 Brevkasse/læserbreve, typisk side 10.
 Blitz, typisk side 11, der i stil minder om indholdet i f.eks. "Vi  

 unge".
Bagside med bl.a.
Quiz og kryds.
 Herudover har B et fast tillæg, der henvender sig til børn og unge som  

 forbrugere med f.eks. boganmeldelser, køb og salg, service samt artikler  

 om mobiltelefonder, rulleskøjter m.v.
I  

 SKM2006.117.LSR  udtalte  

 Landsskatteretten, at ved Østre Landsrets dom af 21. februar 1996,  

 gengivet i TfS 1996.249, fandt Landsretten, at begrebet "avis" i  

 momslovens § 34, stk. 1, nr. 14, skal fortolkes i overensstemmelse med de  

 kriterier, som det tidligere Momsnævns praksis byggede på, nemlig om  

 publikationen primært læses på grund af sit indhold af aktuelt nyhedsstof,  

 om den henvender sig til en videre (almen) kreds af læsere, og om den  

 behandler et bredt emneområde.
Landsretten fastslog endvidere, at der ikke  

 kan opnås momsfritagelse ud fra en lighedsgrundsætning under henvisning  

 til Momsnævnets tidligere afgørelser, uden at den enkelte publikation  

 tillige opfylder momslovens krav om at være en avis.
 På grundlag af de foreliggende oplysninger om B samt efter en  

 gennemgang af de fremlagte eksemplarer af B må B anses for udelukkende at  

 behandle forhold, der vedrører byggesektoren, hvormed B må antages at  

 henvende sig primært til en skare af læsere med særlig interesse for dette  

 område, og ikke en videre, almen kreds af læsere.
 Allerede af den grund kan B ikke anses som en avis efter momslovens §  

 34, stk. 1, nr. 14.
 Det fremgår af kendelsen, at udgiveren under sagens behandling for  

 SKAT har oplyst, at B har en veldefineret målgruppe bestående af tømrer-  

 og snedkermestre, arkitekter, murermestre, entreprenører, ingeniører mv.,  

 og at 90 pct. af læserne er beslutningstagere, når der skal indkøbes  

 materialer og maskiner.
 Ved en gennemgang af 3 eksemplarer af B er det konstateret, at B er  

 opbygget på følgende måde:
 Af forsiden fremgår bl.a., at B er det aktuelle byggemagasin for  

 projekterende og udførende mestre.
I sagerne TfS 1996.249.ØLR og  

 SKM2001.274.LSR  

 blev der henvist til Momsnævnets afgørelser om momsfritagelse af aviser.
I  

 TfS 1996.249.ØLR blev der således af Ingeniøren gjort gældende, at blade  

 som Børneavisen, Kommunen og Det Ny Missionsvennen af Momsnævnet var  

 blevet anerkendt som aviser og havde fået momsfritagelse selvom disse  

 blades stofområde ikke havde almen interesse, men alene rettede sig til  

 bestemte målgrupper.
 I såvel TfS 1996.249.ØLR og  

 SKM2001.274.LSR  

 blev det lagt til grund, at der ikke kan opnås momsfritagelse ud fra en  

 lighedsgrundsætning under henvisning til Momsnævnets tidligere afgørelser,  

 uden at det enkelte blad tillige opfylder momslovens krav om at være en  

 avis.
 Told- og skatteforvaltningen træffer afgørelse i 1. instans vedrørende  

 momsfritagelse efter momslovens § 34, stk. 1, nr. 14.
 Forinden skattecentret træffer afgørelse vedrørende momsfritagelse i  

 henhold til momslovens § 34, stk. 1, nr. 14, skal skattecentret indhente  

 en udtalelse fra SKAT, Hovedcentret.
 Skattecentret skal sende SKAT, Hovedcentrets udtalelse i høring sammen  

 med skattecentrets egen sagsfremstilling m.v. hos den afgiftspligtige  

 person, forinden skattecentret træffer afgørelse i sagen.
 Told- og skatteforvaltningens afgørelse kan på sædvanlig måde påklages  

 til Landsskatteretten, jf. momslovens § 79, stk. 1.
 Skattecentret træffer for så vidt angår alle øvrige spørgsmål  

 vedrørende avisens eller bladets momsmæssige forhold afgørelse uden høring  

 af SKAT, Hovedcentret.
 Told- og Skattestyrelsen har fra Færdselsstyrelsen fået oplyst, at  

 denne styrelse i henhold til Finanslov 2004 (§ 28.11.31. Bladtilskud) har  

 opsagt bladtilskuddet til en lang række uge- og månedsblade med virkning  

 fra den 1. marts 2004.
 Under henvisning til, at det af Finanslov 2004 fremgår, at momsfritagne  

 uge- og månedsblade fortsat vil være berettiget til bladtilskud vil  

 Færdselsstyrelsen være indstillet på at trække denne opsigelse tilbage,  

 hvis det enkelte uge- eller månedsblad kan dokumentere momsfritagelse  

 overfor Færdselsstyrelsen.
 Færdselsstyrelsen har bestemt, at dokumentationen kan ske enten ved  

 fremsendelse af en udtalelse herom fra ToldSkat eller ved fremsendelse af  

 en erklæring fra udgivers revisor.
 Told- og skatteforvaltningen skal behandle eventuelle anmodninger om  

 momsfritagelse af uge- og månedsblade efter de ovenstående indskærpede  

 retningslinier for momsfritagelse af aviser i henhold til momslovens § 34,  

 stk. 1, nr. 14.
 Skattecentret skal i lighed med med det ovenfor nævnte indhente en  

 udtalelse fra SKAT, Hovedcentret forinden der gives en udtalelse til det  

 pågældende blad.
 Elektronisk nyhedsformidling mm. (dataaviser) kan ikke afsættes  

 momsfrit som en avis, da den anses for en edb-/dataydelse, der er  

 momspligtig.
 En lydavis, der forsendes portofrit som blindeforsendelse til  

 læsehandicappede, anses for momsfri, når det indlæste stof er fra lokale  

 dag- og ugeaviser, da der er tale om en gengivelse af stof fra momsfrie  

 aviser.
Der er i 1998 truffet afgørelse om den momsmæssige status for ca. 275  

 lokalaviser og distriktsblade.
Se TfS 1998, 737.
 Bladkiosker mv., hvis afsætning opgøres på grundlag af daglige  

 kasseopgørelser, hvori indgår momsfrit avissalg, skal ved reguleringen for  

 dette salg opgøre værdien på grundlag af de faktisk modtagne styksalgs- og  

 abonnementspriser.
 Foretages reguleringen på grundlag af periodiske afregninger fra  

 Bladkompagniet m.fl. over leverede aviser, vil værdien af returnerede  

 aviser kunne beregnes på grundlag af den i afregningen anførte nettopris  

 med tillæg af gennemsnitsavancen på hovedstadsbladene og de større  

 provinsdagblade.
 Foreningsblade, der ikke er omfattet af denne bestemmelse, kan være  

 momsfrie efter § 13, stk. 1, nr. 4, se  

 D.11.4 .
I.1.9 Varer til oplæggelse i Københavns Frihavn  

 eller på frilager § 34, stk. 1, nr. 15 Fritagelsen omfatter varer til oplæggelse i Københavns Frihavn eller  

 levering af varer, der er oplagt i Københavns Frihavn.
Fritagelsen  

 opfatter også levering af ydelser, der foretages på de oplagte varer.
Hvis varerne er oplagt eller oplægges på frilager, og varerne er  

 bestemt til udførsel til steder uden for EU, er leveringen af varerne  

 momsfri.
Det samme gælder for ydelser, der er direkte knyttet til de  

 oplagte varer.
Det er kun varer, der skal oplægges, der er omfattet af bestemmelsen.  

 Det betyder, at varer, der leveres med henblik på endeligt forbrug, ikke  

 kan fritages for moms.
Det gælder f.eks. varer til kantinesalg.
Registrerede virksomheder, der leverer EU-varer momsfrit til  

 oplæggelse, skal anføre på fakturaen, at varerne er bestemt til momsfri  

 oplæggelse i Københavns Frihavn, hvis der ikke udfyldes en  

 udførselsangivelse.
Hvis en faktura ikke foreligger, kan et andet  

 handelsdokument bruges.
 Regnskaberne skal opfylde kravene i toldbehandlingsbekendtgørelsen.
 Registrerede virksomheder, der foranlediger, at EU-varer fraføres  

 lagret, skal ved fraførslen anføre momsbeløbet efter § 11 a på kontoen for  

 udgående moms, jf. momsbekendtgørelsens § 52, stk. 3. Ved direkte  

 transport fra Frihavnen til andre EU-lande eller til steder uden for EU  

 finder lovens samt toldlovens bestemmelser om EU-leverancer samt om  

 leverancer til steder uden for EU anvendelse.
I.1.10 Proviant mv. til skibe og fly i  

 overensstemmelse med toldlovens regler § 34, stk. 1, nr. 16 Efter denne bestemmelse er der momsfritagelse for levering af proviant  

 og andre fornødenheder til skibe eller fly til brug om bord eller til salg  

 til passagerer mv. i overensstemmelse med toldlovens regler, se  

 Toldvejledningen  

 D.2 .
De momsmæssige bestemmelser følger nøje de toldmæssige bestemmelser for  

 proviantering med told- og afgiftsfrie varer.
Hvis der ikke er told- og  

 afgiftsfritagelse, skal der svares moms.
 Der var tidligere også momsfritagelse for proviant og andre  

 fornødenheder, der blev leveret til  

 provianteringsvirksomheder, som leverede forsyninger til fartøjer.  

 Denne momsfritagelse er ved lov nr. 356 af 19. maj  

 2004 ophævet med virkning fra 1. juli 2004.
Told- og Skattestyrelsen har i   

 SKM2004.256.TSS  

 udtalt, at ophævelsen har betydning for leveringer til  

 provianteringsvirksomheder, der rent faktisk gennemføres den 1. juli 2004  

 eller senere.
Provianteringsvirksomhederne vil have fradragsret for  

 leveringer gennemført den 1. juli 2004 eller senere efter momslovens  

 almindelige regler.
 Salg fra afgiftsfri butikker er ikke momsfri efter denne bestemmelse,  

 men efter § 34, stk 4, se  

 I.1.13.
 Med virkning fra 1. juli 1999 bortfaldt muligheden for afgiftsfrit salg  

 til passagerer i den interne EU-trafik.
I.1.11 Afgiftsoplag for råvarer § 34, stk.  

 2 Efter ansøgning kan told- og skatteforvaltningen give tilladelse  

 til afgiftsoplag for nedennævnte råvarer på betingelse af, at varerne  

 omsættes på internationale varebørser eller lignende former for  

 international kædehandel.
Der skal desuden foreligge et særligt økonomisk  

 behov for at oprette lagret.
Oplagsindehavere skal registreres efter momsloven, evt. ved en  

 herboende repræsentant.
Told- og skatteforvaltningen kan nægte eller  

 tilbagekalde en tilladelse, hvis indehaveren eller de i virksomheden  

 beskæftigede personer har overtrådt eller overtræder reglerne for  

 tilladelsen eller tilsidesat/tilsidesætter vilkårene herfor.
 Hvis indehaveren mister rådighed over sit bo eller standser sine  

 betalinger, kan Told- og skatteforvaltningen ligeledes nægte eller  

 tilbagekalde en tilladelse.
 Hvis en tilladelse bortfalder eller tilbagekaldes, skal varer, som  

 opbevares på afgiftsoplaget, straks momsberigtiges, overføres til udlandet  

 eller til et andet afgiftsoplag.
Varerne skal opbevares på de i tilladelsen angivne steder eller  

 lokaliteter.
Told- og skatteforvaltningen fastsætter, om varerne skal  

 være fysisk adskilt fra andre varer, eller om der skal foreligge et  

 regnskab, hvorved der kan ske en identifikation af varerne.
Told- og  

 skatteforvaltningen kan endvidere fastsætter nærmere bestemmelser om  

 lagerregnskabet samt om de benyttede lokaliteter.
Oplagsindehaveren skal i regnskabet notere tilførte og fraførte  

 varer.
Ved fraførsel noteres desuden i regnskabet den fraførende  

 virksomheds momsnummer.
Registrerede virksomheder, der afgiftsfrit leverer EU-varer til  

 oplæggelse på et afgiftsoplag her i landet, skal anføre på fakturaen, at  

  varerne er bestemt til afgiftsfri oplæggelse.
Hvis en faktura ikke  

 foreligger, kan et andet handelsdokument bruges.
Registrerede virksomheder, der foranlediger, at varer fraføres et  

 afgiftsoplag, skal ved fraførslen anføre momsbeløbet efter § 11 a på  

 kontoen for udgående moms.
Ved direkte transport fra oplaget til andre  

 EU-lande eller til steder uden for EU finder lovens bestemmelser om  

 EU-leverancer samt om leverancer til steder uden for EU anvendelse.
 Varerne kan under opbevaringen kun underkastes de sædvanlige  

 behandlinger, som kan finde sted under en toldoplagsprocedure.
 Detailsalg af varer fra oplag kan kun finde sted i særlige tilfælde i  

 overensstemmelse med reglerne for toldoplagsprocedurer.
 Oplagsindehaveren hæfter for afgiften af varer, der ikke  

 forefindes ved told- og skatteforvaltningens eftersyn, hvis varerne ikke  

 er fraført efter reglerne for oplag, eller hvis det ikke skønnes  

 godtgjort, at varerne er forgået under opbevaringen af grunde, som kan  

 henføres til varens egen beskaffenhed, eller som følge af et hændeligt  

 uheld eller force majeure.
 Varernes værdi ved ovennævnte hæftelse fastsættes efter § 32, stk. 4.  

 Hvis tidspunktet for fraførslen ikke kendes, er det tidspunkt gældende,  

 hvor lagermanglen konstateres.
I.1.12 Kontingentafgiftsoplag § 34, stk.  

 3 Efter ansøgning kan told- og skatteforvaltningen give tilladelse  

 til kontingentafgiftsoplag for varer, der ved indførslen til EU har været  

 undergivet mængdemæssige begrænsninger.
Der skal foreligge et særligt  

 økonomisk behov for at oprette lagret.
Begrundelsen for at  

 indføre ordningen er, at varerne ofte indføres meget tidligt på året, da  

 kontingentet ellers kan være opbrugt.
Betaling af importmomsen udgjorde  

 for danske virksomheder en likviditetsmæssig belastning i forhold til  

 andre EU-lande, hvor man allerede havde indført  

 ordningen.
Reglerne for tilladelse, regnskabsføring og  

 hæftelse følger reglerne for afgiftsoplag, se  

 I.1.11 .
I.1.13 Leverancer fra told- og afgiftsfri  

 butikker § 34, stk. 4 Der er momsfritagelse for levering fra told- og afgiftsfri butikker i  

 særlige godkendte lufthavne (toldlufthavne), i fly og på skibe.
Fra den 1.  

 juli 1999 var det imidlertid ikke længere muligt at købe told- og  

 afgiftsfrit i de pågældende butikker på rejser inden for EU.
Se nedenfor  

 om ophør af det afgiftsfrie salg i EU.
 Det er en betingelse for momsfritagelsen, at passageren kan vise  

 gyldigt rejsehjemmel til fly eller skib, der afgår til en lufthavn/havn i  

 et land uden for EU (3.land) . Det er endvidere en betingelse, at  

 personerne medbringer de told- og afgiftspligtige varer i deres personlige  

 bagage.
 Det er kun varer, der er fritaget efter toldlovens regler, som er  

 omfattet af bestemmelsen, se  

 I.1.10 .
 Ved salg af varer på skibe og fly til rejsende mellem EU-landene skal  

 der betales moms efter de regler og med de satser, der gælder i  

 afgangslandet, jf. oversigten nedenfor.
Virksomheden skal ved salg på afgange fra Danmark opkræve dansk moms  

 hele vejen til ankomsthavnen/-lufthavnen.
På f.eks. færgeruten  

 Esbjerg-Harwich skal der opkræves dansk moms hele vejen fra Esbjerg til  

 Harwich og engelsk moms fra Harwich til Esbjerg.
 *) Passage af internationalt farvand/luftrum eller af andet EU-lands  

 eller tredjelands søterritorium eller luftrum.
 **) Fra det tidspunkt, hvor persontransporten er afsluttet, d.v.s. når  

 passagererne har mulighed for at gå fra borde.
 Virksomheden skal derfor ved salg på ruter, hvor Danmark er  

 afgangslandet, momsregistreres i Danmark for dette salg og afregne dansk  

 moms og føre regnskab mv. over det momspligtige salg efter de almindelige  

 regler for momsregistrerede virksomheder.
 For salg på ruter, hvor afgangslandet er et andet EU-land, og Danmark  

 er ankomstlandet, skal der afregnes moms med afgangslandets momssats.  

 Virksomheden skal derfor momsregistreres og afregne moms til det  

 pågældende EU-land.
 Passage af internationalt farvand/luftrum eller andre EU-landes eller  

 3.landes territorialfarvand eller luftrum betyder ikke, at momspligten  

 ophører.
Hvis færgen/flyet gør ophold i et 3.land eller i et område uden for  

 EU´s afgiftsområde, så der kan tages passagerer om bord, eller der kan gå  

 passagerer fra borde, vil ruten blive betragtet som en rejse til og fra et  

 3.land.
For sådanne ruter gælder de hidtidige regler for afgiftsfrit salg  

 uændret.
For rejser, der omfatter ophold i mere end ét EU-land, skal hver  

 rejseetape betragtes som en separat rejse.
Hvis en færge sejler fra  

 Tyskland (D) til Danmark (DK) og videre til Sverige (S), er der således  

 tysk moms på strækningen D-DK og dansk moms på strækningen DK-S.
Udleveringsstedet er afgørende for, hvilket EU-lands momssats der skal  

 anvendes.
Se  

 E.2.3 .  

 Udleveringstidspunktet er principielt afgørende for, til hvilken periode  

 virksomheden skal medregne salgsmomsen.
Hvis f.eks. betaling modtages i  

 momsperiode 1 og udlevering af varen sker i momsperiode 2, skal  

 salgsmomsen afregnes i momsperiode 1. Se  

 F.1 .
I.1.14 Varer og ydelser til NATO-forsvaret § 34,  

 stk. 5 Told- og skatteforvaltningen skal meddele momsfritagelse i  

 overensstemmelse med traktatlige forpligtelser for materiel og ydelser til  

 brug for NATO.
 Det betyder, at der i hvert tilfælde skal gives særlig tilladelse  

 (bevilling) til momsfritagelse for leverancerne.
Bestemmelsen er uden undtagelser.
Der er således kun mulighed for  

 momsfritagelse, når det direkte er nævnt i  

 loven.
I.2 Erhvervelser Begrebet erhvervelse er defineret i lovens § 11, stk. 2. Herved forstås  

 retten til som ejer at råde over en vare, der af sælgeren eller af  

 erhververen eller for disses regning forsendes eller transporteres til  

 erhververen fra et andet EU-land, se  

 D.9 .  

   Det er kun varer, der er omfattet af begrebet  

 erhvervelse.
 Der skal ikke betales moms ved erhvervelser af varer fra andre  

 EU-lande, når tilsvarende leverancer her i landet af sådanne varer  

 foretaget af momsregistrerede virksomheder er fritaget for moms her i  

 landet.
En trekantshandel etableres, når varer sendes direkte fra en leverandør  

 i et EU-land til en endelig køber i et andet EU-land efter instruktion af  

 en mellemhandler, der bor i et tredje EU-land.
Som  

 udgangspunkt vil den udenlandske sælger være registreringspligtig her i  

 landet.
Det følger imidlertid af bestemmelsen, at mellemhandleren i en  

 trekantshandel ikke skal svare moms ved trekantshandlen, hvis den  

 registrerede varemodtager her i landet i stedet betaler  

 momsen.
En tysk registreret mellemhandler køber en vare i Holland for at  

 videresælge den til en registreret virksomhed her i landet, og varen  

 sendes direkte fra Holland til Danmark.
Den tyske virksomhed udøver  

 registreringspligtig virksomhed her i landet, da varerne erhverves og  

 afsættes her.
Mellemhandleren kan undlade at lade sig registrere her i landet, hvis  

 modtageren er en registreret virksomhed, der påtager sig at betale momsen  

 på vegne af mellemhandleren.
Se  

 L.1.2.1 .
Hvis mellemhandleren er hjemmehørende i et land uden for EU, og varerne  

 leveres direkte fra producent til en køber i et EU-land, skal  

 mellemhandleren lade sig registrere enten i salgslandet eller i  

 forbrugslandet.
Der findes særlige regler til listesystemet  

 for mellemhandlere, se  

 N.4.2.3 .
 Virksomheder er fritaget for at betale moms af erhvervelser i samme  

 omfang, som de vil kunne få momsen tilbage efter § 45, se  

 K.1 .
I.3 Indførsel Bestemmelsen fastslår, hvornår der kan gives momsfritagelse ved  

 import.
Ved import forstås indførsel af varer, der ankommer  

 til Danmark fra lande uden for EU I.3.1 § 36, stk. 1, nr. 1 Der skal ikke betales importmoms for varer, der opnår toldfrihed ved  

 indførslen.
Det drejer sig om:
I.3.1.1 Midlertidig indførsel Der er momsfrihed for varer, der opnår fuldstændig toldfritagelse, når  

 de indføres fra lande uden for EU og er bestemt til genudførsel i  

 uforandret stand.
 Det skal bemærkes, at i toldmæssig forstand skelner man mellem  

 fuldstændig toldfritagelse og delvis toldfritagelse.
 Toldmæssigt skelner man yderligere mellem transportmidler og andre  

 varer.
I.3.1.1.1 Transportmidler Transportmidler, paller og containere kan indføres midlertidigt med  

 momsfritagelse under forudsætning af, at transportmidlet ikke ejes eller  

 benyttes af personer, der bor her i landet.
Reservedele og  

 tilbehør, der indføres sammen med eller adskilt fra transportmidlet, er  

 ligeledes momsfri, hvis de udelukkende anvendes til småreparationer eller  

 normal vedligeholdelse af transportmidlerne.
I.3.1.1.2 Andre varer De nærmere regler om midlertidig indførsel findes i EU´s Toldkodeks  

 artikel 137-144 og artikel 671-742 i gennemførelsesforordningen hertil,  

 Kommissionens forordning (EØF) nr. 2454/93 af 2. juli 1993.
 Efter disse artikler kan følgende former for midlertidig indførsel  

 fritages for told og dermed også moms:
Indførslen er tidsbegrænset afhængig af den godkendte anvendelse af  

 varerne, og varerne kan højst forblive under fritagelsesordningen i 24  

 måneder.
På en række områder er der dog fastsat kortere frist for  

 genudførsel af varerne, se nærmere herom i Toldvejledningen.
 Der skal normalt stilles sikkerhed for moms efter de samme regler som  

 for told og punktafgifter.
 Sikkerhedsstillelsen foretages som regel ved indbetaling/debitering af  

 det told- og afgiftsbeløb, der skal betales for varerne på  

 indførselstidspunktet.
 Sikkerhedsstillelsen kan endvidere foretages i form af bankgaranti  

 eller lignende på betingelse af, at det samlede told- og afgiftsbeløb  

 overstiger 10.000 kr.
 Der skal ikke stilles sikkerhed, når indførslen foretages af:
I.3.1.2 Proviant Proviant og andre fornødenheder, der medbringes af skibe eller fly, er  

 fritaget for moms.
Det er en betingelse, at varerne er bestemt til forbrug  

 om bord under skibets eller flyets rejse til og fra EU og under dets  

 ophold her.
I.3.1.3 Returvarer Der gives momsfritagelse for returvarer under forudsætning af, at der  

 ikke gives momsgodtgørelse ved udførslen.
 Er varerne udført efter § 34, stk. 1, nr. 5, 1. punktum, anses dette  

 ikke for momsgodtgørelse i denne forbindelse.
 Returvarebestemmelserne kan anvendes på alle varer, der efter at være  

 blevet udført midlertidigt eller endeligt fra Danmark, genindføres med  

 henblik på overgang til fri omsætning.
I.3.1.4 Varer, hvor der ikke opstår  

 toldskyld Der er momsfrihed for varer i situationer, hvor der ikke opstår  

 toldskyld, fordi varerne inden frigivelsen tillades afstået til fordel for  

 statskassen.
Disse varer sælges på offentlig auktion, og nettoprovenuet  

 tilfalder statskassen.  Der opstår heller ikke toldskyld for  

 varer, der er ukurante eller urealisable, og som destrueres under  

 toldkontrol.
I.3.2 Momsfrihed ved endelig indførsel § 36,  

 stk. 1, nr. 2 og 3 Der gives momsfrihed ved indførsel af varer her til landet fra steder  

 uden for EU i samme omfang og under samme betingelser, som er fastsat for  

 endelig toldfrihed efter Rådets forordning (EØF) nr. 918/83 af 28. marts  

 1983 med senere ændringer.
Afgiftsfriheden gælder dog ikke for varer  

 omfattet af afsnit VI og XII, artikel 63 a og 63 b samt artikel 109, litra  

 q, i forordningen, jf. momsbekendtgørelsens § 2.
 Formålet med ordningen er, at der i en række tilfælde kan gives  

 momsfrihed, når det skønnes, at der ikke er et rimeligt forhold mellem  

 provenuet ved toldbehandlingen og den administrative indsats, som vil være  

 forbundet hermed.
 Momsfrihed kan opnås under hensyn til f.eks. varens oprindelse eller  

 anvendelse, afsenderens eller modtagerens status eller andre forhold, der  

 ikke har noget med varens art at gøre.
I  

 SKM2002.80.LSR  

 har Landsskatteretten afsagt kendelse i en sag, hvor ToldSkat havde krævet  

 told og moms for en pakke indeholdende to stk. cd´er og to stk. videobånd,  

 som klageren havde fået tilsendt fra USA.
I kendelsen er der en gennemgang  

 af de told- og momsregler, der finder anvendelse ved indførsel af varer af  

 ikke-erhvervsmæssig karakter fra steder uden for EU.
 Der gives momsfritagelse for følgende former for endelig indførsel  

 under iagttagelse af forudsætningerne for toldfritagelse (se nærmere herom  

 i Toldvejledningen):
 Ved lov nr. 1387 af 20. december 2005, lov om ændring af momsloven  

 (Justering af momsreglerne for indførsel af visse magasiner, tidsskrifter  

 m.v.), er momsfritagelsen for erhvervsmæssige forsendelser ændret med  

 virkning fra den 1. juni 2005.
 Loven betyder, at magasiner, tidsskrifter o.lign., der forsendes fra  

 3.lande til privatpersoner i Danmark, ikke længere kan få momsfritagelse,  

 når magasinerne m.v. er trykt i EU og herfra er eksporteret til  

 3.land.
I.3.2.1 Overgangsbestemmelser I Rådets direktiv 92/111/EØF af 14. december 1992 er der fastsat  

 overgangsregler i forbindelse med gennemførelsen af det indre marked, se  

 momsbekendtgørelsens § 11 om varer og transportmidler fra Finland,  

 Sverige eller Østrig.
Reglerne er gennemført ved lov nr. 1114 af 21.  

 december 1994.
 Transportmidler fra Finland, Sverige eller Østrig, der er  

 ankommet til Danmark inden 1. januar 1995 under ordningen for midlertidig  

 indførsel, kan blive under ordningen i den periode og under de  

 betingelser, der var gældende ved indførslen.
 Der skal ikke betales moms for transportmidler, der ophører med at være  

 under ordningen for midlertidig indførsel, når:
transportmidlet inden indførslen her til landet er erhvervet i  

 overensstemmelse med de almindelige regler for merværdiafgift  

 (omsætningsafgift) i Finland, Sverige eller Østrig, eller I forbindelse med EU's udvidelse den 1. maj 2004 er ved  

 bekendtgørelse       nr. 272 af 20. april 2004  gennemført tilsvarende  

 regler i  

 momsbekendtgørelsens § 11 a for så vidt angår transportmidler fra Den  

 Tjekkiske Republik, Estland, Letland, Litauen, Ungarn, Malta , Polen,  

 Slovenien, Slovakiet og Cypern, der er ankommet til Danmark inden 1. maj  

 2004 under ordningen for midlertidig indførsel.
Der skal ikke betales moms  

 for transportmidler, der ophører med at være under ordningen for  

 midlertidig indførsel, når transportmidlet er taget i brug inden den 1.  

 maj 1996, eller det skyldige afgiftsbeløb af transportmidlet er 1.000 kr.  

 eller derunder.
 Varer, der blev indført til Danmark fra Finland, Sverige eller Østrig  

 inden 1. januar 1995 og blev henført under en ordning for midlertidig  

 opbevaring, aktiv forædling, eller midlertidig indførsel med fuldstændig  

 told- og afgiftsfritagelse eller blev oplagt på toldoplag, på frilager  

 eller i Københavns Frihavn, kan forblive under ordningen i den fastsatte  

 periode.
 Varer, der efter den 1. januar 1995 fraføres ovennævnte ordninger, skal  

 indgå i momsgrundlaget.
 Der skal ikke svares moms af varer, når:
I forbindelse med EU's udvidelse den 1. maj 2004 er ved  

 bekendtgørelse       nr. 272 af 20. april 2004  gennemført tilsvarende regler  

 i  

 momsbekendtgørelsens § 11 a for så vidt angår varer, der inden den 1. maj  

 2004 blev indført til Danmark fra Den Tjekkiske Republik, Estland,  

 Letland, Litauen, Ungarn, Malta, Polen, Slovenien, Slovakiet og Cypern, og  

 som blev henført under en ordning for midlertidig opbevaring, aktiv  

 forædling, eller midlertidig indførsel med fuldstændig told- og  

 afgiftsfritagelse eller blev oplagt på toldoplag, på frilager eller i  

 Københavns Frihavn.
Varer, der efter den 1. maj 2004 fraføres de nævnte  

 ordninger, skal indgå i momsgrundlaget.
Der skal dog ikke svares moms af  

 varer, der udføres til et sted uden for EU, eller varer, som ophører med  

 at være under ordningen for midlertidig indførsel, og transporteres  

 tilbage til det land, de blev udført fra og til den person, der udførte  

 dem.
I.3.3 Ligestilling med indenlandsk salg § 36,  

 stk. 1, nr. 4 Efter denne bestemmelse ligestilles varer, der indføres, med varer, der  

 er momsfrie ved omsætning i Danmark.
Der er altså momsfrihed for varer,  

 der kan omsættes momsfrit i Danmark i henhold til § 13 og § 34 I.3.4 Indførsel af varer bestemt til et andet  

 EU-land § 36, stk. 1, nr. 5 Efter denne bestemmelse indrømmes der momsfrihed i tilfælde, hvor en  

 vare indføres til Danmark fra lande uden for EU og sendes videre til det  

 endelige bestemmelsessted i et andet EU-land.
Importøren skal være  

 momsregistreret her i landet og følge momsreglerne for salg af varer til  

 andre EU-lande.
 Bestemmelsen giver mulighed for på visse betingelser at fortolde varer  

 på EU's ydre grænse uden at skulle betale importmoms i tilfælde, hvor  

 varerne er bestemt til et andet EU-land.
Bestemmelsen kan f.eks. anvendes af speditører, der medvirker ved salg  

 af varer fra lande uden for EU til andre EU-lande.
Enten skal  

 salgsvirksomheden i landet uden for EU eller købsvirksomheden i et andet  

 EU-land lade sig registrere i Danmark, evt. ved speditøren som herboende  

 repræsentant.
I.3.5 Indførsel af gas og elektricitet § 36,  

 stk. 1, nr. 6 Med virkning fra 1. januar 2005 er indførsel af gas gennem  

 distributionssystemet for naturgas eller af elektricitet fritaget for  

 importmoms.
Bestemmelsen er indsat i momsloven ved lov nr. 356 af 19. maj  

 2004. Den svarer til 6. momsdirektivs artikel 14, stk. 1,  

 litra k).
 For at undgå en risiko for opkrævning af moms ved såvel indførsel som  

 ved forbrug (dobbeltmoms), er der momsfritagelse for indførelse fra  

 tredjelande af gas og elektricitet omfattet af de nye  

 leveringsstedsbestemmelser for gas og elektricitet, se  

 E.2.4 .
Elektricitetens bevægelser kender ikke landegrænser, men bevæger sig  

 igennem netværket i den rute, hvor modstanden er mindst.
Det europæiske  

 kontinent har et samlet netværk, og en del energi vil derfor bevæge sig  

 til lande uden for EU, selv om energien ikke reelt anvendes der, men blot  

 passerer tredjeland.
Uden en ændring af bestemmelsen ville der derfor  

 kunne ske opkrævning af importmoms i forbindelse med handel med  

 elektricitet mellem to EU-lande.
I.3.6 Ydelser § 36, stk. 2 Ydelser i forbindelse med indførsel af varer fra steder uden for EU er  

 fritaget for moms, når ydelsens værdi indgår i momsgrundlaget efter § 32,  

 stk. 1. Tjenesteydelser er således momsfritaget efter denne bestemmelse  

 hvis de skal medregnes til momsgrundlaget efte § 32, stk. 1. Det har ikke  

 betydning for fritagelsen om de pågældende ydelser faktisk bliver medtaget  

 i momsgrundlaget, jf.  

 SKM2006.99.LSR .
For en beskrivelse af hvilke ydelser der skal medregnes i  

 momsgrundlaget efter § 32, stk. 1 henvises der til afsnit  

 G.7.1 Hvis de pågældende tjenesteydelser skal medregnes til momsgrundlaget i  

 henhold til § 32, stk. 1 og det ikke er sket, er det importøren der  

 er betalingspligtig for den manglende momsafregning, jf. § 46, stk. 4.
 I tilfælde hvor der er momsfrihed ved indførsel i henhold til § 36,  

 stk. 1 og der som følge heraf ikke skal opgøres et afgiftsgrundlag er  

 ydelsen ikke fritaget efter denne bestemmelse, da ydelsen ikke skal  

 indgå i et momsgrundlag opgjort i henhold til § 32, stk.  

 1.
I.3.7 Varer til diplomater mv. § 36, stk.  

 3 Danmark har tiltrådt en række internationale konventioner og  

 overenskomster, hvorefter der kan gives told- og afgiftsfritagelse for  

 varer, der indføres til diplomatiske og konsulære repræsentationer,  

 internationale organisationer samt det dertil knyttede personale.
 Reglerne findes i toldlovens § 4. En oversigt over de internationale  

 konventioner og overenskomster er i Toldvejledningen.
 Told- og afgiftsfriheden er begrænset til repræsentationer og  

 organisationer samt personer, der over for Udenrigsministeriet er anmeldt  

 som berettiget hertil, og som er optaget i Udenrigsministeriets  

 diplomatkalender eller lister, der udarbejdes af Udenrigsministeriet.
 For varer til NATO-personel under tjeneste her i landet er det en  

 betingelse, at de pågældende personer over for Forsvarsministeriet er  

 anmeldt som berettiget til momsfritagelse og er optaget på en personliste,  

 der udfærdiges af Forsvarskommandoen.
 Told- og afgiftsfriheden kan gives ved indførsel af varer fra steder  

 uden for EU samt ved fraførsel af ikke EU-varer fra visse toldordninger.  

 Se  

 D.10 .
 Diplomatiske repræsentationer og internationale organisationer samt  

 tilknyttede personer med diplomatisk status kan på visse betingelser få  

 godtgjort moms, der er betalt her i landet, se  

 K.1.2 .
Der skal betales moms af køretøjer, der er indført momsfrit, hvis de  

 overgår til anden eller andres anvendelse inden for en given periode efter  

 registrering her i landet.
Det samme gælder, hvis ansættelsesforholdet  

 ændres for ejeren.
 For diplomater mv. er perioden 2 år, for WHO's personale mv. er den 3  

 år og for andre internationale organisationer og NATO-personel er perioden  

 ubegrænset.
I.3.8 Momsfrihed ved traktatlige forpligtelser  

 vedr. forsvar § 36, stk. 4 Der er momsfrihed for varer, der er betalt af midler stillet til  

 rådighed af De Forenede Stater til brug for det fælles forsvar.
Det samme  

 gælder for materiel, der oplægges midlertidigt i depoter her i landet af  

 andre NATO-lande, når det er aftalt med den danske regering.
Endelig er  

 materiel og udstyr til gennemførelse af arbejdet under NATO's  

 fællesfinansierede infrastrukturprogram momsfrit ved  

 indførslen.
Varer til personalet følger reglerne for varer  

 til diplomater mv., se  

 I.3.7 .
Afsnit J Fradrag Virksomheder har som hovedregel ret til at trække momsen (købsmoms) fra  

 på de varer og ydelser, der anvendes til brug for virksomhedens  

 momspligtige leverancer.
Der sondres mellem tre forskellige former for fradragsret, nemlig J.1 Fuld fradragsret § 37 Bestemmelsen i § 37 fastsætter reglerne om fradragsret for moms på  

 indkøb mv. der udelukkende anvendes til brug for momspligtig virksomhed,  

 dvs. fuld fradragsret for købsmomsen.
Bestemmelsen svarer til  

 artikel 17, stk. 2, i 6. momsdirektiv.
J.1.1 Fuld fradragsret § 37, stk. 1 Ifølge § 37, stk. 1, kan registrerede virksomheder ved opgørelsen af  

 afgiftstilsvaret fradrage momsen af virksomhedens indkøb mv. af varer og  

 ydelser, der udelukkende anvendes til brug for virksomhedens leverancer,  

 som ikke er fritaget for moms efter § 13, herunder leverancer udført i  

 udlandet.
Den fradragsberettigede moms er momsen af virksomhedens indkøb eller  

 den moms, som virksomheden i øvrigt skal betale for varer og ydelser, jf.  

 afsnit       J.1.2 ,  

 der anvendes i forbindelse med virksomhedens momspligtige leverancer, dvs.  

 i forbindelse med driften af den momspligtige virksomhed.
Det gælder også  

 leverancer udført i udlandet.
 Der er således ikke fradragsret for varer og ydelser, der ikke kan  

 anses for indkøbt mv. af virksomheden.
 Østre Landsret fastslog i  

 SKM2005.448.ØLR ,  

 at et datterselskabs indtræden i retten til at oppebære den fulde  

 entreprisesum indebar indtræden i oprindelig entreprenørs  

 gældsforpligtelser til hovedleverandøren på godt 3,1 mio. kr., hvilket var  

 at betragte som overtagelse af en ikke-momsbelagt gældsforpligtelse.  

 Datterselskabet havde således ikke fradragsret for momsen af  

 beløbet.
EF-domstolen har i sagerne C-338/98 og C-33/03 fundet, at en  

 nederlandsk henholdsvis en britisk ordning, var i modstrid med 6.  

 momsdirektiv.
Efter ordningerne havde momspligtige arbejdsgivere  

 fradragsret for godtgørelser til ansatte, som skulle dække de ansattes  

 udgifter til benzin i forbindelse med kørsel i de ansattes køretøjer, men  

 i arbejdsgiverens interesse.
 Derimod fandt EF-domstolen i sag C-165/86, Intiem CV, at en momspligtig  

 arbejdsgiver havde fradragsret for indkøb af varer i eget navn fra en  

 momspligtig leverandør, selvom varerne fysisk blev leveret til  

 arbejdsgiverens ansatte, når de ansatte udelukkende anvendte varerne under  

 arbejdet for arbejdsgiverens virksomhed, og leverandøren fakturerede  

 arbejdsgiveren for indkøbet.
Det er ikke afgørende for fradragsretten, om virksomheden rent faktisk  

 skal betale moms af sine momspligtige leverancer.
Indkøb til brug for  

 eksport eller andre leverancer mv. til 0-sats, jf. §§ 14-21 og 34, er  

 derfor fuldt fradragsberettigede.
 Der er derimod ikke fradragsret for indkøb mv. til brug for leverancer  

 af varer og ydelser, der er fritaget for moms efter § 13. Det betyder  

 bl.a., at den finansielle sektor i vidt omfang ikke kan fratrække momsen  

 på sine indkøb.
Der er kun fuld fradragsret, hvis indkøbene mv. udelukkende anvendes  

 til brug for den registreringspligtige virksomhed.
Hvis indkøb også  

 anvendes til andre formål, f.eks. til brug for ikke registreringspligtig  

 virksomhed, er der kun delvis fradragsret efter reglerne i §§ 38-41, jf.  

 afsnit       J.2  

.
EF-domstolen har i præmis 32 i dommen i sag C-378/02, Waterschap Zeeuws  

 Vlaanderen, udtalt, at det følger af bestemmelserne i sjette momsdirektivs  

 artikel 2 og 17, at kun en person, der er en afgiftspligtig person, og som  

 optræder i denne egenskab på det tidspunkt, hvor godet erhverves, har ret  

 til fradrag vedrørende dette gode og kan fratrække moms, der skyldes eller  

 er erlagt for dette gode, hvis godet anvendes i forbindelse med hans  

 afgiftspligtige transaktioner (jf. for så vidt angår sjette direktivs  

 artikel 17, dom af 11.7.1991, sag C-97/90, Lennartz, Sml.
I, s. 3795,  

 præmis 8).
EF-domstolen har den 21.februar 2006 afsagt dom i C-255/02, Halifax  

 plc.
Domstolen har i dommen bl.a. konkluderet følgende: "Sjette  

 direktiv skal fortolkes således, at det ikke giver afgiftspligtige  

 personer ret til at fradrage indgående merværdiafgift, når de  

 transaktioner, der begrunder denne ret, udgør et misbrug.
Konstatering af  

 et misbrug kræver for det første, at de omhandlede transaktioner - selv om  

 de betingelser formelt er overholdt, der er fastsat i de relevante  

 bestemmelser i sjette direktiv og i den nationale lovgivning til  

 gennemførelse af direktivet - ville indebære opnåelse af en afgiftsfordel,  

 som det ville stride mod formålet med disse bestemmelser at tildele.
For  

 det andet skal det tillige fremgå af en samlet række objektive  

 omstændigheder, at hovedformålet med de omhandlede transaktioner er at  

 opnå en afgiftsfordel." Der henvises til afsnit  

 C.4 Den 12. januar 2006 har EF-domstolen afsagt dom i de forenede sager  

 C-354/03, C-355/03 og C-484/03, Optigen Ltd, Fulcrum Electronics Ltd og  

 Bond House Systems Ltd.
Domstolen har i dommen bl.a. konkluderet følgende:  

 "Transaktioner som de i hovedsagen omhandlede, med hensyn til hvilke der  

 ikke i sig selv er begået momssvig, udgør leveringer af goder foretaget af  

 en afgiftspligtig person, der optræder i denne egenskab, og er en  

 økonomisk virksomhed i den forstand, hvori dette udtryk er anvendt i  

 artikel 2, nr. 1, artikel 4 og artikel 5, stk. 1, i Rådets  

 sjette direktiv 77/388/EØF af 17. maj 1977 om harmonisering af  

 medlemsstaternes lovgivning om omsætningsafgifter - Det fælles  

 merværdiafgiftssystem: ensartet beregningsgrundlag, som ændret ved Rådets  

 direktiv 95/7/EF af 10. april 1995, når de opfylder de objektive  

 kriterier, som disse begreber er baseret på, uanset hensigten hos en anden  

 erhvervsdrivende end den pågældende afgiftspligtige person, som har  

 medvirket i samme leveringskæde, og/eller den eventuelle svigagtige  

 karakter af en anden transaktion, som indgik i samme kæde og fandt sted  

 før eller efter den afgiftspligtiges transaktion, og som denne ikke havde  

 og ikke kunne have kendskab til.
Retten for en afgiftspligtig person, som  

 foretager sådanne transaktioner, til at fradrage den betalte indgående  

 merværdiafgift, kan ikke berøres af, at der i den leveringskæde, som disse  

 transaktioner indgår i, uden at den afgiftspligtige ved eller kan vide  

 det, findes en anden transaktion, som ligger før eller efter den  

 afgiftspligtiges egen transaktion, og som er behæftet med momssvig." J.1.1.1 Momsfritagne transaktioner - Ikke  

 fradragsret Momslovens § 37, stk. 1, skal ses i lyset af 6. momsdirektivs artikel  

 17 og EF-domstolens fortolkning af bestemmelsen.
 EF-domstolen har i sag C-4/94, BLP-Group plc, taget stilling  

 til, om en virksomhed har fradrag for købsmoms af indkøb mv.  

 af varer og ydelser anvendt til brug for momsfritagne  

 leverancer, når formålet med at foretage de fritagne leverancer  

 er at gøre det muligt for virksomheden at gennemføre momspligtige  

 transaktioner.
BLP var et selskab, som forvaltede kapitalandele, og som leverede  

 tjenesteydelser til en række handelsselskaber, der fremstillede varer til  

 møbel- og "gør-det-selv"-industrien.
I 1989 erhvervede BLP  

 selskabskapitalen i det tyske selskab Berg Mantelprofilwerk GmbH (herefter  

 benævnt "Berg"). Imidlertid var BLP' s økonomiske situation i juni 1991  

 blevet så vanskelig, at ledelsen afhændede 95 % af andelene i Berg.  

 Indtægterne fra salget blev anvendt til at afvikle BLP' s gæld.
I  

 forbindelse med momsangivelsen for perioden indtil den 30. september 1991  

 anmodede BLP om fradrag for den moms, som selskabet havde betalt i henhold  

 til tre fakturaer for tjenesteydelser, som var blevet udført for BLP af  

 henholdsvis forretningsbanker, advokater og revisorer i forbindelse med  

 afhændelsen af andelene i Berg.
Der var i sagen for EF-domstolen  

 uomtvistet, at afhændelsen af selskabsandelene var momsfrie transaktioner  

 inden for 6. momsdirektivs anvendelsesområde.
Det fremgår af dommen, at artikel 17 i 6. momsdirektiv medfører, at når  

 en momspligtig person leverer tjenesteydelser til en anden momspligtig  

 person, der benytter disse til en momsfritaget transaktion, har  

 sidstnævnte ikke fradragsret for købsmomsen.
Dette gælder, selv når den  

 fritagne transaktions endelige formål er gennemførelsen af en  

 afgiftspligtig transaktion.
Se tillige TfS 1996, 320.
 Told- og Skatteforvaltningen anser begrundelsen i TfS 1996, 563  

 for forældet som følge af EF-domstolens domme i sagerne C-77/01,  

 C-442/01 og C-465/03, se TSS-cirkulære  

 2005-24  

 og afsnit  

 J.1.1.4 .
 Told- og Skattestyrelsen har i TfS 1999, 854 orienteret om, at en told-  

 og skatteregion i to sager har nægtet fradrag for moms af udgifter, der  

 knytter sig til leverancer, som er fritaget for moms efter momslovens §  

 13, stk. 1, nr. 9 og nr. 11, jf. momslovens § 37. Regionen henviste til  

 TfS 1996, 563 og EF-domstolens afgørelse af 6. april 1995 i sagen med BLP  

 Group plc (SU 1995, 235).
I den ene sag havde en virksomhed, der var frivillig registreret for  

 dels udlejning af fast ejendom, dels køb mv. af fast ejendom med henblik  

 på efterfølgende salg til en registreret virksomhed, fratrukket momsen af  

 omkostningerne ved salg af virksomhedens ejendomme.
Regionen anerkendte  

 ikke fradragene med henvisning til, at salg af fast ejendom er  

 momsfritaget efter momslovens § 13, stk. 1, nr. 9, og at lovens § 37 alene  

 giver fradrag for moms af udgifter, der knytter sig til leverancer, som  

 ikke er fritaget for afgift efter momslovens § 13.
Landsskatteretten har i TfS 2000, 692 stadfæstet told- og  

 skatteregionens afgørelse, hvorefter der ikke kan godkendes fradrag for  

 moms af salgsudgifter ved afståelse af fast ejendom, uanset at udlejningen  

 af ejendommen havde været frivilligt momsregistreret.
Landsskatteretten  

 fandt videre, at selvom der tidligere havde været en fast og indarbejdet  

 praksis støttet på momsnævnsafgørelser for, at der godkendes fradrag for  

 moms af salgsudgifter ved salg af fast ejendom, der var anvendt i en  

 momsregistreret virksomhed, fandtes denne praksis allerede ved  

 henvisningen til EF-dommen, BLP Groupe, i Momsvejledningen fra 1996,  

 afsnit J.1.1 samt i Momsnævnets afgørelser i TfS 1996, 320 og TfS 1996,  

 563 at være ændret.
Told- og Skattestyrelsen har efterfølgende i TSS-cirkulære   

 2001-34  

 af den 4. oktober 2001, meddelt, at det på baggrund af EF-domstolens  

 dom i sag C-408/98, Abbey National plc, må fastslås, at virksomheder, der  

 driver økonomisk virksomhed med udlejning af fast ejendom, for hvilken  

 virksomheden er frivilligt momsregistreret, jf. momslovens § 51, og som  

 foretager indkøb af ydelser til brug for overdragelse af virksomhedens  

 aktiver som led i hel eller delvis overdragelse af virksomheden,  jf.  

 momslovens § 8, stk. 1, 3. punktum, har fradrag for moms af ydelserne i  

 samme omfang som udgifter vedrørende aktiverne inden overdragelsen gav  

 adgang til hel eller delvis fradragsret for momsen heraf.
Se  

 J.1.1.5 .
Told- og Skattestyrelsen har i TSS-cirkulære  

 2005-24  

 udtalt, at EF-domstolens dom i sag C-465/03, Kretztechnik AG,  

 ikke korrigerer indholdet eller resultatet af EF-domstolens dom i sag  

 C-4/94, BLP-Group plc.
Det gælder således fortsat, at der ikke er  

 fradragsret for købsmoms i forbindelse med salg af fast ejendom, der sker  

 uden for tilfælde af virksomhedsoverdragelse, idet salg af faste ejendom  

 er en momsfritaget transaktion, jf. momslovens § 13, stk. 1, nr. 9.
I  

 SKM2005.454.VLR  

 har Vestre Landsret afgjort, at et selskab ikke havde fradragsret for moms  

 af afholdte ejendomsmæglerudgifter m.v. ud fra et  

 generalomkostningsprincip, jf.
EF-domstolens dom i sag C-408/98, Abbey  

 National, eftersom der ikke var tale om en virksomhedsoverdragelse, men  

 derimod om enkeltstående salg af en række ferielejligheder i en tidligere  

 hotelvirksomhed til forskellige ikke momsregistrerede private købere.
 Ejendomsmæglerudgifterne knyttede sig direkte til en momsfritaget  

 transaktion, nemlig salg af fast ejendom, jf. momslovens § 13, stk. 1, nr.  

 9, hvorfor der ikke var fradragsret i medfør af momslovens § 37, stk.  

 1.
 Selskabet fik dog medhold i, at der var fradragsret for momsen for  

 perioden 1. januar 1996 - 31. marts 1997, idet tidligere administrativ  

 praksis - som erkendt af Skatteministeriet tillod fradragsret for moms af  

 ejendomsmæglerudgifter ved salg af fast ejendom i strid med momsloven og  

 6. momsdirektiv, efter landsrettens opfattelse, først blev ændret ved  

 offentliggørelsen af momsvejledningen for 1996, der udkom i 1. kvartal  

 1997. Praksisændringen anses derfor for at være trådt i kraft fra og  

 med 2. kvartal 1997.
I den anden sag omtalt i TfS 1999, 854 havde en virksomhed i  

 forbindelse med en børsintroduktion fratrukket momsen af udgifter til  

 rådgivere samt udfærdigelse af prospekt.
Regionen nægtede fradrag for  

 momsen, idet salg af aktier i forbindelse med en børsintroduktion er en  

 momsfritaget finansiel transaktion, jf. momslovens § 13, stk. 1, nr. 11,  

 litra e, og idet § 37 alene giver fradrag for moms af udgifter, der  

 knytter sig til leverancer, som ikke er fritaget for afgift efter  

 momslovens § 13. Afgørelsen må anses for forældet som følge af  

 EF-domstolens domme i sagerne C-442/01 og C-465/03, se TSS-cirkulære  

 2005-24  

 og afsnittene  

 J.1.1.2  

 og  

 J.1.1.4 .
Told- og Skattestyrelsen har i  TSS-cirkulære  

 2005-24  

 udtalt, at EF-domstolens dom i sag C-465/03, Kretztechnik AG,  

 ikke korrigerer indholdet eller resultatet af EF-domstolens dom i sag  

 C-4/94, BLP-Group plc.
Det gælder således fortsat, at et moderselskab  

 eller et holdingselskab ikke har fradragsret for købsmoms i forbindelse  

 med salg af selskabsandele, når den foregående erhvervelse og besiddelse  

 af selskabsandele i datterselskaber har udgjort økonomisk virksomhed,  

 sådan som der var enighed om i sag C-4/94, BLP-Group plc.
Salget er en  

 momsfritaget transaktion, jf. momslovens § 13, stk. 1, nr. 11, litra  

 e).
J.1.1.2 Udstedelse af selskabsandele EF-domstolen har i sag C-442/01, KapHag Renditefonds 35 Spreecenter  

 Berlin-Hellersdorf 3, udtalt sig om, hvorvidt et personselskab, der  

 optager en selskabsdeltager mod kontantindskud, leverer en tjenesteydelse  

 mod vederlag til selskabsdeltageren i sjette direktivs artikel 2, nr. 1's  

 forstand.
Domstolen udtaler, at en ny selskabsdeltagers indtræden i et  

 personselskab mod erlæggelse af et kontantindskud, under omstændigheder  

 som dem, der foreligger i hovedsagen, ikke udgør en økonomisk virksomhed i  

 sjette direktivs forstand, der udøves af selskabsdeltageren.
Domstolen  

 udtaler endvidere, at optagelse af en ny selskabsdeltager i et  

 personselskab udgør således ikke levering af en tjenesteydelse til  

 selskabsdeltageren.
I denne sammenhæng har det ikke betydning, om optagelsen af den nye  

 selskabsdeltager skal antages at være en handling foretaget af selskabet  

 selv eller af de øvrige selskabsdeltagere, idet optagelsen af en ny  

 selskabsdeltager under alle omstændigheder ikke har karakter af levering  

 af en tjenesteydelse mod vederlag i direktivets forstand.
Domstolen  

 udtaler endeligt, at et personselskab, der optager en selskabsdeltager mod  

 et kontantindskud, ikke over for denne selskabsdeltager leverer en  

 tjenesteydelse mod vederlag i sjette direktivs artikel 2, nr. 1's  

 forstand.
Domstolen tog i forbindelse med sagen ikke stilling til,  

 om personselskabet havde fradragsret for udgifter i forbindelse  

 med optagelse af en selskabsdeltager.
 Det fremgår af TSS-cirkulære  

 2005-24 ,  

 at når der ikke var tale om økonomisk virksomhed, har der ikke efter  

 tidligere praksis været ret til fradrag for købsmoms i forbindelse med  

 indkøb, der anvendtes til brug for optagelse af nye selskabsdeltagere.
Told- og Skattestyrelsen har i TSS-cirkulære  

 2005-24  

 udtalt, at EF-domstolens dom i sag C-465/03, Kretztechnik AG, ændrer dansk  

 praksis vedrørende udstedelse af selskabsandele.
Det må  

 således på baggrund af Kretztechnik-dommen lægges til grund, at  

 udstedelse af aktier og andre sammenlignelige selskabsandele ikke udgør en  

 transaktion, der må anses som levering af en vare mod vederlag, som  

 omhandlet i momslovens § 4, stk. 1. Det må endvidere på baggrund af  

 Kretztechnik-dommen lægges til grund, at der er fradragsret efter  

 momslovens almindelige bestemmelser om fradrag for indkøb mv. af ydelser,  

 der anvendes i forbindelse med udstedelse af aktier og andre  

 sammenlignelige selskabsandele.
Dette gælder uanset om der er tale om  

 et aktieselskab, et anpartsselskab, interessentskab, eller en anden form  

 for selskab, der kan sidestilles hermed.
Det er dog en betingelse for fradragsret efter momslovens § 37, at  

 samtlige de transaktioner, som virksomheden foretager inden for rammerne  

 af sin økonomiske virksomhed, udgør momspligtige transaktioner.
Har  

 virksomheden tillige transaktioner, der er momsfrie efter lovens § 13, har  

 virksomheden alene delvis fradragsret for indkøbene mv., jf. lovens § 38,  

 stk. 1. Har virksomheden tillige aktiviteter, der falder uden for  

 momslovens anvendelsesområde (passiv kapitalanbringelse), har virksomheden  

 alene delvis fradragsret for indkøbene, jf. lovens § 38, stk. 2.
EF-domstolen har i dom af 26. maj 2005 i sag C-465/03, Kretztechnik AG,  

 udtalt, at Dommen vedrører således fortolkning af hvilke transaktioner, der falder  

 ind under anvendelsesområdet i artikel 2, stk. 1, i sjette momsdirektiv,  

 og generalomkostningsbegrebet i forbindelse med aktieudstedelse, således  

 som dette kan udledes af anvendelsesområdet for artikel 17 i sjette  

 momsdirektiv.
Kretztechnik var et aktieselskab med hjemsted i Østrig, der havde  

 udvikling og salg af medicinsk udstyr som forretningsområde.
Ved  

 generalforsamlingsbeslutning blev selskabets aktiekapital forhøjet fra 10  

 mio.
EUR til 12,5 mio.
EUR.
Med henblik på at fremskaffe den nødvendige  

 kapital til forhøjelsen ansøgte selskabet om at blive noteret på børsen i  

 Frankfurt.
Kretztechnik blev optaget på børsen i Frankfurt i  2000,  

 hvorefter selskabet forhøjede kapitalen ved udstedelse af  

 ihændehaveraktier.
De østrigske myndigheder nægtede selskabet fradragsret  

 for indgående moms, som var indbetalt af Kretztechnik for tjenesteydelser,  

 der blev præsteret i forbindelse med selskabets overgang til  

 børsnotering.
EF-domstolen har i præmis 28 i dommen udtalt, at en  

 udstedelse af nye aktier ikke udgør en transaktion, som falder ind under  

 anvendelses-området for artikel 2, nr. 1, i sjette  

 direktiv.
EF-domstolen udtaler i dommens præmisser 33-37, vedrørende  

 fradragsretten, at:
Fradragsretten i henhold til artikel 17-20 i sjette direktiv ifølge  

 fast retspraksis udgør en integrerende del af momsordningen og som  

 udgangspunkt ikke kan begrænses.
Denne ret omfatter umiddelbart hele det  

 afgiftsbeløb, der er blevet betalt i forbindelse med transaktioner i  

 tidligere omsætningsled (jf. bl.a. dom af 6.7.1995, sag C-62/93, BP  

 Soupergaz, Sml.
I, s. 1883, præmis 18, og af 21.3.2000, forenede  

 sager C-110/98 - C-147/98, Gabalfrisa m.fl., Sml.
I, s. 1577, præmis  

 43).
Fradragsordningen tilsigter helt at aflaste den afgiftspligtige for den  

 moms, denne skylder eller har erlagt i forbindelse med al økonomisk  

 virksomhed.
Det fælles momssystem sikrer således, at afgiftsbyrden er  

 fuldstændig neutral over for enhver økonomisk virksomhed, uanset denne  

 virksomheds formål eller resultater, forudsat sådan virksomhed i sig selv  

 er momspligtig (jf. dom af 14.2.1985, sag 268/83, Rompelman, Sml.  

 s. 655, præmis 19, og af 15.1.1998, sag C-37/95, Ghent Coal Terminal,  

 Sml.
I, s. 1, præmis 15, samt dommen i sagen Gabalfrisa m.fl., præmis  

 44, Midland Bank-dommen, præmis 19, og Abbey National-dommen, præmis  

 24).
Det fremgår af den sidstnævnte betingelse, at fradragsretten for moms  

 forudsætter, at de pågældende transaktioner i tidligere omsætningsled skal  

 have en direkte og umiddelbar tilknytning til de transaktioner i senere  

 omsætningsled, der giver ret til fradrag.
Således er retten til at  

 fradrage den indgående moms, der er erlagt for disse goder og  

 tjenesteydelser, betinget af, at udgifterne til erhvervelse af disse goder  

 eller tjenesteydelser indgår blandt omkostningselementerne i prisen for de  

 transaktioner i senere omsætningsled, der giver ret til fradrag (jf.  

 Midland Bank-dommen, præmis 30, og Abbey National-dommen, præmis 28, samt  

 dom af 27.9.2001, sag C-16/00, Cibo Participations, Sml.
I, s. 6663,  

 præmis 31).
I hovedsagen bemærkes, henset til, at udstedelsen af aktier dels er en  

 transaktion, som ikke er omfattet af direktivets anvendelsesområde, dels  

 blev foretaget af Kretztechnik med henblik på at forøge selskabskapitalen  

 til fordel for dets økonomiske aktivitet i almindelighed, at  

 omkostningerne i forbindelse med de ydelser, selskabet har erhvervet i  

 forbindelse med den omhandlede transaktion, indgår i selskabets  

 generalomkostninger og dermed er omkostningselementer i prisen på dets  

 produkter.
Sådanne tjenesteydelser har således en direkte og umiddelbar  

 forbindelse med hele den afgiftspligtige persons økonomiske virksomhed  

 (jf.
BLP Group-dommen, præmis 25, Midland Bank-dommen, præmis 31, Abbey  

 National-dommen, præmis 35 og 36, og Cibo Participations-dommen, præmis  

 33).
Kretztechnik har i henhold til artikel 17, stk. 1 og 2, i sjette  

 direktiv fuldt ud fradragsret for den moms, der er pålagt de udgifter,  

 selskabet har afholdt til de forskellige tjenesteydelser, det har  

 erhvervet i forbindelse med udstedelsen af aktier, dog betinget af, at  

 samtlige de transaktioner, selskabet har foretaget inden for rammerne af  

 dets økonomiske virksomhed, udgør afgiftspligtige transaktioner.
En  

 afgiftspligtig person, der udfører såvel transaktioner, der giver ret til  

 fradrag, som transaktioner, der ikke giver ret hertil, kan således i  

 henhold til sjette direktivs artikel 17, stk. 5, første afsnit, alene  

 fradrage den del af momsen, der forholdsmæssigt svarer til beløbet for den  

 førstnævnte form for transaktioner (Abbey National-dommen, præmis 37, og  

 Cibo Participations-dommen, præmis 34).
 EF-Domstolen udtaler herefter i dommens præmis 38, det  

 forelagte spørgsmål skal besvares med, at artikel 17, stk. 1 og 2, i  

 sjette direktiv giver fuld fradragsret for den moms, der er pålagt de  

 udgifter, den afgiftspligtige har afholdt til de forskellige  

 tjenesteydelser, han har erhvervet i forbindelse med en aktieudstedelse,  

 for så vidt som samtlige de transaktioner, den afgiftspligtige har  

 foretaget inden for rammerne af sin økonomiske virksomhed, udgør  

 afgiftspligtige transaktioner.
 Told- og Skatteforvaltningen anser  

 SKM2001.272.LSR  

 og  

 SKM2002.377.LSR  

 for forældede som følge af dommene i sagerne C-442/01 og  

 C-465/03.
 Skatteministeriet tog på baggrund af EF-domstolens dom i sag C465/03,  

 Kretztechnik AG, bekræftende til genmæle i en sag om det sagsøgende  

 selskabs fradragsret i medfør af momslovens § 37, stk. 1, for momsbelagte  

 udgifter afholdt i forbindelse med en børsemission, jf.  

 SKM2005.458.VLR .
J.1.1.3 Erhvervelse af selskabsandele -  

 Økonomisk virksomhed Efter EF-domstolens praksis er et holdingselskabs indgriben i  

 administrationen af selskaber, som det har erhvervet kapitalandele i, en  

 økonomisk virksomhed i sjette direktivs artikel 4, stk. 2's forstand, i  

 det omfang denne indgriben indebærer iværksættelse af transaktioner, der  

 er undergivet moms i henhold til direktivets artikel 2, herunder  

 holdingselskabets levering af tjenesteydelser med hensyn til  

 administration samt finansielle, kommercielle og tekniske forhold til  

 datterselskaberne.
Jf. dommene i sagerne C-142/99, Floridienne og  

 Berginvest, og C-16/00, Cibo Participations SA.
Se også  

 C.1.4.
 I sag C-16/00, Cibo Participations SA, har EF-domstolen udtalt, at  

 udgifter, som et holdingselskab har afholdt til forskellige  

 tjenesteydelser, det har erhvervet i forbindelse med overtagelse af  

 kapitalandele i et datterselskab, indgår i dets generalomkostninger og  

 således i princippet har en direkte og umiddelbar tilknytning til dets  

 samlede økonomiske virksomhed.
Et moderselskab eller et holdingselskab har således fradragsret efter  

 momslovens almindelige regler for købsmomsen på udgifter i forbindelse med  

 erhvervelse af selskabsandele i et datterselskab, jf.
EF-domstolens dom i  

 sagen C-16/00, Cibo Participations SA, hvis erhvervelsen udgør økonomisk  

 virksomhed i 6. momsdirektivs forstand.
Fradraget beregnes efter  

 momslovens almindelige bestemmelser.
I  

 SKM2002.406.LSR  

 har Landsskatteretten godkendt fradrag for moms af rådgiverudgifter  

 afholdt af diverse selskaber i koncern i forbindelse med omstrukturering  

 af koncernen.
Landsskatteretten lægger til grund, at de omhandlede  

 udgifter ikke vedrører kapitaludvidelser i de af fællesregistreringen  

 omfattede selskaber, men selskabernes køb af aktier i andre selskaber.
Det  

 fremgår af EF-domstolens dom i sagen C-16/00 (Cibo Participations SA)  

 præmis 35, at udgifter, som et holdingselskab har afholdt til forskellige  

 tjenesteydelser, det har erhvervet i forbindelse med overtagelse af  

 kapitalandele i et datterselskab, indgår i dets generalomkostninger og  

 således i princippet har en direkte og umiddelbar tilknytning til dets  

 samlede økonomiske virksomhed.
Landsskatteretten henså til, at der på  

 tidspunktet for udgifternes afholdelse var praksis for at godkende fuldt  

 fradrag for sådanne holdingselskabers momsbelagte udgifter, jf.
TfS  

 1999.908.
 Ved TfS 1999, 908, blev praksis ændret med virkning fra den 6. december  

 1999. Om praksisændringen i TfS 1999, 908, og om delvis fradragsret for  

 momsregistrerede holdingselskaber m.fl., der har indtægter, der falder  

 uden for momslovens anvendelsesområde, se  

 J.2.1.2 .
J.1.1.4 Erhvervelse, besiddelse og salg af  

 selskabsandele uden for økonomisk virksomhed Told- og Skattestyrelsen har i TSS-cirkulære  

 2005-24  

 udtalt, at i tilfælde, hvor erhvervelse, besiddelse og salg af  

 selskabsandele i datterselskaber ikke udgør økonomisk virksomhed, er  

 erhvervelsen, besiddelsen og afhændelsen ikke transaktioner omfattet af 6.  

 momsdirektivs og momslovens anvendelsesområde og berettiger efter  

 EF-domstolens praksis derfor ikke til fradrag, jf. f.eks.
EF-domstolens  

 dom i sag C-77/01, EDM.
Tilsvarende gælder for andre værdipapirer,  

 herunder selskabsandele i andre selskaber end datterselskaber.
Udgifter i forbindelse med erhvervelse, besiddelse og salg af  

 selskabsandele i datterselskaber, som ikke udgør økonomisk virksomhed, kan  

 modsat udstedelse af selskabsandele i selskabet selv ikke anses som  

 generalomkostninger i den økonomiske virksomhed, som selskabet evt.  

 udøver.
Der henvises til, at udgifterne alene har udgjort  

 omkostningselementer i transaktioner uden for momslovens  

 anvendelsesområde.
Der er derfor fortsat ikke fradragsret for udgifter,  

 der har en direkte og umiddelbar tilknytning til erhvervelse, besiddelse  

 og salg af selskabsandele i datterselskaber, i tilfælde, hvor  

 erhvervelsen, besiddelsen og salget af selskabsandelene ikke udgør  

 økonomisk virksomhed.
Tilsvarende gælder for andre værdipapirer.
 Told- og Skatteforvaltningen anser begrundelserne i TfS 1996,  

 563 og i TfS 1998, 246 for forældede som følge af EF-domstolens domme  

 i sagerne C-77/01, EDM, C-442/01, KapHag, og C-465/03, Kretztechnik  

 AG.
 Om økonomisk virksomhed i forbindelse med erhvervelse, besiddelse  

 og salg af selskabsandele, se  

 C.1.4 .
 Om opgørelsen af delvis fradragsret for virksomheder, der udøver  

 momspligtige aktiviteter og samtidig erhverver, besidder eller afhænder  

 selsskabsandele, se  

 J.2.1.1  

 og  

 J.2.1.2 .
J.1.1.5 Virksomhedsoverdragelse EF-domstolen har i sag C-408/98, Abbey National plc., som er omtalt i  

 TSS-cirkulære   

 2001-34  

 fra den 4. oktober 2001, udtalt sig om fradragsretten for moms af  

 honorarer for forskellige tjenesteydelser, der er erhvervet med henblik på  

 at gennemføre overdragelsen af en forretningsejendom i drift.
 Dommen vedrører fortolkningen af 6. momsdirektivs artikel 5, stk. 8, og  

 artikel 17, stk. 2, litra a). Det spørgsmål, som domstolen skulle tage  

 stilling til var således, om overdrageren havde fradrag for den moms af  

 udgifter, der havde belastet de tjenesteydelser, som var erhvervet med  

 henblik på at gennemføre overdragelsen, når en medlemsstat har gjort brug  

 af den mulighed, der er foreskrevet i 6. momsdirektivs artikel 5, stk. 8,  

 på en sådan måde, at en hel eller delvis overdragelse af en samlet  

 formuemasse betragtes som om der ikke foreligger levering af goder.
 Dommens konklusion er, at der er fradragsret for den moms af udgifter,  

 som overdrageren har afholdt for tjenesteydelser, der er erhvervet for at  

 gennemføre overdragelsen af en samlet formuemasse efter direktivets  

 artikel 5, stk. 8.
Fradragsretten gælder i samme omfang som udgifter vedrørende  

 formuemassen inden overdragelsen gav adgang til hel eller delvis  

 fradragsret.
Det er således en betingelse, at udgifterne har en direkte og  

 umiddelbar tilknytning til en klart afgrænset del af hans økonomiske  

 virksomhed, således at omkostningerne for de nævnte tjenesteydelser er en  

 del af de almindelige omkostninger, som er forbundet med denne del af  

 virksomheden.
Er alle transaktioner herfra pålagt moms, kan den  

 afgiftspligtige fradrage hele den betalte moms.
Hvis overdrageren  

 foretager såvel afgiftspligtige som afgiftsfrie transaktioner kan alene en  

 forholdsmæssig del af momsen fradrages i overensstemmelse med direktivets  

 artikel 17, stk. 5.
 Som en konsekvens af Abbey-dommen har en afgiftspligtig person ved hel  

 eller delvis overdragelse af en samlet formuemasse, jf. momslovens § 8,  

 stk. 1, 3. pkt., hel eller delvis fradragsret for moms på ydelser indkøbt  

 i forbindelse med overdragelsen, herunder også i de tilfælde, hvor den  

 samlede formuemasse udgør fast ejendom.
 Abbey-dommen fastslår, at fritagelsesbestemmelsen i momslovens § 13 og  

 6. momsdirektivs artikel 13 ikke er relevant, når der er tale om hel eller  

 delvis overdragelse af en samlet formuemasse efter direktivets artikel 5,  

 stk. 8, jf. momslovens § 8, stk. 1, 3. pkt.
 Ved afgørelsen af fradragsretten for moms skal der derfor - forinden  

 der ses på fritagelsesbestemmelsen i § 13 - tages stilling til, om de  

 tjenesteydelser som overdrageren har erhvervet, er sket med henblik på at  

 gennemføre en hel eller delvis overdragelse af en virksomhed (samlet  

 formuemasse).
 Virksomheder, der driver økonomisk virksomhed med udlejning af fast  

 ejendom, for hvilken virksomheden er frivilligt momsregistreret, jf.  

 momslovens § 51, og som foretager indkøb af varer og ydelser til brug for  

 overdragelse af virksomhedens aktiver som led i hel eller delvis  

 overdragelse af virksomheden, har derfor fradragsret for moms af de  

 omhandlede ydelser i samme omfang som de udgående transaktioner i den  

 overdragende virksomhed eller del heraf er momspligtige.
Told-og Skattestyrelsen har i TSS-cirkulære  

 2005-24  

 udtalt, at dommen i sag C-465/03, Kretztechnik AG,  

 ikke korrigerer indholdet eller resultatet af EF-Domstolens dom i sag  

 C-408/98, Abbey National plc.
Det gælder således uændret, jf.
Told- og  

 Skattestyrelsens cirkulære 2001-34 af 4. oktober 2001, at virksomheder,  

 der driver økonomisk virksomhed med udlejning af fast ejendom, for hvilken  

 virksomheden er frivilligt momsregistreret, jf. momslovens § 51, og som  

 foretager indkøb af ydelser til brug for overdragelse af virksomhedens  

 aktiver som led i hel eller delvis overdragelse af virksomheden, har  

 fradrag for moms af de omhandlede ydelser i samme omfang som de udgående  

 transaktioner i den overdragede virksomhed eller del heraf er  

 momspligtige.
I  

 SKM2005.454.VLR  

 har Vestre Landsret afgjort, at et selskab ikke havde fradragsret for moms  

 af afholdte ejendomsmæglerudgifter m.v. ud fra et  

 generalomkostningsprincip, jf.
EF-domstolens dom i sag C-408/98, Abbey  

 National, eftersom der ikke var tale om en virksomhedsoverdragelse, men  

 derimod om enkeltstående salg af en række ferielejligheder i en tidligere  

 hotelvirksomhed til forskellige ikke momsregistrerede private købere.
 Ejendomsmæglerudgifterne knyttede sig direkte til en momsfritaget  

 transaktion, nemlig salg af fast ejendom, jf. momslovens § 13, stk. 1, nr.  

 9, hvorfor der ikke var fradragsret i medfør af momslovens § 37, stk.  

 1.
 Selskabet fik dog medhold i, at der var fradragsret for momsen for  

 perioden 1. januar 1996 - 31. marts 1997, idet tidligere administrativ  

 praksis - som erkendt af Skatteministeriet tillod fradragsret for moms af  

 ejendomsmæglerudgifter ved salg af fast ejendom i strid med momsloven og  

 6. momsdirektiv, efter landsrettens opfattelse, først blev ændret ved  

 offentliggørelsen af momsvejledningen for 1996, der udkom i 1. kvartal  

 1997. Praksisændringen anses derfor for at være trådt i kraft fra og  

 med 2. kvartal 1997.
I  

 SKM2001.614.LSR  

 har Landsskatteretten under henvisning til Abbey-dommen truffet afgørelse  

 om, at et selskab i forbindelse med virksomhedsoverdragelse er berettiget  

 til fradrag for moms af den del af omkostningerne, der kan henføres til  

 overdragelsen af selskabets øvrige aktiver, medens der ikke kan anerkendes  

 fradrag for den del af omkostningerne, der kan henføres til overdragelsen  

 af datterselskabsandele.
Henset til at overdragelse af selskabsandele  

 efter momslovens § 13, stk. 11, litra e, er momsfritaget, finder  

 Landsskatteretten ikke grundlag for at antage, at moms af omkostninger  

 afholdt i forbindelse med overdragelse af selskabsandele som de i sagen  

 omhandlede - uanset om en sådan overdragelse er led i en  

 virksomhedsoverdragelse - er fradragsberettiget, idet hverken selve den  

 aktivitet, der har bestået i besiddelsen af disse selskabsandele eller  

 overdragelsen af disse andele har indebåret momspligtige aktiviteter.
I  

 SKM2003.302.LSR , blev  

 overdragelsen af et selskabs ejendomme ikke anset som sket som led i  

 virksomhedsoverdragelse, jf. momslovens § 8, stk. 1, 3. pkt.
Selskabet,  

 der drev virksomhed inden for edb-branchen, havde den 18. marts 1999  

 overdraget samtlige aktiver og passiver med undtagelse af selskabets faste  

 ejendomme.
Ejendommene blev overdraget den 11. april til en anden køber,  

 og selskabet havde i forbindelse hermed afholdt udgifter til  

 ejendomsmæglersalær inkl. moms.
Der kunne ikke indrømmes fradrag for moms  

 af salæret, idet der var tale om en udgift med direkte tilknytning til en  

 momsfritaget transaktion, jf. momslovens § 13, stk. 1, nr. 9. Se  

 D.11.9 .  

 Skatteministeriet tog bekræftende til genmæle i landsretssagen vedrørende  

 Landsskatterettens kendelse i  

 SKM2003.302.LSR .  

 I  

 SKM2004.348.TSS  

 har Skatteministeriet kommenteret ministeriets beslutning herom.
Se i  

 denne forbindelse  

 D.6.2 .
Se endvidere  

 SKM2004.236.LSR ,  

 hvori Landsskatteretten nægtede fradragsret for moms af rådgivningsydelser  

 i forbindelse med et selskabs overdragelse af en selskabet tilhørende fast  

 ejendom, der var omfattet af en frivillig momsregistrering, jf. momslovens  

 § 51, idet ejendommen ikke blev anset for overdraget som led i en  

 virksomhedsoverdragelse, jf.
EF-domstolens dom i sag C-497/01, Zita Modes  

 Sárl, præmis 46. Se  

 D.6.2 .  

 Landsskatteretten lagde således vægt på det forhold, at selskabet kun  

 overdrog ejendommen og ikke en udlejningsvirksomhed inkl. lejemål mm., og  

 at erhververen af ejendommen ikke fortsatte med at drive  

 udlejningsvirksomhed fra ejendommen, men anvendte ejendommen i forbindelse  

 med ejendomsmæglervirksomhed.
I  

 SKM2005.485.LSR , fandt Landsskatteretten,  

 at overdragelsen af en fast ejendom, som havde været anvendt som led i  

 virksomhedens drift af en smedieforretning, ikke kunne anses for at være  

 sket som led i overdragelse af en virksomhed, jf. momslovens § 8,  

 stk. 1, 3. pkt., idet køberen af ejendommen ikke fortsatte driften af  

 smedieforretningen, men anvendte ejendommen i forbindelse med drift af en  

 vognmandsforretning.
Landsskatteretten fastslog, at den betalte moms af  

 udgifterne til ejendomsmægler og advokat i forbindelse med salget  

 ejendommen herefter ikke kunne fradrages ved opgørelsen af virksomhedens  

 afgiftstilsvar, idet der var tale om udgifter med en direkte og  

 umiddelbar tilknytning til en momsfritaget transaktion, jf. momslovens §  

 37 og momslovens § 13, stk. 1, nr. 9, og idet hverken EF-domstolens dom i  

 sag C-32/03, Fini H, eller C-465/03, Kretztechnik AG, kunne ikke føre til  

 et andet resultat.
 Landsskatteretten kom til samme resultat i  

 SKM2005.528.LSR .  

 Landsskatteretten udtalte i kendelsen endvidere,  

 at Skatteministeriets kommentar i  

 SKM2004.348.TSS  

 til beslutningen om at tage bekræftende til genmæle i den indbragte  

 Landsskatteretskendelse af 23. maj 2003, gengivet i  

 SKM2003.302.LSR , ikke  

 kan fortolkes således, at der kan indrømmes fradrag for udgifter, der  

 har en direkte tilknytning til en momsfritaget transaktion, idet den  

 indbragte Landsskatteretskendelse omhandlede en situation, hvor nogle  

 domicilejendomme forud for salget af disse blev udlejet, hvormed udgiften  

 til ejendomsmægler måtte anses for afholdt som led i overdragelsen af en  

 etableret udlejningsvirksomhed.
J.1.1.6 Virksomhedsomdannelse Landsskatteretten har i  

 SKM2004.184.LSR  

 under henvisning til Abbey-dommen indrømmet fradragsret for moms af  

 rådgivningsydelser til brug for overvejelser om omdannelse af et  

 kommanditselskab til aktieselskab.
Omdannelsen måtte i denne situation  

 anses som en virksomhedsoverdragelse efter momslovens § 8, stk. 1. Der  

 fandtes at foreligge fradragsret, uanset at overdragelsen ikke  

 efterfølgende blev gennemført.
Der fandtes således som udgangspunkt at være fradragsret for moms af  

 rådgivningsydelser ved omdannelsen.
Den tilknytning mellem sådanne  

 udgifter, og sælgervirksomhedens økonomiske virksomhed, som er fastslået  

 med Abbey-dommen, må således også være til stede, selv om der er  

 sammenfald i ejerkredsen i hhv. sælger- og købervirksomheden.
Som  

 undtagelse hertil må dog gælde, at moms af indkøb af rådgivningsydelser,  

 der relaterer sig til f.eks. etablering af købervirksomheden og/eller til  

 sælgervirksomhedens ejerkreds' forhold, ikke kan anses som  

 fradragsberettiget.
Landsskatteretten nægtede således fradragsret for moms  

 af rådgivningsydelser, der kunne henføres til rådgivning vedrørende  

 kommanditisternes forhold.
Endvidere blev der skønsmæssigt nægtet fradrag  

 for 25 % af en advokatregning vedrørende overvejelser om omdannelsen.
Der  

 blev ved skønnet henset til, at overvejelserne om omdannelse havde  

 baggrund i et ønske om udvidelse af virksomhedens aktiviteter, men  

 omvendt, at en fuldstændig rådgivning i den foreliggende situation også  

 måtte omfatte rådgivning om kommanditisternes økonomiske og retlige  

 stilling før og efter en omdannelse.
J.1.1.7 Direkte og umiddelbar forbindelse med  

 momspligtige aktiviteter EF-domstolen har i sag C-98/98 (Midland Bank plc.) taget stilling til  

 momsfradragsretten for advokathonorarer for juridisk bistand til en bank.  

 Spørgsmålet i sagen var, om de juridiske tjenesteydelser havde forbindelse  

 til transaktioner, for hvilke der var fradragsret for moms, eller om  

 tjenesteydelserne også vedrørte bankens generelle transaktioner, for  

 hvilke der ikke var ret til fradrag for moms.
 Domstolen fastslog, at art. 2 i første momsdirektiv skal fortolkes  

 således, at en direkte og umiddelbar forbindelse mellem en bestemt  

 indgående transaktion og en eller flere udgående transaktioner, der giver  

 ret til fradrag, principielt er nødvendig, for at en afgiftspligtig person  

 kan fratrække momsen, og for at omfanget af denne ret kan fastlægges.  

 Domstolen bestemte også, at det tilkommer den nationale domstol at bruge  

 kriteriet om den direkte og umiddelbare forbindelse på de faktiske  

 omstændigheder i hver enkelt sag.
EF-domstolen har i sagen C-400/98 Birgitte Breitsohl afgjort, at når en  

 momspligtig person handler som en sådan, har vedkommende ret til straks at  

 fratrække den moms, der skyldes eller er betalt for de omkostninger, der  

 er afholdt til brug for de transaktioner, som han har til hensigt at  

 gennemføre, og som giver ret til fradrag, uden at han skal afvente  

 påbegyndelsen af virksomhedens faktiske drift.
Se også dommen i sagerne  

 C-110/98 og C-147/98 Gabalfrisa og dommen i sagen C-396/98  

 Grundstückgemeinschaft Schlossstrasse.
Se endvidere afsnit  

 C.1.4 .
 I  

 SKM2003.312.ØLR  

 fandt Østre Landsret, at en ultralydsscanningsklinik ikke havde fradrag  

 for udgifter afholdt i 1995 vedrørende en af indehaveren tidligere dreven  

 cafe-virksomhed, da cafe-virksomheden var ophørt i 1991. Udgifterne  

 vedrørte derfor ikke den momsregistrerede ultralydsscanningsklinik.
I  

 SKM2004.253.LSR  

 havde et tidligere produktionsselskab aktivitet med udlejning af fast  

 ejendom.
Udlejning og bortforpagtning af fast ejendom er momsfritaget  

 efter momslovens § 13, stk. 1, nr. 8, og selskabet havde ikke været  

 frivilligt momsregistreret for udlejning eller bortforpagtning af fast  

 ejendom efter momslovens § 51. Landsskatteretten fandt det ikke godtgjort,  

 at selskabet i den påklagede periode derudover havde udøvet aktivitet med  

 møbelgrebproduktion, ligesom den påberåbte hensigt om påbegyndelse af  

 aktivitet med import fra Spanien ej heller kunne anses for godtgjort.  

 Selskabet havde derfor ikke drevet selvstændig økonomisk virksomhed efter  

 momslovens § 3 med momspligtige aktiviteter.
De afholdte udgifter måtte  

 således anses at have tilknytning til dels den momsfritagne aktivitet,  

 dels til aktiviteter af privat karakter.
Selskabet var således allerede  

 som følge heraf ikke berettiget til de foretagne momsfradrag efter  

 momslovens § 37.
I  

 SKM2006.72.LSR  fandt  

 Landsskatteretten, at udgifter til undersøgelse og oprensning af en  

 forurenet grund afholdt i årene 2003-2004 ikke kan anses for  

 afviklingsomkostninger, der har en direkte og umiddelbar forbindelse til  

 den forretningsmæssige virksomhed.
Landsskatteretten lagde til grund, at  

 virksomheden med salg af akkumulatorer var solgt i 1995, og at den  

 private ejendom i den forbindelse er overgået til privat anvendelse,  

 samt at udgifterne til undersøgelse og oprensning afholdes 7 år efter  

 salget af virksomheden.
Det fremgår endvidere af kendelsen, at det er C's  

 ægtefælle, som har drevet virksomheden og at alle fakturaerne er udstedt  

 til C's søn.
Vestre Landsret fandt i  

 SKM2006.286.VLR ,  

 at det forhold, at en virksomhed er blevet momsregistreret, ikke  

 afskærer myndighederne fra senere at vurdere, om forudsætningerne for  

 registreringen fortsat er opfyldt.
Det fremgik, at sagsøgeren i 2000 og  

 2001 havde en samlet omsætning på 14.648 kr. og omkostninger på 248.854  

 kr.
Efter bevisførelsen lagdes det til grund, at sagsøgeren i samme  

 periode hverken solgte eller købte både og ej heller formidlede handel  

 hermed.
Herefter og efter det i øvrigt oplyste om sagsøgerens aktiviteter,  

 fandt landsretten ikke, at sagsøgeren havde godtgjort, at han efter den  

 31. december 1999 opfyldte betingelserne for at drive selvstændig  

 økonomisk virksomhed jf. momslovens § 3, stk. 1. Sagsøgeren havde heller  

 ikke for landsretten godtgjort, at myndighedernes nægtelse af fradrag for  

 1999 var urigtige.
Det bemærkedes herved, at det som nævnt ikke var  

 bevist, at sagsøgeren havde selvstændig erhvervsvirksomhed med køb og salg  

 af både, og at hovedparten af det omstridte beløb vedrørte moms i  

 forbindelse med køb af en båd.
Styrelsen har i TfS 2000, 739 udtalt, at konkursboer efter tømte  

 overskudsselskaber ikke kan anses for at være omfattet af momslovens § 3.  

 Boerne kan herefter ikke opnå fradragsret for eller refusion af moms af  

 udgifter, som disponeres af boerne.
I TfS 2000, 812 har styrelsen  

 uddybende meddelt, at ændringen vedrørende fradragsret/refusion efter  

 tømte overskudsselskaber, har virkning for de konkursboer, hvor  

 skifteretten den 1/10 2000 eller senere modtager udkast til afsluttende  

 boregnskab m.v., jf. konkurslovens § 148.
Landsskatteretten har i  

 SKM2001.458.LSR  

 truffet afgørelse om, at et momsregistreret konkursbo ikke kunne indrømmes  

 fradrag for moms af advokatomkostninger til førelse af en retssag, da der  

 konkret ikke var tale om advokatomkostninger, der knyttede sig til  

 afviklingen af konkursboets momspligtige aktiviteter.
Retssagen mod A A/S  

 under konkurs vedrørte spørgsmålet om en af A A/S afgivet erklæring til  

 banken gav grundlag for at pålægge A A/S at friholde banken for tab  

 opstået i forbindelse med A A/S`datterselskabs aktiviteter med  

 valutaterminsforretninger, som var momsfritaget efter momslovens § 13,  

 stk. 1, nr. 11. Landsskatteretten fandt, at A A/S´afgivelse af erklæringen  

 ikke har en direkte tilknytning til den momspligtige aktivitet, der blev  

 udøvet i selskabet, og at de momsbelagte udgifter, der har været forbundet  

 med retssagen har en sådan direkte og umiddelbar tilknytning til  

 afgivelsen af erklæringen, at der i overensstemmelse med EF-domstolens dom  

 i sag C-4/94 BLP Groupe plc ikke efter momslovens § 37 kan foretages  

 fradrag for moms af disse udgifter.
J.1.1.7.1 Uopsigelig lejekontrakt I TSS-cirkulære nr.  

 2005-26 , har Told- og  

 Skattestyrelsen ændret praksis vedrørende fradrag for moms af  

 lejeudgifter m.v. i forbindelse med ophør af virksomhed som følge af en  

 uopsigelig lejekontrakt.
 Praksisændringen er sket på baggrund af, at Højesteret i  

 SKM2005.341.HR  har  

 afsagt dom på baggrund af EF-domstolens afgørelse af 3. marts 2005 i  

 sagen C-32/03 I/S Fini H.
Fini H er et interessentskab, der blev dannet i 1989 med det formål at  

 drive restaurationsvirksomhed.
Med henblik på udøvelse af denne virksomhed  

 indgik selskabet en lejekontrakt for lokaler fra den 20. maj 1988.  

 Lejekontrakten, der var indgået for 10 år, var uopsigelig frem til den 30.  

 september 1998.Fini H's restaurationsvirksomhed ophørte i slutningen af  

 1993, og lokalerne stod derefter ubrugte hen.
Fini H forsøgte at opsige  

 lejekontrakten, hvilket udlejer modsatte sig under henvisning til, at der  

 ikke i kontrakten fandtes en bestemmelse om opsigelse før tid.
Fini H  

 fandt desuden ikke en ny lejer, der kunne overtage kontrakten, som først  

 udløb på det i kontrakten fastsatte tidspunkt.
Fra slutningen af 1993 til  

 den 30. september 1998 var Fini H fortsat momsregistreret, selvom  

 selskabet ikke længere udøvede restaurationsvirksomhed.
Fini H fortsatte  

 med at fratrække indgående moms forbundet med omkostningerne ved det  

 pågældende lejemål, dvs. husleje samt varme-, elektricitets- og  

 telefonudgifter.
I september 1998 traf Told- og Skatteregionen afgørelse  

 om tilbagebetaling af de beløb, som den havde udbetalt til Fini H som  

 negativ moms mellem oktober 1993 og marts 1998. Told- og skatteregionen  

 besluttede ligeledes, at endnu ikke udbetalte beløb for perioden 1. april  

 1998 til 30. september 1998 ikke skulle udbetales.
Told- og Skatteregionen  

 anførte i den forbindelse, at Fini H ikke siden tredje kvartal 1993 havde  

 drevet momspligtig virksomhed.
 EF-domstolen udtaler i præmis 19-35 i sag C-32/03, hvilket fremgår af  

 cirkulærets punkt 6-22, at:
"Det skal bemærkes, at efter ordlyden af sjette direktivs artikel 4,  

 stk. 1, er begrebet afgiftspligtig person defineret i relation til  

 begrebet økonomisk virksomhed.
Det er nemlig eksistensen af en sådan  

 virksomhed, der begrunder kvalifikationen af en afgiftspligtig person, som  

 i medfør af sjette direktiv er tillagt fradragsret.
I artikel 4 opregnes i stk. 2 de former for virksomhed, der kan  

 anses for »økonomisk virksomhed«, herunder bl.a. alle former for  

 virksomhed som producent, handlende eller tjenesteyder, herunder minedrift  

 og landbrug, samt virksomhed inden for liberale og dermed sidestillede  

 erhverv.
Udtrykket »alle former for virksomhed« i denne bestemmelse  

 indebærer, at den pågældende økonomiske virksomhed kan bestå af flere på  

 hinanden følgende transaktioner.
 Det følger ligeledes af retspraksis, at begrebet økonomisk virksomhed i  

 sjette direktivs forstand ikke nødvendigvis består i en enkelt handling,  

 men kan bestå i flere på hinanden følgende handlinger (jf. bl.a. dom af  

 14.2.1985, sag 268/83, Rompelman, Sml. s. 655, præmis 22).
Forberedende handlinger skal således anses for økonomisk virksomhed i  

 sjette direktivs forstand.
Enhver, der udfører forberedende handlinger,  

 skal følgelig anses for at være en afgiftspligtig person i den forstand,  

 hvori udtrykket er anvendt i direktivets artikel 4, og har ret til fradrag  

 (Rompelman-dommen, præmis 23, og dom af 29.2.1996, sag C-110/94, INZO,  

 Sml.
I, s. 857, præmis 18). Retten til dette fradrag bevares, selv om  

 det senere, henset til resultaterne af en undersøgelse af rentabiliteten,  

 besluttes ikke at gå videre til den operationelle fase og at lade  

 selskabet træde i likvidation, således at den påtænkte økonomiske  

 virksomhed ikke var forbundet med afgiftspligtige transaktioner  

 (INZO-dommen, præmis 20).
For så vidt angår overdragelse af en samlet formuemasse har Domstolen  

 fastslået, at når den afgiftspligtige person ikke længere gennemfører  

 transaktioner efter anvendelsen af de leverede tjenesteydelser, skal  

 udgifterne til disse tjenesteydelser anses for dele af virksomhedens  

 samlede økonomiske virksomhed før overdragelsen, og der gives ret til  

 fradrag.
Enhver anden fortolkning vil skabe en vilkårlig sondring mellem  

 udgifter til brug for en virksomhed før påbegyndelsen af dennes faktiske  

 virksomhed og udgifter afholdt under denne virksomhed og udgifter til brug  

 for afslutningen af denne virksomhed (jf. dom af 22.2.2001, sag C-408/98,  

 Abbey National, Sml.
I, s. 1361, præmis 35, og af 29.4.2004, sag  

 C-137/02, Faxworld, endnu ikke trykt i Samling af Afgørelser, præmis  

 39).
 De samme hensyn bevirker, at transaktioner såsom de betalinger, som  

 Fini H fortsat har måttet foretage i perioden med afviklingen af  

 restaurationsvirksomheden, skal anses for at være del af den økonomiske  

 virksomhed i sjette direktivs artikel 4's forstand.
En sådan fortolkning er begrundet i den fradragsordning, som Domstolen  

 gentagne gange har fastslået tilsigter helt at aflaste den afgiftspligtige  

 for den moms, denne skylder eller har erlagt i forbindelse med al  

 økonomisk virksomhed.
Det fælles momssystem sikrer således, at  

 afgiftsbyrden er fuldstændig neutral over for enhver økonomisk virksomhed,  

 uanset denne virksomheds formål eller resultater, forudsat at sådan  

 virksomhed i sig selv i princippet er momspligtig (jf. i denne retning  

 Rompelman-dommen, præmis 19, dom af 15.1.1998, sag C-37/95, Ghent Coal  

 Terminal, Sml.
I, s. 1, præmis 15, af 21.3.2000, forenede sager  

 C-110/98 - C-147/98, Gabalfrisa m.fl., Sml.
I, s . 1577, præmis 44,  

 og af 8.6.2000, sag C-98/98, Midland Bank, Sml.
I, s. 4177, præmis  

 19, samt Abbey National-dommen, præmis 24).
Imidlertid er en direkte og umiddelbar forbindelse mellem en bestemt  

 indgående transaktion og én eller flere udgående transaktioner, der giver  

 ret til fradrag, nødvendig, for at en afgiftspligtig person har ret til at  

 fratrække den indgående moms, og for at omfanget af denne ret kan  

 fastlægges (jf.
Midland Bank-dommen, præmis 24).
 Hvad angår hovedsagen skal det fastslås, at Fini H's pligt til at  

 betale leje for erhvervslokaler og omkostninger vedrørende en ejendom, som  

 selskabet havde lejet med henblik på at udøve restaurationsvirksomhed  

 indtil udløbet af det i lejekontrakten fastsatte tidspunkt på grund af en  

 uopsigelighedsklausul, i princippet kan anses for at være direkte og  

 umiddelbart forbundet med restaurationsvirksomheden.
 For så vidt som lejekontrakten blev indgået af Fini H med henblik på at  

 råde over et lokale, der var nødvendigt for udøvelsen af  

 restaurationsvirksomheden, og under hensyn til den omstændighed, at dette  

 lokale faktisk blev anvendt til dette formål, må det fastslås, at  

 selskabets pligt til fortsat at betale leje og andre omkostninger efter  

 virksomhedens ophør direkte udspringer af denne virksomhed.
 Under disse betingelser er varigheden af pligten til at betale leje og  

 omkostninger vedrørende lokalet uden betydning for, om der foreligger  

 økonomisk virksomhed som omhandlet i sjette direktivs artikel 4,  

 stk. 1, for så vidt som dette tidsrum er strengt nødvendigt for  

 gennemførelsen af afviklingen.
 Det følger heraf, at for den betaling af leje og omkostninger  

 vedrørende det lokale, der tidligere blev anvendt til udøvelse af  

 restaurationsvirksomhed, som blev erlagt i løbet af den periode, hvor  

 restauranten ikke blev drevet, dvs. fra oktober 1993 til september 1998,  

 skal den afgiftspligtige person have ret til momsfradrag på samme grundlag  

 som i perioden fra restaurationsvirksomhedens start indtil tidspunktet for  

 denne virksomheds ophør, idet disse lokaler under hele lejekontraktens  

 løbetid havde en direkte og umiddelbar forbindelse med den afgiftspligtige  

 persons økonomiske virksomhed.
 Der skal således indrømmes ret til momsfradrag som følge af afvikling  

 af virksomheden, for så vidt som udnyttelsen af fradraget ikke giver  

 anledning til svig eller misbrug.
Domstolen har allerede fastslået, at fællesskabsretten ikke kan gøres  

 gældende af borgerne med henblik på at muliggøre svig eller misbrug (jf.  

 bl.a. dom af 12.5.1998, sag C-367/96, Kefalas m.fl., Sml.
I, s. 2843,  

 præmis 20, og af 23.3.2000, sag C-373/97, Diamantis, Sml.
I, s. 1705,  

 præmis 33). Dette vil eksempelvis være tilfældet, hvis Fini H, samtidig  

 med at udnytte retten til momsfradrag vedrørende betalingen af leje og  

 øvrige omkostninger for perioden efter restaurationsvirksomhedens ophør,  

 fortsat anvender det lokale, der tidligere blev anvendt til restauranten,  

 til rent private formål.
Hvis afgiftsmyndigheden konstaterer, at fradragsretten er blevet  

 udnyttet på svigagtig måde eller misbrugt, kan den med tilbagevirkende  

 gyldighed kræve de fratrukne beløb godtgjort (jf. bl.a.
Rompelman-dommen,  

 præmis 24, INZO-dommen, præmis 24, og dommen i sagen Gabalfrisa m.fl.,  

 præmis 46).
 Den nationale domstol skal under alle omstændigheder nægte at indrømme  

 ret til fradrag, hvis det på grundlag af objektive momenter er godtgjort,  

 at påberåbelsen af denne ret er udtryk for svig eller misbrug.
Det første spørgsmål skal derfor besvares med, at sjette direktivs  

 artikel 4, stk. 1-3, skal fortolkes således, at en person, der  

 ophører med at drive forretningsmæssig virksomhed, men som fortsat betaler  

 leje og omkostninger vedrørende det lokale, der har været anvendt til  

 denne virksomhed, fordi lejekontrakten indeholder en  

 uopsigelighedsklausul, kan anses for en afgiftspligtig person og derfor  

 kan fradrage moms vedrørende de således erlagte beløb, for så vidt som der  

 er en direkte og umiddelbar forbindelse mellem denne betaling og den  

 forretningsmæssige virksomhed, og det er godtgjort, at der ikke foreligger  

 hensigt til svig eller misbrug." Told- og Skattestyrelsen udtaler i TSS-cirkulære nr.  

 2005-26 , at Højesterets  

 dom i  

 SKM2005.341.HR  

 ændrer praksis vedrørende fortolkning af begrebet økonomisk virksomhed og  

 dermed udstrækningen af fradragsretten.
 Den ændrede praksis betyder, at virksomheder der ophører med at drive  

 forretningsmæssig virksomhed, men som fortsat betaler leje og omkostninger  

 vedrørende de lokaler, som har været anvendt til denne virksomhed, fordi  

 lejekontrakten indeholder en uopsigelighedsklausul, kan anses for en  

 afgiftspligtig person og derfor kan fradrage moms efter momslovens  

 almindelige regler af de således erlagte beløb, for så vidt der eksisterer  

 en direkte og umiddelbar forbindelse mellem denne betaling og den  

 forretningsmæssige virksomhed og det er godtgjort, at der ikke foreligger  

 hensigt til svig eller misbrug.
 Det kan på baggrund af EF-domstolens afgørelse i sag C-32/03 lægges til  

 grund, at fradrag for udgifterne til husleje m.v. i forbindelse med  

 afvikling af en virksomhed skal vurderes efter følgende kriterier:
a.
Varigheden af den indgåede lejekontrakt er uden betydning.
Det har  

 derimod betydning, at afviklingsperiodens længde har været strengt  

 nødvendig for gennemførelsen af afviklingen.
 Virksomheden har opsagt lejekontrakten på det tidligste mulige  

 tidspunkt, hvor dette kan lade sig gøre, ellers har virksomheden ikke  

 fradragsret efter det tidspunkt, hvor virksomheden kunne have afviklet  

 lejemålet.
 Hvis virksomheden har haft mulighed for at opsige eller afhænde  

 lejemålet uden tab, vil der efter dette tidspunkt ikke være adgang til  

 fradragsret.
b.
Udnyttelsen af fradraget må ikke give anledning til svig eller  

 misbrug, eksempelvis ved at lejemålet har været benyttet til private  

 formål, hvilket skal bedømmes på grundlag af objektive momenter.
 Det vil bero på en konkret vurdering af sagens omstændigheder om  

 betingelserne for fradrag er opfyldt.
Landsskatteretten har i kendelsen   

 SKM2005.478.LSR ,  

 under henvisning til EF-dommen C-32/03 Fini H fundet, at der var  

 fradragsret for moms af en virksomheds huslejebetalinger i henhold  

 til en uopsigelig lejekontrakt, efter at virksomhedens aktiviteter med  

 detailhandel, som blev drevet fra det pågældende  

 lejemål, var ophørt.
Virksomhed med detailhandel var  

 påbegyndt ultimo 2000, og til brug herfor havde virksomheden lejet et  

 lokale.
Lejemålet var i henhold til lejekontrakten uopsigeligt i 5 år.  

 Virksomheden lod sig afmelde fra momsregistrering pr. 1. september 2001,  

 hvor den ophørte med detailhandel, hvilket skyldtes, at den ikke kunne  

 betale sine kreditorer.
Som følge af lejekontraktens bestemmelse om  

 uopsigelighed betalte virksomheden husleje frem til 2003, hvor lokalet  

 blev genudlejet.
Landsskatteretten anfører i kendelsen, at da lejekontrakten blev  

 indgået af virksomheden med henblik på at råde over et lokale, der var  

 nødvendigt for udøvelsen af detailhandelsvirksomheden, og da dette lokale  

 rent faktisk blev anvendt til dette formål, så udspringer virksomhedens  

 pligt til fortsat at betale leje efter detailhandelsvirksomhedens ophør  

 direkte af denne virksomhed.
Der var endvidere ikke tale om, at  

 udnyttelsen af fradraget gav anledning til svig eller misbrug, idet  

 virksomheden eksempelvis ikke havde anvendt det lejede lokale til rent  

 private formål i afviklingsperioden.
Dermed var virksomheden berettiget  

 til at fradrage momsen af udgifter til husleje, afholdt efter ophøret af  

 den momspligtige virksomhed som følge af en bestemmelse om uopsigelighed i  

 den indgåede lejekontrakt.
Det var endvidere uden betydning, at  

 virksomheden havde afmeldt sig fra momsregistrering i forbindelse med  

 ophøret af den momspligtige virksomhed den 1. september  

 2001.
J.1.1.8 Privat anvendelse - Blandede aktiver og  

 investeringsgoder Efter EF-domstolens faste retspraksis har en momspligtig person  

 mulighed for med henblik på anvendelsen af sjette momsdirektiv at vælge,  

 om den pågældende vil lade den del af et aktiv, som benyttes til privat  

 brug, indgå i sin virksomhed.
Såfremt en momspligtig person vælger at  

 behandle aktiver og investeringsgoder, der både anvendes til momspligtig  

 og privat brug, som goder, der er bestemt for virksomheden, kan købsmomsen  

 i princippet fradrages fuldt ud og øjeblikkeligt.
Se f.eks. dommene i sag  

 C-97/90, Lennartz, sag C-291/92, Armbrecht, C-415/98, Bakcsi, C-269/00,  

 Wolfgang Seeling, C-25/03, HE og C-434/03, P.
Charles og T.S.  

 Charles-Tijmens.
For sådanne blandede aktiver og investeringsgoder skal  

 der betales udtagningsmoms af den private anvendelse af det blandede  

 aktiv, jf. reglerne i momslovens § 5, se  

 D.4.2  

 og  

 Q.1.5 .
De særlige regler i § 41, stk. 1, og § 42 om ingen eller begrænset  

 fradragsret kan gøre, at der alligevel ikke er fradragsret for aktiverne  

 eller investeringsgoderne, selvom aktivet eller godet fuldt ud er henført  

 til virksomheden.
Se  

 J.3 .  

 Om bolig for virksomhedens indehaver og personale se særligt  

 J.3.1.2 .  

 Om personmotorkøretøjer se særligt  

 J.3.1.7  

 og  

 Q.2.2 .  

 Om vare- og lastmotorkøretøjer med en tilladt totalvægt på ikke over 3  

 tons se særligt  

 J.2.4.1  

 og  

 Q.2.4 .
Momspligtige personer kan tilsvarende vælge helt eller delvist at holde  

 sådanne blandede aktiver og investeringsgoder udenfor deres virksomhed med  

 den konsekvens, at der ikke er fradragsret eller kun er delvis fradragsret  

 for anskaffelsen.
Se EF-domstolens domme i sag C-291/92, Armbrecht, og  

 C-415/98, Laszlo Bakcsi.
J.1.1.9 Momsbeløb påført faktura i strid med  

 momslovens regler Styrelsen har i TfS 1998, 772, truffet afgørelse om, at rederier, som  

 modtager fakturaer med moms, som efter momslovens § 34, stk. 1, nr. 7  

 eller 9 retteligt burde være eksklusive moms, ikke kan fradrage momsen.  

 Afgørelsen har virkning fra 1. januar 1999.
Styrelsen har i TfS, 1998, 798, truffet afgørelse om, at en virksomhed,  

 som modtog en faktura inklusive dansk moms, ikke var berettiget til at  

 fratrække momsbeløbet på momsangivelsen.
Det omhandlede momsbeløb var  

 anført i strid med momslovens daværende § 16 (nu § 17) (ydelser vedrørende  

 fast ejendom). Der er således ikke fradragsret for momsbeløb, som er  

 påført en faktura i strid med momslovens regler herom.
Afgørelsen har  

 virkning fra 1. januar 1999.
I  

 SKM2003.497.LSR  

 har Landsskatteretten truffet afgørelse om, at et dansk selskab ikke var  

 berettiget til fradrag for moms af monteringsydelser leveret af en dansk  

 underleverandør.
Da underleverandørens monteringsydelser blev præsteret i  

 Sverige var leveringsstedet ikke i Danmark, jf. momslovens § 18, stk. 1,  

 nr. 3 (tidligere § 17, stk. 1, nr. 3) og det var derfor med urette, at  

 fakturaen var pålagt dansk moms.
Se også afsnit  

 E.3.4.3  

 og  

 E.3.4.4 .
 Landsskatteretten bemærkede, at EF-domstolen i sagen C-342/87 Genius  

 Holding har udtalt, at udøvelsen af den fradragsret, der er fastsat i 6.  

 momsdirektiv, ikke omfatter den afgift, der udelukkende skyldes, fordi den  

 er anført på fakturaen.
 Sagen Genius Holding vedrører fortolkningen af artikel 17, stk. 2,  

 litra a, i 6. momsdirektiv, hvorefter den afgiftspligtige er berettiget  

 til i den moms der påhviler ham, at fradrage "den merværdiafgift, som  

 skyldes eller er erlagt for goder, der er eller vil blive udført for ham  

 af en anden afgiftspligtig person".
 Der var i sagen rejst spørgsmål om, hvorvidt fradragsretten omfatter  

 den moms, der udelukkende skyldes, fordi den er anført på fakturaen, dvs.  

 i strid med gældende lovbestemmelser.
 EF-domstolen bestemte, at fradragsretten er udelukket for enhver  

 afgift, som ikke svarer til en bestemt transaktion, enten fordi denne  

 afgift er højere end den, der skyldes efter loven, eller fordi den  

 pågældende transaktion ikke er momsbelagt.
 Denne fortolkning af artikel 17, stk. 2, litra a, er den, som giver  

 bedst mulighed for at forhindre afgiftssvig, som ville blive gjort  

 lettere, såfremt hele den fakturerede afgift kunne fradrages.
 Af hensyn til princippet om momsens neutralitet, bemærkede  

 EF-domstolen, at for at sikre gennemførelsen af dette princip påhviler det  

 medlemsstaterne i deres interne retsorden at give mulighed for  

 berigtigelse af enhver urigtigt faktureret afgift, når udstederen af  

 fakturaen beviser sin gode tro.
 Der er således mulighed for, at parterne indbyrdes kan berigtige  

 fejlen, hvis der er opkrævet moms af leverancer, som retteligt burde være  

 eksklusive moms.
J.1.1.10 Pålagte sagsomkostninger Der er ikke fradragsret for moms af pålagte sagsomkostninger i  

 forbindelse med retssager.
Udgifter til pålagte sagsomkostninger kan ikke  

 anses at vedrøre indkøb af momsbelagte varer og ydelser som omhandlet i  

 momslovens § 37, stk. 1. Hverken modparten eller dennes advokat leverer  

 momsbelagte varer eller ydelser til den virksomhed, der bliver pålagt at  

 betale sagsomkostninger til modparten.
Virksomheden er derimod pålagt at  

 betale modpartens skønnede udgifter til momsbelagte ydelser.
Da  

 virksomheden imidlertid ikke har krav på at få og heller ikke antages at  

 have kendskab til størrelsen af disse faktiske udgifter, kan virksomheden  

 allerede af den grund ikke anses for berettiget til fradrag for et af  

 sagsomkostningerne beregnet momsbeløb, idet der ikke er sikkerhed for, at  

 dette beregnede beløb svarer til den faktiske momsudgift.
Se tillige  

 SKM2001.457.LSR .
J.1.1.11 Anskaffelse af anlægsaktiver Hvis købsmomsen vedrører anskaffelse af anlægsaktiver, kan momsen  

 fradrages, hvis aktivet udelukkende anvendes til brug for virksomhedens  

 momspligtige leverancer.
Det afgørende er, om anlægsaktivet efter en konkret vurdering kan anses  

 for at have en nødvendig eller i hvert fald almindelig og naturlig  

 tilknytning til den momsregistrerede virksomhed samt indgår som en  

 integreret del af virksomheden med den følge, at det anvendes til brug for  

 virksomhedens momspligtige leverancer.
Formål, som er virksomheden  

 uvedkommende eller som efter en konkret vurdering ikke udgør et naturligt  

 led i den momsregistrerede virksomheds drift og omsætning, bevirker, at  

 der ikke er fradragsret efter § 37. De spørgsmål, som har været behandlet,  

 har typisk vedrørt anlægsaktiver, som efter deres art også kan bruges  

 privat eller er omfattet af bestemmelserne i §§ 38-42. Endelig kan momsen  

 af aktiver, der anses for at vedrøre virksomhedens leverancer, som er  

 fritaget for moms efter § 13, ikke fradrages.
 Se også EF-domstolens domme i sag C-97/90, Lennartz, og C-230/94,  

 Renate Enkler, der er omtalt i  

 C.1.4 .
Som eksempel på danske afgørelser kan nævnes Dep. 508, hvor  

 fradragsret blev anerkendt for momsen af byggeomkostningerne ved  

 opførelsen af et enfamiliehus, der udelukkende blev anvendt til kontor og  

 udstilling.
Momsen vedrørende den faste ejendoms sauna og svømmebassin  

 kunne dog i den konkrete sag ikke fratrækkes, selv om disse faciliteter  

 ikke blev anvendt privat, men kun af kunder og personale.
Svømmebassinet  

 og saunaen fandtes ikke at vedrøre virksomhedens omsætning af varer og  

 momspligtige leverancer.
Købsmoms vedrørende svømmebassiner er dog blevet accepteret som  

 fradragsberettiget i tilfælde, hvor den momsregistrerede virksomhed har  

 bestået f.eks. i drift af et hotel, et feriecenter eller en campingplads,  

 og hvor bassinet har været en underholdningsforanstaltning for de  

 besøgende.
I disse tilfælde er aktivet blevet anset for udelukkende at  

 vedrøre virksomhedens leverancer.
Hvis virksomheden udlejer svømmebassinet  

 til skoler eller foreninger til sportsaktiviteter, opfyldes kravet om den  

 udelukkende anvendelse til virksomhedens momspligtige leverancer ikke, og  

 momsen vedrørende disse aktiviteter kan følgelig ikke fratrækkes.
Se  

 afsnit  

 D .
Når f.eks. et svømmebassin, sauna, solarium, motionsredskaber mv. er  

 anskaffet til personalets brug i tilknytning til en virksomheds  

 produktionslokaler, er der fradragsret for købsmomsen.
Aktiverne indgår  

 som en integreret del af virksomhedens normale omklædnings- og  

 badefaciliteter, hvor købsmomsen også er fradragsberettiget.
Se Mn.  

 1312.
Som yderligere eksempler på anlægsaktiver, hvor købsmomsen er anset for  

 fradragsberettiget, kan nævnes en skurby/containerby, som medarbejdere i  

 en entreprenørvirksomhed bruger til at overnatte i.
I vurderingen af, om  

 aktivet (skurbyen) kun bruges til virksomhedsrelevante formål, skal henses  

 til, om disponeringen af rummene er usikker, om containerne kan flyttes,  

 om medarbejderen kun bruger skurbyen, når han skal på arbejde, og om det  

 er nødvendigt på grund af arbejdets art at bruge et sådant  

 overnatningssted.
Nævnet anførte, at skurbyen ikke skal betragtes som  

 bolig i momslovens forstand.
Se Mn.1351.
Endvidere har Momsnævnet i TfS 1996, 217 indrømmet fradrag for  

 købsmomsen af udgifter til byggeri.
Ifølge lokalplanen for området måtte  

 ejendommen kun anvendes til opførelse og drift af feriecenterbebyggelse,  

 ligesom byggeriet skulle opfylde reglerne i lov om hotelvirksomhed samt  

 lov om sommerhuse og camping.
Momsnævnet fandt efter en konkret vurdering,  

 at byggeriet havde karakter af hotel og følgelig skulle bruges til at  

 drive momspligtig hotelvirksomhed.
Nævnet anførte, at der efter dets  

 opfattelse må lægges vægt på andre myndigheders karakteristik i relation  

 til plan- og byggelovgivning samt hotellovgivning.
Der er også anerkendt fradragsret for moms af byggemodning af arealer,  

 der skulle bruges til opførelse af bygninger mv. til virksomhedens eget  

 brug.
Dette gjaldt dog ikke moms af byggemodning af arealer, der var  

 bestemt til salg.
På den anden side kan moms af udgiften til nedrivning af bygninger  

 fradrages  som købsmoms i tilfælde, hvor der ville have været  

 fradragsret for omkostningerne til drift og vedligeholdelse.
Dette gælder,  

 selv om det frigjorte areal skal sælges, anvendes til boligbyggeri eller  

 andet formål, hvor der ikke er fradragsret.
 Der er derimod ikke fradragsret for eventuel efterfølgende byggemodning  

 i de nævnte tilfælde.
 Hvis aktiverne overgår til anden anvendelse, f.eks. til private formål,  

 skal reglerne om udtagning anvendes, jf. momslovens § 8, stk. 2, og § 28,  

 stk. 4. Se tillige  

 J.4  

 om regulering af købsmoms for driftsmidler mv., der er omfattet af  

 momslovens §§ 43-44 (investeringsgoder).
 Se afsnit  

 Q.1.4.5  

 om fradrag i virksomheder, der opfører byggeri for egen regning.
J.1.1.12 Anskaffelse af driftsmidler Købsmoms af driftsmidler, som en registreret virksomhed har anskaffet  

 til brug i virksomheden, kan fradrages.
Betingelsen for fuldt fradrag er  

 også i dette tilfælde, at driftsmidlerne kun bruges i virksomheden, og at  

 de udelukkende anvendes til brug for virksomhedens leverancer, som ikke er  

 momsfritaget efter momslovens § 13.
Ligesom ved spørgsmålet om fradragsret for moms af anlægsaktiver skal  

 der i hvert enkelt tilfælde ske en konkret vurdering af, om anskaffelsen  

 er nødvendig, sædvanlig eller naturlig for virksomhedens momspligtige  

 virke.
Uvedkommende formål kan ikke accepteres, hvis der skal opnås fuld  

 fradragsret for købsmomsen efter § 37. Se også EF-domstolens domme i sag  

 C-97/90, Lennartz, og C-230/94, Renate Enkler, der er omtalt i  

 C.1.4 .
Som eksempel på driftsmidler, hvoraf moms kan fradrages, kan nævnes  

 biltelefoner, også selv om de er installeret i en personvogn.
Det kræves,  

 at det er godtgjort, at der kun er tale om erhvervsmæssig brug i en  

 momspligtig virksomhed.
Også moms ved køb af køretøjer, f.eks. vare- og lastvogne, knallerter  

 og cykler, kan fratrækkes fuldt ud, forudsat at køretøjerne udelukkende  

 anvendes til brug for virksomhedens leverancer.
Moms ved køb af  

 personvogne, der er indrettet til at transportere højst 9 personer, kan  

 ikke fradrages, uanset om køretøjet bruges helt eller delvist i  

 virksomheden.
Se § 42, stk. 1, nr. 7 og  

 J.3.1.7 .
Som eksempler på udgifter til aktiver, der på trods af deres private  

 præg er anset for at vedrøre den momspligtige virksomheds leverancer, kan  

 nævnes udgifter til TV- og videoapparater, som bruges på danske  

 fiskefartøjer, der anvendes til erhvervsmæssigt fiskeri.
Det samme gælder  

 musikinstrumenter, som tilhører virksomheden, og som er købt til brug for  

 et orkester, hvis medlemmer alle er medarbejdere i virksomheden.
Denne  

 praksis skal ses i lyset af, at medarbejdernes trivsel påvirker  

 virksomheden og dens omsætning, og at aktiverne bruges på arbejdspladsen  

 og tillige i virksomhedens interesse.
 For driftsmidler, som overgår til anden anvendelse, gælder tilsvarende  

 regler som for anlægsaktivers overgang til anden anvendelse, jf.  

 J.1.1.11 .
 Landsskatteretten har i  

 SKM2002.356.LSR  

 anset sponsorindtægter vedrørende en havkapsejladsbåd for momspligtige.  

 Udgifter i forbindelse med båden kunne ikke anses at have tilstrækkelig  

 tilknytning til reklameydelsen og momsen af udgifterne kunne derfor ikke  

 fradrages.
J.1.1.13 Afholdelse af løbende  

 driftsudgifter Løbende driftsudgifter, der udelukkende afholdes til brug for  

 virksomhedens momspligtige leverancer, berettiger til fradrag.
I det  

 omfang, der afholdes udgifter til private formål, kan der ikke opnås  

 fradrag.
Derfor skal det i første omgang vurderes, om udgiften er anvendt  

 til en vare/ydelse, der kan anvendes privat.
Hvis det er tilfældet,  

 skal det dernæst afgøres, om udgiften i det konkrete tilfælde må anses at  

 være afholdt udelukkende til brug for den momspligtige virksomhed.
Der kan således som udgangspunkt ikke indrømmes momsfradrag for  

 driftsudgifter afholdt før en momsregistrering.
Momsnævnet har i TfS 1997,  

 449 truffet afgørelse om, at der for løbende leverancer som telefon,  

 telefax og elektricitet, hvor faktureringen vedrørte tiden både før og  

 efter registreringen, alene er et forholdsmæssigt fradrag.
Virksomheden  

 overgik fra momsfri til momspligtig virksomhed.
 Skatteministeriet har i  

 SKM2003.99.TSS  

 udtalt, at Momsnævnets afgørelse i TfS 1997, 449, finder tilsvarende  

 anvendelse på praksisændringer, der alene har fremadrettet virkning.
Momsnævnet har ligeledes i TfS 1996, 184 truffet afgørelse om, at en  

 selvstændig juridisk enhed ikke kunne fratrække moms vedrørende  

 reklameudgifter afholdt for en anden juridisk enhed, som ikke drev  

 momsregistreret virksomhed.
Der var tale om et selskab, der afholdt  

 annonceomkostninger for et andet selskabs annoncer i førstnævnte selskabs  

 reklameavis.
Det fremgår af Momsnævnets afgørelse Mn.709/80, at deltagelse i åbne  

 arkitektkonkurrencer er omfattet af fritagelsen i momslovens § 13, stk. 1,  

 nr. 6 (tidligere lovens § 2, stk. 3, punkt d, 1. pkt.). Præmiebeløb  

 modtaget af arkitekter i sådanne åbne konkurrencer var derfor momsfri.
Som  

 følge heraf var der ikke fradragsret for momsen af udgifter (indkøb af  

 varer og ydelser) afholdt i forbindelse med deltagelse i disse  

 konkurrencer, jf. momslovens § 37, stk. 1.
Landsskatteretten har i en kendelse, offentliggjort i  

 SKM2003.527.LSR ,  

 ændret Momsnævnets afgørelse.
Sagen drejede sig om, hvorvidt et selskab,  

 der drev arkitektvirksomhed, kunne få fradrag for moms til udgifter, der  

 havde tilknytning til selskabets deltagelse i åbne  

 arkitektkonkurrencer.
Det var under sagen oplyst, at det primære formål med at deltage i  

 arkitektkonkurrencen var dels at få den momspligtige opgave som arkitekt  

 på selve byggeprojektet, dels af få vist/markedsført selskabets faglige  

 kunnen.
Selskabet deltog ved at sende et overordnet skitseforslag til  

 løsning af et konkret byggeprojekt til den bygherre eller den bygmester,  

 der afholdt konkurrencen.
Ved konkurrencen var der et udvalg, der tildelte  

 de bedste forslag præmier.
Udgangspunktet var at den virksomhed, der fik  

 tildelt førstepræmien, fik tildelt projektet.
Projektet kunne dog også  

 tildeles en anden virksomhed.
Efter at virksomheden havde fået tildelt  

 projektet, begyndte den egentlige detailplanlægning.
Forslaget, der deltog  

 i konkurrencen, var kun retningsgivende.
 Landsskatteretten lagde til grund, at præmieindtægter modtaget ved  

 deltagelse i åbne arkitektkonkurrencer ikke er momspligtige, idet de ikke  

 kan anses for at være et vederlag for levering af en tjenesteydelse.  

 Præmieindtægten skal således ikke indgå i opgørelsen af  

 beskatningsgrundlaget efter momslovens § 27, stk. 1.
Det forhold, at selskabet for deltagelse i konkurrencer modtager  

 præmier, der ikke kan anses for momspligtige, medfører imidlertid ikke i  

 sig selv, at deltagelsen i disse konkurrencer anses for aktiviteter, der  

 falder uden for momslovens anvendelsesområde.
Deltagelsen i disse  

 konkurrencer må således antages at have en sådan tilknytning til  

 selskabets øvrige økonomiske virksomhed, at der ikke er grundlag for at  

 udskille dem som ikke-økonomisk virksomhed.
Der ses derfor ikke grundlag  

 for at begrænse fradragsretten for udgifter afholdt i tilknytning til  

 deltagelsen i disse konkurrencer.
Told -og Skattestyrelsen har i TSS-cirkulære  

 2004-12  

 udtalt, at virksomheder, som efter hidtidig praksis ikke har taget fradrag  

 for købsmoms af varer og ydelser, der er anvendt ved deltagelse i åbne  

 arkitektkonkurrencer, har krav på tilbagebetaling af det beløb, de  

 manglende fradrag har forhøjet momstilsvaret med.
Virksomheder, som har  

 undladt at foretage fradrag, og som i visse momsperioder ikke har  

 indbetalt moms, idet tilsvaret var 0 kr. eller negativt, har ligeledes  

 krav på fradrag, med deraf følgende ret til udbetaling af købsmoms.
Disse  

 virksomheder kan i henhold til fristreglerne i Skattestyrelseslovens § 35  

 B og § 35 C anmode om genoptagelse af opgørelse af momstilsvaret overfor  

 ToldSkat.
 Der er også fradragsret for købsmomsen på udgifter til blade, fagblade,  

 faglitteratur, personale- og kundeblade inden for den registrerede  

 virksomheds område samt ugeblade og tidsskrifter, der lægges frem til  

 kunderne, f.eks. i frisørsaloner.
 Som eksempler på driftsudgifter, hvis købsmoms er anerkendt fratrukket,  

 kan nævnes udgifter til drift af de anlægsaktiver og driftsmidler, der er  

 omtalt ovenfor, udgifter til drift af el- og gasværkers  

 demonstrationslokaler for husholdningsapparater og sammes indkøb af  

 levnedsmidler til brug ved demonstrationerne.
 Landsskatteretten har i TfS 1999, 903 truffet afgørelse om, at et  

 symfoniorkester, der havde både momspligtige og momsfrie aktiviteter, fik  

 godkendt fuldt fradrag for moms af udgift til leje af øvelokale, idet  

 udgifterne til leje af lokalet blev anset for udelukkende anvendt til brug  

 for virksomhedens momspligtige leverancer.
I  

 SKM2002.282.VLR  

 fandt Vestre Landsret i en dom, at der var en så tilstrækkelig direkte og  

 umiddelbar sammenhæng mellem et selskabs momspligtige virksomhed og  

 selskabets leje af et gods og parken omkring godset, at selskabet har ret  

 til at fratrække momsen vedrørende udgifter til leje og indretning af  

 nogle lokaler i godset og til leje af parken.
Retten fandt det godtgjort,  

 at selskabet alene anvendte godset og parken erhvervsmæssigt.
De lejede  

 lokaler anvendes blandt andet til bestyrelsesmøder, direktionsmøder og  

 møder med kunder og leverandører.
Selskabets hovedkontor og  

 produktionslokaler er beliggende i umiddelbar nærhed af godset og  

 parken.
Styrelsen har i TfS 1996, 926 truffet afgørelse om, at moms vedrørende  

 anskaffelse og drift af mobiltelefoner, som anvendes af en virksomheds  

 indehaver eller stilles til rådighed for medarbejdere, kan fradrages efter  

 momslovens almindelige regler.
Mobiltelefoner er således ikke omfattet af  

 den særlige regel i momslovens § 40, stk. 2.
Landsskatteretten har i  

 SKM2004.56.LSR  

 truffet afgørelse om, at en skoles udgifter i forbindelse med drift af  

 landbrug med tilhørende gartneri og skovbrug ikke også vedrører skolens  

 momsfri undervisning.
Skolen var derfor berettiget til fuldt momsfradrag i  

 henhold til momslovens § 37, stk. 1, vedrørende indkøb i forbindelse med  

 det drevne landbrug med tilhørende gartneri og skovbrug.
Skolen er en  

 selvejende institution, der driver undervisning indenfor  

 erhvervsuddannelserne, herunder uddannelse af landbrugs- og  

 gartnermedhjælpere som skovbrugere.
Uddannelserne er opbygget med et  

 grundforløb.
Efter grundforløbet skal eleven finde en lære- og  

 praktikplads.
Landsskatteretten lægger til grund, at kun de elever, der  

 ikke får praktikplads andetsteds er beskæftiget i det omhandlede landbrug,  

 gartneri og skovbrug i praktikperioden, og at landbruget, gartneriet og  

 skovbruget ikke i øvrigt benyttes som led i undervisningen, og at en  

 virksomhed som udgangspunkt ikke kan anses for at udføre momsfritaget  

 undervisning ved at have elever i praktikophold.
Praktikanten yder således  

 en arbejdsindsats, og modtager vederlag herfor i form af løn.
Den  

 erfaring, som praktikanten opnår ved arbejdet, kan ikke anses som  

 undervisning omfattet af momslovens § 13, stk. 1, nr. 3.
 Se også TfS 1994, 756, hvor momsen af udgifterne til reparations-  

 og vedligeholdelsesarbejder på en klosterkirke, der tilhørte et gods, blev  

 anerkendt som fradragsberettiget købsmoms, fordi klosterets drift blev  

 anset for en integreret del af den momspligtige virksomhed vedrørende  

 godset.
Momsnævnet har indrømmet en kommunes kloakforsyning fradrag for momsen  

 af de afholdte omkostninger, som vedrørte restaureringen af en sø, idet  

 Momsnævnet fandt, at omkostningerne vedrørte kloakforsyningens  

 momspligtige opgaver, jf.
TfS 1995, 474.
Landsskatteretten har i  

 SKM2001.549.LSR  

 truffet afgørelse om, at et forsikringsselskab er berettiget til at  

 fradrage moms af udgifter til udbedring af fejl og mangler på private  

 beboelsesejendomme som selskabet var erstatningspligtig for som følge af  

 fejl i tilstandsrapporter udarbejdet af de i selskabet ansatte  

 bygningssagkyndige.
Retten bemærkede, at selskabet er momspligtig af de  

 byggekonsulentydelser, der leveres i form af tilstandsrapporter.  

 Erstatningskravene må anses opstået som led i den momspligtige aktivitet,  

 jf. herved TfS 1986.615 H, og er ikke en forsikringsydelse til en  

 forsikringsberettiget.
Landsskatteretten finder, at selskabet herefter må  

 have adgang til at fradrage moms af de omhandlede udgifter til udbedring  

 af fejl og mangler, som selskabet er erstatningspligtig for som  

 "skadevolder" ved fejl i de af selskabet udfærdigede tilstandsrapporter,  

 jf. momslovens § 37, og TfS 1990.35, uanset at selskabet ikke har nogen  

 del i selve fejlen eller manglerne ved den faste ejendom.
Højesteret har i  

 SKM2004.276.HR  

 taget stilling til sagen vedrørende en erhvervsdrivende fonds fradragsret.  

 Fonden ejer et gods og driver fra denne ejendom en betydelig  

 erhvervsvirksomhed omfattende landbrug, skovbrug, savværk samt produktion  

 af hegn m.m.
Slottet, der er opført i slutningen af 1500-tallet, har  

 gennem århundreder været godsets hovedbygning.
Slottet er fredet, og  

 fonden har pligt til at holde det vedlige.
I østfløjen er indrettet bolig  

 for slottets oldfrue, men bortset herfra har slottet ikke været beboet  

 siden 1939, da den tidligere ejer døde.
Slottet indgår i virksomhedens  

 logo og anvendes navnlig i forbindelse med møder, kurser og fester for  

 virksomhedens personale, i forbindelse med møder i fondens bestyrelse og i  

 forbindelse med besøg af forretningsforbindelser.
Højesteret har givet fonden medhold i (dissens), at slottet må anses  

 for en naturlig og integreret del af fondens erhvervsvirksomhed.
Fonden  

 har derfor ret til fradrag for moms af afholdte udgifter til udvendig og  

 indvendig vedligeholdelse af slottet i det omfang disse udgifter ikke skal  

 henføres til oldfruens bolig inklusive eventuelle udenomsrum til denne,  

 jf. momslovens § 39, stk. 4, sammenholdt med stk. 2, nr. 1, og til fradrag  

 for udgifter til varme, lys, kraft og vand forbrugt på slottet i det  

 omfang, disse udgifter ikke skal henføres til oldfruens beboelse, jf.  

 momslovens § 38, stk. 2. Dette gælder selv om den nævnte anvendelse af  

 slottet ikke har været særlig intensiv, og selv om dele af slottet slet  

 ikke har været anvendt.
Det kan heller ikke føre til andet resultat, at  

 medlemmer af fondens bestyrelse lejlighedsvis og kortvarigt har anvendt  

 slottet til ophold af privat karakter.
 Momsnævnet har i TfS 1998, 363 truffet afgørelse om, at et  

 markedsanalysefirma har fradragsret for moms af indkøb af respondentgaver.  

 Gaverne var et nødvendigt led i opnåelsen af svar fra testpersoner.  

 Gaverne blev først udleveret, når der var svaret.
Nævnet fandt ikke, at disse gaver var omfattet af momslovens § 42, stk  

 1, nr. 5, der bl.a. undtager gaver fra fradragsretten.
Nævnet lagde herved  

 til grund, at de pågældende respondentgaver ikke er gaver i momslovens  

 forstand, men må anses som betaling for et stykke arbejde udført for  

 virksomheden.
 I en sådan situation vil der skulle betales moms af de udleverede  

 varer, om byttehandel henvises til afsnit  

 G.2.2 .
Styrelsen har i TfS 1998, 605 udtalt, at broafgifter, som betales ved  

 kørsel på Storebæltsbroen, er omfattet af driftsomkostningsbegrebet for  

 motorkøretøjer i momslovens forstand.
Fradragsretten afhænger dermed af,  

 hvilket køretøj der er tale om, og hvad køretøjet anvendes til.
Se  

 J.3.1.7  

 og  

 J.2.4 .
Ifølge momslovens § 11 a skal der betales moms af EU-varer, der efter  

 at have været oplagt i Københavns Frihavn, på et frilager eller på et  

 afgiftsoplag fraføres herfra, jf.
Momsvejledningens afsnit  

 D.9.3 .  

 Tilsvarende skal der efter momslovens § 12, stk. 2, betales importmoms af  

 tredjelandsvarer, når varerne ikke længere er omfattet af visse  

 toldordninger.
Blandt disse toldordninger er oplæggelse i Københavns  

 Frihavn, på frilager eller på toldoplag, jf.
Momsvejledningens afsnit  

 D.10 .
Ved indbrudstyveri fra frilagre, afgiftsoplag og toldoplag er der  

 derfor pligt til at betale moms.
Betalingspligten påhviler som  

 udgangspunkt den person, der foranlediger, at varen fraføres de nævnte  

 ordninger, jf. lovens § 46, stk. 3. Imidlertid indeholder  

 momsbekendtgørelsen og toldbehandlingsbekendtgørelsen bestemmelser om, at  

 oplagsindehaveren hæfter for varer, der fraføres - eller må anses for  

 fraført - fra lagret i modstrid med gældende regler.
Jf. § 96 i  

 momsbekendtgørelsen  og  

 § 101 i  

 Toldbehandlingsbekendtgørelsen .  

 Oplagsindehaveren hæfter derfor for momsen af stjålne varer, der ikke  

 forefindes på lageret som følge af indbrudstyveri.
 Told- og Skattestyrelsen har i  

 SKM2004.160.TSS  

 udtalt sig om oplagsindehaverens adgang til at fratrække momsen.  

 Udgangspunktet er, at oplagsindehaveren ikke har fradragsret for den moms,  

 som den pågældende skal betale som følge af hæftelsen for de varer, der  

 går tabt ved tyveri.
Efter momslovens § 37 er det imidlertid ikke afgørende for spørgsmålet  

 om fradragsret, om virksomheden har indbetalt momsen til ToldSkat.
Derimod  

 er det afgørende, om virksomheden har fået varen leveret her i landet, har  

 erhvervet den fra et andet EU-land eller fået varen indført fra et sted  

 uden for EU.
Da "fraførselsmoms" efter § 11 a er en moms på indførsel,  

 levering her i landet og erhvervelse fra et andet EU-land, jf. momslovens  

 § 32, stk. 4, er fraførselsmoms en moms, som der efter 6. momsdirektivs  

 artikel 17, stk. 2, er fradrag for efter momslovens almindelige regler.  

 Oplagsindehaveren vil derfor have fradragsret for den moms, som skal  

 betales som følge af hæftelsesforpligtelsen, hvis det er oplagsindehaveren  

 selv, der i forbindelsen med oplæggelsen har fået varen leveret her i  

 landet, har erhvervet den fra et andet EU-land eller fået varen indført  

 fra et sted uden for EU.
Det er en forudsætning, at betingelserne for  

 fradrag i øvrigt er opfyldt.
Indbrudstyveriet betyder ikke, at varerne anses for udtaget til  

 ikke-fradragsberettigede formål, jf.
TfS 1997, 376. Der skal derfor ikke  

 betales udtagningsmoms efter lovens § 5 i forbindelse med tyveriet, og  

 tyveriet afskærer ikke oplagshaveren fra momsfradrag efter de almindelige  

 momsregler.
Ved fraførsel af varer fra frilagere, afgiftsoplag og toldoplag som  

 følge af fejlleveringer og ekspeditionsfejl er der ligeledes pligt til at  

 betale moms efter lovens § 11 a henholdsvis § 12, stk. 2.  

 Oplagsindehaveren er selv den betalingspligtige person efter lovens § 46,  

 stk. 3, idet det er oplaget, der har begået fejlen.
Dertil kommer, at  

 oplagsindehaveren som nævnt hæfter for momsen efter  

 toldbehandlingsbekendtgørelsens og momsbekendtgørelsens  

 hæftelsesbestemmelser.
 Told- og Skattestyrelsen har i  

 SKM2004.160.TSS  

 udtalt sig om oplagsindehaverens adgang til at fratrække momsen.  

 Fejlleveringer og ekspeditionsfejl kan efter TfS 1997, 376, ikke anses som  

 svind, der berettiger til at anse momsen, der opkræves ifølge toldreglerne  

 om provianteringslagre, som indgående moms.
Når varer vedved ToldSkats eftersyn ikke forefindes som følge af  

 fejlleveringer og fejlekspeditioner, har oplagshaveren således ikke  

 fradragsret for den moms, der skal betales som følge af  

 hæftelsesforpligtelsen.
Vederlagsfri overdragelse af varer anses med  

 undtagelse af visse reklameartikler mv. efter lovens § 5 for anvendelse  

 til ikke-fradragsberettigede formål.
Tilsvarende er det efter lovens § 4  

 som udgangspunkt kun leveringer mod vederlag, der er omfattet af  

 momsloven, herunder bestemmelserne om fradragsret.
Landsskatteretten fandt i  

 SKM2002.662.LSR ,  

 at en virksomhed med udlejning af musik- og dansestudie samt værelser evt.  

 med forplejning kunne karaktiseres som egentlig udlejningsvirksomhed, og  

 at virksomheden dermed ikke var omfattet af momslovens § 13, stk. 1, nr.  

 3. Landsskatteretten fandt herefter, at virksomheden var berettiget til  

 fuldt fradrag for moms af udgifter vedrørende forplejning og  

 værelsesudlejning i forbindelse med den nævnte udlejningsvirksomhed.  

 Fradragsbegrænsningen i momslovens § 42, stk. 3 fandt alene anvendelse på  

 virksomheder, der er omfattet af § 13, stk. 1, nr. 3, 2. pkt.
Se  

 D.11.3 .
Som yderligere eksempler på tilfælde, hvor der er fradragsret for  

 købsmomsen, kan nævnes udgifter til udsmykning i en momsregistreret  

 virksomhed.
Se TfS 1995, 687, hvor Momsnævnet godkendte fradragsret for  

 købsmomsen af nogle malerier, der skulle hænge på væggen i virksomhedens  

 lokaler.
Landsskatteretten har i  

 SKM2002.121.LSR  

 truffet afgørelse om, at et moderselskabs levering af ydelser betegnet som  

 management-fee og Risk-fee til et helejet datterselskab er momspligtige i  

 medfør af momslovens § 4, stk. 1, da leveringen af disse ydelser findes at  

 gå ud over, hvad der er en følge af de rettigheder moderselskabet har i  

 sin egenskab af aktionær i datterselskabet.
Datterselskabet var berettiget  

 til fradrag for momsen af udgiften hertil.
 Den faste forbindelse over Øresund åbnede 1. juli år 2000. Forbindelsen  

 pålægges en passageafgift, der opkræves på den svenske side af sundet.
Eftersom forbindelsen er beliggende på både dansk og svensk  

 territorium, pålægges passageafgiften moms delvis i Danmark og delvis i  

 Sverige.
Virksomheder registreret i Danmark har fradragsret for både det  

 danske og det svenske momsbeløb i Danmark.
 Fradragsretten gælder også for virksomhedens personbiler, uanset der  

 efter de gældende regler ikke er fradrag for moms vedrørende drift af  

 personbiler, jf. momslovens § 42, stk. 1, nr. 7. Se  

 J.3.6 .
J.1.1.14 Personaleudgifter Ud fra synspunktet om, at personalerelaterede udgifter normalt er  

 fradragsberettigede driftsudgifter, fordi personalet er nødvendigt for  

 virksomhedens leverancer, kan købsmomsen heraf fradrages i  

 momstilsvaret.
Derfor kan købsmoms af arbejdstøj og uniformer, der tilhører  

 virksomheden, og som anvendes af personalet, når det arbejder for  

 virksomheden, fradrages.
Det samme gælder moms af arbejdstøj til ejerens  

 eget brug, forudsat at virksomheden stiller tilsvarende arbejdstøj til  

 personalets rådighed uden at kræve betaling for det.
Hvis virksomheden  

 ikke har ansatte, kan momsen trækkes fra, hvis det er sædvanligt inden for  

 den pågældende branche, at der stilles arbejdstøj til personalets  

 rådighed.
Det samme gælder civilbeklædning såsom benklæder, skjorter, slips og  

 pullovers, der tilhører virksomheden, og som medarbejderne altid skal have  

 på, når de repræsenterer virksomheden, idet det betragtes som en slags  

 uniform.
Det er dog en betingelse for fradrag, at tøjet, evt. kun den del  

 af tøjet, der er synligt, er forsynet med firmaets navn eller logo, og at  

 det er forbudt de ansatte at bruge tøjet uden for arbejdstid.  

 Medarbejderen skal være pålagt at levere tøjet tilbage til virksomheden,  

 når ansættelsen ophører.
De nævnte betingelser søger at sikre, at tøjet  

 udelukkende anvendes til brug for virksomheden og ikke privat.
 Også købsmoms af sportsbeklædning, som virksomheden udleverer til sit  

 eget personale til låns, medens det er ansat i virksomheden, kan normalt  

 fradrages.
Moms af andre typer personaleudgifter, som f.eks. omkostninger til  

 lærebøger og til undervisningsaktiviteter, f.eks. uddannelse af personale,  

 udgifter til kørekort til mekanikerlærlinge, bogudgifter til lærlinge  

 m.fl., kan fradrages.
Det er normalt en betingelse, at uddannelsen kan  

 kræves af arbejdsgiveren.
Dette gælder dog ikke revisionsvirksomheders  

 udgifter til ansattes lærebøger, hvor købsmomsen kan fratrækkes, selv om  

 arbejdsgiveren ikke kan kræve uddannelsen.
Som yderligere eksempler på personalerelaterede udgifter kan nævnes  

 udgifter til inventar, køkkenudstyr, service, rengøringsmaterialer mv. til  

 brug i virksomhedens frokoststue.
Dette hænger sammen med, at  

 arbejdsgiveren har pligt til at stille rum og visse faciliteter til  

 rådighed for personalets frokost.
I  

 SKM2003.136.TSS  

 har Told- og Skattestyrelsen udtalt sig om hvorvidt virksomheder, der har  

 outsourcet kantinedriften i virksomheden til et cateringselskab, har  

 fradragsret for moms af betalinger til cateringselskabet.
Se afsnit  

 G.1.1.3 .
J.1.1.15 Reklameudgifter Løbende udgifter i form af driftsudgifter til reklame er skattemæssigt  

 fradragsberettigede i virksomhedens indkomst, og den dertil svarende moms  

 kan fradrages som købsmoms.
Det er karakteristisk for reklameudgifter, at de normalt afholdes over  

 for en ubestemt kreds af kunder eller potentielle kunder.
Reklameudgifter  

 tager endvidere sigte på at opretholde en virksomheds almindelige omdømme  

 eller fremme dens interesser ved at gøre den kendt og fordelagtigt  

 bemærket.
 Momsnævnet har i en række afgørelser udtalt, at den momsmæssige  

 vurdering er den samme som den skattemæssige og derfor skal følge denne,  

 hvor en sådan allerede foreligger.
Som eksempler på udgifter, der er anset for reklameudgifter med  

 fradragsret for købsmomsen til følge, kan nævnes modetøj, som en  

 virksomhed gratis stiller til rådighed for et ugeblad som gevinster i  

 ugebladets konkurrencer, se Mn.1360. Virksomheden var i den konkrete sag  

 agent for og eneforhandler af modetøjet i Danmark, og ugebladet omtalte  

 modetøjet i forbindelse med konkurrencen.
I pakken med gevinsten var  

 udover et lykønskningskort fra ugebladet lagt et varekatalog.
 Se også Mn. 1044, hvor momsen af en virksomheds lejeudgift til en bus,  

 som blev anvendt til at transportere potentielle kunder fra virksomhedens  

 detailudsalg til fabrikken, og som var påmalet firmaets navn mv., blev  

 anset for at vedrøre en fradragsberettiget reklameudgift.
På samme måde og ud fra samme synspunkt behandles moms af  

 sportsbeklædning, som i reklameøjemed er forsynet med virksomhedens navn  

 eller mærke, og som udleveres gratis til sportsforeninger eller andre  

 sportsudøvere.
Det samme gælder sportstøj, der udleveres af en  

 importør/forhandler, men beklædningen behøver i dette tilfælde ikke at  

 være forsynet med anden reklame end et almindeligt varemærke for det  

 pågældende fabrikat.
Til gengæld skal sportsforeningen forpligte sig til i  

 en vis periode at undlade at bruge tilsvarende beklædning af andre  

 fabrikater, ellers ville reklameværdien have begrænset eller ingen  

 værdi.
I de ovennævnte situationer vedrørende modetøj og sportsbeklædning vil  

 der skulle betales salgsmoms af de udleverede varer.
Der henvises til  

 afsnit  

 G.2.2  

 om byttehandel.
Ligeledes ud fra et reklamesynspunkt er der fradragsret for købsmomsen  

 af håndbøger, der indeholder teknisk/faglige redegørelser samt omtale af  

 virksomhedens produkter, og som udleveres gratis til virksomhedens kunder  

 samt til andre inden for den pågældende branche.
Samme praksis gælder for  

 reklametryksager mv. til brug i forbindelse med sælger- eller  

 forbrugerkonkurrencer.
Momsnævnet har indrømmet en virksomhed fradragsret for købsmomsen af  

 udgifter til køb af nogle reklame- og markedsføringsartikler, som blev  

 brugt til demonstration, men som efter endt brug forblev hos kunderne.
Til  

 støtte for afgørelsen anførtes, at der var  tale om en meget lav  

 restværdi, og at der således ikke forelå noget donatorisk element, se TfS  

 1996, 56.
Udgifter til reklameartikler, hvis indkøbspris eller fremstillingspris  

 ikke er højere end 100 kr. ekskl. moms, og som i reklameøjemed er  

 fremstillet i et større antal eksemplarer med henblik på uddeling blandt  

 kunder og potentielle kunder, betragtes i almindelighed som  

 fradragsberettigede, såvel skattemæssigt som momsmæssigt.
Det er en  

 betingelse for fradrag, at varerne på iøjnefaldende måde er forsynet med  

 virksomhedens navn eller logo, således at de af den grund må antages at  

 have mistet betydningen som handelsobjekter.
Som eksempler kan nævnes  

 plastiklegetøj vedlagt en vare, opskriftskort i en plastboks, lightere,  

 lommeknive, visitkort, vin, jf.
TfS 1994, 401.
Højesteret har i  

 SKM2006.398.HR  

 taget stilling til Østre Landsrets dom i  

 SKM2003.401.ØLR . Sagen  

 drejede sig om, hvorvidt et bryggeri havde fradrag for udgifterne til  

 nogle fodboldbilletter, som selskabet havde erhvervet i henhold til nogle  

 sponsorater indgået med diverse fodboldklubber.
Spørgsmålet i sagen var  

 nærmere, om fodboldbilletterne kunne anses for anvendt til  

 fradragsberettiget reklame/markedsføringsmæssige formål, eller om  

 billetterne var blevet anvendt til ikke-fradragsberettigede formål i  

 henhold til momslovens § 42, stk. 1, nr. 3 og 5. Herudover drejede sagen  

 sig om værdiansættelsen af fodboldbilletterne, idet der ikke i de indgåede  

 sponsorkontrakter var taget stilling til værdien af disse.
Daværende  

 ToldSkat havde derfor været nødsaget til at foretage et skøn over værdien  

 af de enkelte billetter m.v.
 Bryggeriet gjorde under sagen gældende, at billetterne var anvendt til  

 reklame/markedsføringsmæssige formål, hvor billetterne bl.a. var blevet  

 anvendt til:
 Herudover gjorde bryggeriet gældende, at billetterne måtte anses for en  

 biydelse i forhold til de øvrige reklameydelser, som bryggeriet havde  

 erhvervet ved indgåelsen af sponsorkontrakterne, hvorfor biydelsen  

 momsmæssigt skulle behandles på samme måde som hovedydelsen, der ifølge  

 bryggeriet vedrørte reklame.
 SKAT gjorde i første række gældende, at bryggeriet ikke havde  

 fradragsret, allerede fordi fodboldbilletterne gav adgang til  

 underholdning, jf. momslovens § 42, stk. 1, nr. 5. I anden række gjorde  

 SKAT gældende, at bryggeriet ikke havde fradragsret som følge af, at  

 billetterne var blevet anvendt til gaver, repræsentation og  

 naturalaflønning, jf. momslovens § 42, stk. 1, nr. 5 og 3.
Højesteret fastslog, at der ikke forelå en biydelse, hvorfor købet af  

 billetterne ikke skulle behandles på samme måde som det samtidige køb af  

 reklameydelserne.
Herudover fastslog Højesteret, at billetterne gav adgang  

 til underholdning, uden at dette dog kunne afskære bryggeriets  

 fradragsret, jf. momslovens § 42, stk. 1, nr. 5. Herefter fastslog  

 Højesteret vedrørende de enkelte anvendelsesmåder, at billetterne, der var  

 givet til udvalgte kunder var at anse for repræsentation, jf. momslovens §  

 42, stk. 1, nr. 5. Vedrørende disse billetter fastslog Højesteret  

 endvidere, at der ikke helt eller delvis kunne gives bryggeriet adgang til  

 momsfradrag, jf. § 42, stk. 2, idet de afholdte arrangementer ikke kunne  

 anses for restaurationsydelser.
 Vedrørende billetterne givet til ansatte fastslog Højesteret, at der  

 forelå naturalaflønning, jf. momslovens § 42, stk. 1, nr. 3.
Vedrørende billetter anvendt til konkurrencer var Højesteret enig i, at  

 der forelå gaveydelser.
Et mindretal på 2 dommere ville i den anledning  

 stadfæste Østre Landsrets dom, hvorefter bryggeriet kunne fradrage værdien  

 af de billetter, der havde en lav værdi, mens der ikke var fradragsret for  

 billetter med en høj værdi.
Flertallet, der bestod af 3 dommere, fastslog,  

 at eftersom der forelå gaveydelser og ikke reklameartikler, kunne der ikke  

 skelnes mellem værdien af billetterne.
Bryggeriet havde derfor ikke  

 fradragsret for nogen af billetterne.(dissens). Endelig fastslog  

 Højesteret, at der ikke var grundlag for at tilsidesætte det udøvede skøn  

 vedrørende værdien af billetterne.
J.1.2 Købsmoms § 37, stk. 2 Bestemmelsen indeholder en nærmere afgrænsning af den  

 fradragsberettigede moms.
J.1.2.1 § 37, stk. 2, nr. 1 Momsen af varer og ydelser, der er leveret til virksomheden, kan  

 medregnes til den fradragsberettigede moms.
Der er således ikke fradragsret for varer og ydelser, der ikke kan  

 anses for leveret til virksomheden.
EF-domstolen har i sagerne  

 C-338/98 og C-33/03 fundet, at en nederlandsk henholdsvis en britisk  

 ordning, var i modstrid med 6. momsdirektiv.
Efter ordningerne havde  

 momspligtige arbejdsgivere fradragsret for godtgørelser til ansatte, som  

 skulle dække de ansattes udgifter til benzin i forbindelse med kørsel i de  

 ansattes køretøjer, men i arbejdsgiverens interesse.
 Derimod fandt EF-domstolen i sag C-165/86, Intiem CV, at en momspligtig  

 arbejdsgiver havde fradragsret for indkøb af varer i eget navn fra en  

 momspligtig leverandør, selvom varerne fysisk blev leveret til  

 arbejdsgiverens ansatte, når de ansatte udelukkende anvendte varerne under  

 arbejdet for arbejdsgiverens virksomhed, og leverandøren fakturerede  

 arbejdsgiveren for indkøbet.
EF-domstolen har i præmis 32 i dommen i sag C-378/02, Waterschap Zeeuws  

 Vlaanderen, udtalt, at det følger af bestemmelserne i sjette  

 momsdirektivs artikel 2 og 17, at kun en person, der er en  

 afgiftspligtig person, og som optræder i denne egenskab på det tidspunkt,  

 hvor godet erhverves, har ret til fradrag vedrørende dette gode og kan  

 fratrække moms, der skyldes eller er erlagt for dette gode, hvis godet  

 anvendes i forbindelse med hans afgiftspligtige transaktioner (jf. for så  

 vidt angår sjette direktivs artikel 17, dom af 11.7.1991, sag C-97/90,  

 Lennartz, Sml.
I, s. 3795, præmis 8).
EF-domstolen tog i sag C-97/90, Lennartz, stilling  

 til det tilfælde, hvor en afgiftspligtig person har købt og anvendt  

 et køretøj til private formål, og som efterfølgende ? da han  

 ligeledes anvendt dette gode til erhvervsmæssige formål ? har anmodet  

 om fradrag for den moms, der var erlagt i forbindelse med godets  

 erhvervelse.
Domstolen bemærkede, at sjette direktivs artikel 17  

 fastsætter tidspunktet for fradragsrettens indtræden, og fastslog på dette  

 grundlag, at det kun er den egenskab, i hvilken en privat handler på  

 tidspunktet for erhvervelsen af godet, der er afgørende for, om der består  

 en fradragsret.
Derefter bemærkede Domstolen, at direktivets artikel 20,  

 som har overskriften "Berigtigelse af fradragene", i modsætning hertil  

 ikke indeholder bestemmelse vedrørende fradragsrettens opståen.
Domstolen  

 bemærkede, at eftersom artiklen blot fastsætter den mekanisme, som gør det  

 muligt at beregne berigtigelserne af det oprindelige fradrag, kan den  

 derfor ikke medføre, at der opstår en fradragsret, og heller ikke omforme  

 den afgift, der er erlagt af en afgiftspligtig i forbindelse med dennes  

 ikke-afgiftspligtige transaktioner, til en fradragsberettiget afgift som  

 omhandlet i artikel 17.
EF-domstolen har i præmisserne 39 -  

 40 i sag C-378/02, Waterschap Zeeuws Vlaanderen,  

 udtalt, at samme argumentation skal anvendes på et  

 offentligretligt organ, der handler i sin egenskab af offentlig myndighed  

 på tidspunktet for erhvervelsen af et investeringsgode.
Dette organ, der  

 således ikke har handlet i sin egenskab af afgiftspligtig person, har på  

 samme måde som en privat person, der handler til private formål, ingen ret  

 til at fradrage moms, som det har erlagt vedrørende dette gode.
Den  

 omstændighed, at nævnte organ efterfølgende har handlet i sin egenskab af  

 afgiftspligtig person, kan således ikke på grundlag af sjette direktivs  

 artikel 20 have til virkning, at den moms, der er erlagt af dette organ  

 til brug for transaktioner, som det har udført i sin egenskab af offentlig  

 myndighed - og som dermed er afgiftsfri - gøres  

 fradragsberettiget som omhandlet i direktivets artikel 17.
Momsnævnet nægtede i TfS 1996, 561, fradrag for købsmomsen af  

 fakturaer, der ikke omhandlede faktiske leverancer.
Der var ikke i sagen  

 foretaget levering, ligesom det heller ikke var hensigten, at der skulle  

 ske levering.
Virksomheden vidste, at der var tale om fiktive fakturaer,  

 der ikke skulle betales.
Landsskatteretten har i TfS 2000, 20 truffet afgørelse om, at der ikke  

 kunne godkendes momsrefusion på opkøb af guld til videresalg, da det ikke  

 kunne anses for dokumenteret, at det omhandlede guld var leveret.
Der var  

 i sagen ikke fremlagt dokumentation for guldets tilstedeværelse,  

 opbevaring eller efterfølgende videresalg, ligesom der heller ikke forelå  

 dokumentation for betaling af fakturabeløbene.
 Told- og Skattestyrelsen har i  

 SKM2004.160.TSS  

 udtalt, at da "fraførselsmoms" efter § 11 a er en moms  

 på indførsel, levering her i landet og erhvervelse fra et andet  

 EU-land, jf. momslovens § 32, stk. 4, er fraførselsmoms en moms, som der  

 efter 6. momsdirektivs artikel 17, stk. 2, er fradrag for efter momslovens  

 almindelige regler.
Fakturadatoen kan normalt anses for leveringstidspunkt og er således  

 afgørende for, i hvilken periode købsmomsen kan trækkes fra.
Om opgørelse  

 af afgiftstilsvaret henvises til momslovens § 56. Se  

 afsnit       O .
 Derimod er det det faktiske leveringstidspunkt, der er afgørende for  

 fradragsretten i de tilfælde, hvor en virksomhed på grund af en lovændring  

 ændrer status fra at være momsfri til at være momspligtig eller omvendt,  

 se TfS 1997, 449, der er omtalt i  

 J.1.1.13 .
 Skatteministeriet har i  

 SKM2003.99.TSS  

 udtalt, at TfS 1997, 449, finder tilsvarende anvendelse på  

 praksisændringer, der alene har fremadrettet virkning.
Det er ikke en betingelse, at fakturabeløbet og dermed den tillagte  

 moms er betalt.
Moms vedrørende f.eks. en maskine, der er købt på  

 afbetaling med ejendomsforbehold, kan således medregnes til købsmomsen  

 allerede på faktureringstidspunktet.
Der er dermed et sammenfald mellem det tidspunkt, hvor leverandøren  

 skal medregne fakturerede varer og ydelser til de momspligtige leverancer,  

 og det tidspunkt, hvor køber kan medregne momsen heraf til købsmomsen.
Om  

 det momsretlige leveringsbegreb henvises til § 23. Se  

 F.1 .
 I  

 SKM2002.358.HR  

 har Højesteret i en dom stadfæstet Vestre Landsrets dom i TfS 1999,  

 232. Sagen vedrørte spørgsmålet om berettigelsen af to nystiftede  

 kommanditselskabers krav på udbetaling af negativt momstilsvar i en given  

 afgiftsperiode selvom den momspligtige ydelse først kunne antages at være  

 leveret til selskaberne i en senere afgiftsperiode.
 I landsrettens dom udtales det at det ikke var godtgjort, at  

 de til K/S´erne udstedte fakturaer omfattede andre ydelser end de  

 direkte i fakturateksten angivne, at fakturaerne for de angivne ydelser  

 blev udstedt ca. 3/4 år før ydelserne reelt havde kunnet leveres, og at  

 der under samtidig hensyntagen til det betydelige personsammenfald i  

 ledelsen af det fakturaudstedende selskab og K/S´erne var grundlag for den  

 antagelse, at fakturaernes tidligere udstedelse skete alene for at de  

 nystiftede K/S´ere kunne opnå udbetaling af negativt momstilsvar - og  

 dermed likviditet - så tidligt som muligt uden sammenhæng med den faktiske  

 leverance.
 På denne baggrund skulle leveringstidspunktet - og ikke  

 faktureringstidspunktet - lægges til grund for vurderingen af, i hvilken  

 afgiftsperiode udbetaling af negativ moms skulle finde sted.
 Moms af fakturerede forudbetalinger kan også medregnes til købsmomsen,  

 jf. § 23, stk. 3, hvorefter betalingstidspunktet anses for  

 leveringstidspunkt, når betaling finder sted, inden levering eller  

 fakturering er sket.
Hvis en registreret virksomhed, der ved indkøb til brug for  

 virksomheden har ydet forudbetaling til en leverandør af varer og  

 momspligtige ydelser, lider tab på forudbetalingen som følge af  

 leverandørens konkurs el.lign, kan købervirksomheden medregne momsbeløbet  

 af forudbetalingen til købsmomsen.
Der skal ikke efterfølgende ske  

 regulering af købsmomsen som følge af tabet.
Det krav, som køberen  

 anmelder i sælgers konkursbo, skal være ekskl. moms, jf.
Dep. 506/77.
 Momsen af virksomhedens indkøb, som er leveret til og betalt af  

 virksomheden, kan normalt medregnes til købsmomsen, selv om virksomheden  

 efterfølgende måtte få indkøbsprisen helt eller delvist refunderet fra  

 trediemand, og der er andre - evt. ikke registrerede - medindehavere.  

 Refusion fra trediemand kan forekomme, f.eks. i tilfælde, hvor der udføres  

 arbejde på en fast ejendom, som virksomheden bruger.
 Indkøb, der vedrører et registreret interessentskabs momspligtige  

 aktiviteter, kan medregnes til købsmomsen, selv om udgiften er afholdt af  

 en af interessenterne personligt.
EF-domstolen har i sag C-25/03, HE, udtalt, at parterne i et  

 sameje mellem ægtefæller, som ikke har retsevne og ikke selv udøver nogen  

 økonomisk virksomhed i sjette direktivs forstand, må anses for modtagere  

 af ydelsen med henblik på direktivets anvendelse, når samejet bestiller et  

 investeringsgode.
Domstolen udtalte endvidere, at den ene af  

 ægtefællerne, når to ægtefæller i sameje som følge af deres ægteskab  

 erhverver et investeringsgode, hvoraf en del udelukkende anvendes af denne  

 ægtefælle til erhvervsmæssige formål, har fradragsret for hele den  

 indgående moms, der har belastet den del af godet, som ægtefællen anvender  

 i forbindelse med sin virksomhed, for så vidt som beløbet ikke overskrider  

 grænserne for den andel, som den afgiftspligtige person har i samejet af  

 godet.
J.1.2.2 Køb fra andre EU-lande § 37, stk. 2, nr.  

 2 Efter § 37, stk. 2, nr. 2, er der fradragsret for moms af virksomhedens  

 erhvervelser fra andre EU-lande.
Virksomheden skal efter § 11 betale moms  

 af disse erhvervelser og har fradragsret for momsen, hvis varen er  

 erhvervet til brug for virksomhedens momspligtige leverancer.
Moms af  

 EU-erhvervelser behandles derfor på samme måde som den moms, indenlandske  

 leverandører har faktureret til virksomheden.
Se  

 D.9  

 og  

 G.6 .
 Moms af EU-erhvervelser kan medregnes til købsmomsen i den periode,  

 hvor de momsretligt anses for erhvervet, jf. § 25. Se  

 F.2 .
 Told- og Skattestyrelsen har i  

 SKM2004.160.TSS  

 udtalt, at da "fraførselsmoms" efter § 11 a er en moms  

 på indførsel, levering her i landet og erhvervelse fra et andet  

 EU-land, jf. momslovens § 32, stk. 4, er fraførselsmoms en moms, som der  

 efter 6. momsdirektivs artikel 17, stk. 2, er fradrag for efter momslovens  

 almindelige regler.
J.1.2.3 Køb fra lande uden for EU § 37, stk. 2,  

 nr. 3 Efter § 37, stk. 2, nr. 3, er der fradragsret for momsen på  

 virksomhedens køb fra lande uden for EU.
Virksomheden skal efter § 12  

 betale moms af de indførte varer, som skal momsberigtiges ved indførslen.  

 Den moms, der er betalt i forbindelse med varens indførsel, kan fratrækkes  

 efter samme regler, som hvis varerne var købt i Danmark.
Moms  

 af varerne  (importmoms) kan fradrages på det tidspunkt, hvor varerne  

 er blevet fortoldet, jf. § 26. Moms, som i henhold til EU's  

 forsendelsesordning er afkrævet en hovedforpligtet for en T-forsendelse,  

 kan ikke medregnes til købsmomsen, hverken hos den hovedforpligtede eller  

 hos afsenderen, hvis retureksemplaret af forsendelsesangivelsen ikke  

 modtages hos told- og skatteforvaltningen.
En hovedforpligtet er en fysisk  

 eller juridisk person, som er godkendt som kautionist efter EU's regler,  

 og som har kautioneret for moms og eventuel told vedrørende varer, der  

 forsendes, jf.
EU's forsendelsesordning.
 Told- og Skattestyrelsen har i  

 SKM2004.160.TSS  

 udtalt, at da "fraførselsmoms" efter § 11 a er en moms  

 på indførsel, levering her i landet og erhvervelse fra et andet  

 EU-land, jf. momslovens § 32, stk. 4, er fraførselsmoms en moms, som der  

 efter 6. momsdirektivs artikel 17, stk. 2, er fradrag for efter momslovens  

 almindelige regler.
J.1.2.4 § 37, stk. 2, nr. 4 Efter § 37, stk. 2, nr. 4, er der fradragsret for momsen af ydelser,  

 som virksomheden indkøber i andre lande, og som det efter § 46, stk. 1,  

 nr. 3, påhviler virksomheden at betale moms af.
Det drejer sig om ydelser,  

 der er nævnt i § 15, stk. 2 og 3, § 16, stk. 2, og §§ 18 - 21, f.eks.  

 rådgivningsydelser mv., transportydelser og ydelser knyttet til transport,  

 herunder når de leveres af formidlere.
Se  

 E.3 ,  

 E.3.1 ,  

 E.3.2 ,  

 E.3.4 ,  

 E.3.5 ,  

 E.3.6 ,  

 E.3.7  

 og  

 L.1.2.3 .
J.1.2.5 § 37, stk. 2, nr. 5 Efter § 37, stk. 2, nr. 5, er der fradragsret for den moms, der skal  

 betales efter §§ 6 og 7. Efter disse bestemmelser skal momspligtige  

 personer betale moms, hvis de for egen regning opfører bygninger til salg  

 eller udlejning eller til brug for virksomheden eller dennes indehaver  

 under de omstændigheder, der er nævnt i §§ 6 og 7, se  

 D.5  

 og afsnit  

 Q.1 .
J.1.2.6 Dokumentation Det er en generel betingelse for at kunne opnå fradrag for købsmoms, at  

 der som dokumetation kan fremlægges forskriftsmæssige fakturaer.
Der  

 henvises til kapitel 11 i momsbekendtgørelsen.
Se  

 N.5.2.1.2  Købekontrakter  

 og slutsedler, f.eks. vedrørende motorkøretøjer, kan efter praksis ikke  

 anerkendes som forskriftsmæssig dokumentation.  For  

 importerede varer kan de månedlige importspecifikationer fra told- og  

 skatteforvaltningen anvendes som dokumentation.
Vedrørende  

 opgørelse af momstilsvaret, se  

 afsnit O        og momslovens § 56.
J.1.3 Udtagning § 37, stk. 3 § 37, stk. 3, fastslår, at i det omfang, der skal betales salgsmoms af  

 en vare, der udtages, kan købsmomsen fratrækkes i forbindelse med  

 udtagningen, hvis det ikke allerede er sket.
Ved udtagning af aktiver,  

 hvor der kun er opnået delvis fradragsret ved indkøbet mv., kan der  

 således efter bestemmelsen foretages fradrag for den resterende del af  

 momsen på indkøbet.
I bestemmelsen er der fastsat et maksimum for det  

 beløb, der kan fradrages, idet det højst må udgøre 25% af momsgrundlaget  

 ved udtagningen, jf. § 28, stk. 4. Det er herved sikret, at fradraget ikke  

 kan blive større end den moms, der skal betales ved udtagningen af  

 aktivet.
Se  

 G.2.4 .
J.1.4 Byttehandel § 37, stk. 4 I § 37, stk. 4,  bestemmes, at når momsen ved byttehandel beregnes  

 på grundlag af forskelsbeløbet, jf. § 28, stk. 2, 3. pkt., skal  

 momsfradraget tilsvarende opgøres på grundlag af forskelsbeløbet.
Se  

 G.2.2 .
J.1.5 Øresundsbroen I § 37, stk. 5, bestemmes, at registrerede virksomheder som indgående  

 moms også kan fratrække den svenske moms på passagen af den faste  

 forbindelse over Øresund.
J.2 Delvis fradragsret §§ 38 - 41 I §§ 38 - 41 behandles reglerne om delvis fradragsret for købsmomsen.  

 Reglerne giver virksomheden mulighed for fradragsret i samme omfang, som  

 anvendelsen af indkøbet vedrører virksomhedens momspligtige aktiviteter.  

 Reglerne om delvis fradragsret er derfor kun relevante, når et givet  

 indkøb i et vist omfang, men ikke fuldt ud, anvendes af den  

 registreringspligtige virksomhed.
Der er dog i §§ 40 og 41 fastsat særlige regler for henholdsvis  

 vedligeholdelse af visse tilkørselsveje, for køb og drift af telefoner  

 samt indkøb mv. af vare- og lastvogne.
Disse regler må betragtes som  

 forenklingsforanstaltninger, hvilket indebærer, at fradragsretten for  

 sådanne køb mv. ikke behøver at stå i forhold til den faktiske  

 anvendelse.
 Ved opgørelse af delvis fradrag anvendes forskellige fremgangsmåder,  

 der retter sig efter anvendelsen samt arten af det pågældende indkøb.
 Der må herefter sondres mellem:
J.2.1 § 38 Bestemmelsen omfatter reglerne om delvis fradragsret, dels når der er  

 købt ind til en virksomhed, der har såvel momspligtige som momsfri  

 aktiviteter, dels når der er foretaget indkøb til fradragsberettigede  

 formål i virksomheden og til virksomheden uvedkommende formål, herunder  

 til privat brug, jf. stk. 1 og 2. Endvidere fremgår det af stk. 3 og 4,  

 hvorledes opgørelsen i specielle tilfælde skal foretages.
Bestemmelsen  

 svarer til artikel 17, stk. 5 i 6. momsdirektiv.  

 Bestemmelsen omfatter ikke opførelse mv. af bygninger,  

 vedligeholdelse af veje, der benyttes ved tilkørsel til  

 landbrugsvirksomheder, anskaffelse og drift af telefoner, der af  

 arbejdsgiveren installeres hos medarbejderen samt anskaffelse og drift af  

 vare- og lastvogne med tilladt totalvægt på ikke over 3 tons.
Der er i §§  

 39 - 41 specielle regler for opgørelsen af den delvise fradragsret for  

 disse indkøb.
Se  

 J       2.2 ,  

 2.3        og  

 2.4 .
J.2.1.1 Blandet anvendelse § 38,  

 stk.1 § 38, stk. 1, omhandler opgørelsen af den delvise fradragsret ved  

 indkøb mv. til blandet anvendelse, dvs. hvor de pågældende varer og  

 ydelser anvendes både til registreringspligtig virksomhed og til  

 ikke-registreringspligtig virksomhed.
Indkøbet anvendes således fuldt ud  

 erhvervsmæssigt.
Hvis indkøbet anvendes til virksomheden uvedkommende  

 formål, herunder privat, bruges reglerne i § 38, stk. 2, se  

 J.2.1.2 .
Fradraget opgøres forholdsmæssigt, og fradraget udgør den del af  

 momsen, der forholdsmæssigt svarer til omsætningen (ekskl. moms) i den  

 registreringspligtige del af virksomheden.
Dette bevirker, at jo større  

 omsætningen i den registreringspligtige del af virksomheden er af den  

 samlede omsætning, desto større bliver fradragsretten.
I Landsskatterettens afgørelse i TfS 2000, 941 havde en  

 ejendomsmæglervirksomhed ud over momspligtige indtægter ved  

 ejendomshandel, momsfrie indtægter i form af salær ved  

 pantebrevsformidling og honorarer vedrørende lånoptagelse.
Udgifter til  

 annoncer og tilstandsrapporter ansås for udelukkende at vedrøre den  

 momspligtige aktivitet, og momsen vedrørende disse udgifter skulle derfor  

 ikke fordeles forholdsmæssigt, men kunne fradrages fuldt ud.
Landsskatteretten har i  

 SKM2001.237.LSR  

 truffet afgørelse om, at et selskab, der forestod driften af en  

 fodboldklubs førstehold med kun amatørspillere, kunne få godkendt delvis  

 fradragsret for moms vedrørende udgifter til holdets bustransport i  

 forbindelse med kampe samt udgifter til holdets bustransport, ophold og  

 fortæring i forbindelse med træningsophold.
Delvis fradragsret vedrørende  

 opholds- og fortæringsudgifter dog kun godkendt for så vidt angår 25%, jf.  

 momslovens § 42, stk. 2. Selskabet havde ud over momsfrie entreindtægter,  

 momspligtige indtægter ved salg af reklameplads og kioskvarer.
Landsskatteretten har i  

 SKM2004.56.LSR  

 truffet afgørelse om, at en skoles udgifter i forbindelse med drift af  

 landbrug med tilhørende gartneri og skovbrug ikke også vedrører skolens  

 momsfri undervisning.
Skolen var derfor berettiget til fuldt momsfradrag i  

 henhold til momslovens § 37, stk. 1, vedrørende indkøb i forbindelse med  

 det drevne landbrug med tilhørende gartneri og skovbrug.
Skolen er en  

 selvejende institution, der driver undervisning indenfor  

 erhvervsuddannelserne, herunder uddannelse af landbrugs- og  

 gartnermedhjælpere som skovbrugere.
Uddannelserne er opbygget med et  

 grundforløb.
Efter grundforløbet skal eleven finde en lære- og  

 praktikplads.
Landsskatteretten lægger til grund, at kun de elever, der  

 ikke får praktikplads andetsteds er beskæftiget i det omhandlede landbrug,  

 gartneri og skovbrug i praktikperioden, og at landbruget, gartneriet og  

 skovbruget ikke i øvrigt benyttes som led i undervisningen, og at en  

 virksomhed som udgangspunkt ikke kan anses for at udføre momsfritaget  

 undervisning ved at have elever i praktikophold.
Praktikanten yder således  

 en arbejdsindsats, og modtager vederlag herfor i form af løn.
Den  

 erfaring, som praktikanten opnår ved arbejdet, kan ikke anses som  

 undervisning omfattet af momslovens § 13, stk. 1, nr. 3.
I  

 SKM2004.401.LSR  

 har Landsskatteretten truffet afgørelse om, at et kunstmuseum, der havde  

 såvel momspligtige som momsfrie indtægter, var berettiget til delvis  

 momsfradrag vedrørende udgifter til vedligeholdelse af et parkanlæg mv.  

 omkring museet.
Der var fri adgang til parken og udgifterne til  

 vedligeholdelse af den havde derfor ikke nogen umiddelbar og direkte  

 tilknytning til en udgående transaktion.
Landsskatteretten fandt, at  

 udgifterne i overensstemmelse med EF-dommene i sag C-98/98, Midland Bank  

 plc., og sag C-408/98, Abbey National plc., må anses som  

 generalomkostninger.
Da det hverken kunne anses for godtgjort, at de  

 omhandlede udgifter kun vedrører den momsfrie museumsaktivitet eller de  

 momspligtige aktiviteter, anså Landsskatteretten, at udgifterne måtte  

 anses for fællesudgifter, hvor fradragsretten skal opgøres efter  

 momslovens § 38, stk. 1.
 I  

 SKM2004.445.LSR  

 har Landsskatteretten truffet afgørelse om, at en skole skal opgøre  

 fradrag for indkøb mv. til brug for kantineaktiviteten efter momslovens §  

 38, stk. 1. Kantinen betjener såvel skolehjemselever som øvrige elever og  

 ansatte m.fl.
 Landsskatteretten bemærker, at der er tale om én samlet aktivitet i  

 form af kantinedrift, men således at virksomheden både foretager  

 momspligtige og i medfør af momslovens § 13 momsfritagne leverancer.  

 Indkøbene til kantinevirksomheden sker derfor med henblik på anvendelse  

 både til fradragsberettigede formål og til andre formål i  

 virksomheden.
 Det følger derfor af momslovens § 38, stk. 1, at skolen alene har  

 delvist fradrag for indkøb til brug for kantineaktiviteten, idet indkøbene  

 ikke udelukkende kan anses for anvendt til brug for virksomhedens  

 momspligtige leverancer.
I  

 SKM2005.265.LSR  

 var en bank fællesregistreret efter momslovens § 47, stk. 4, 2. pkt. med  

 et selskab, hvis aktiviteter hovedsagelig består i at stille faciliteter,  

 herunder hotelophold med kursuslokaler og bespisning til rådighed for  

 kursusudbydere, herunder til banken i forbindelse med bankens afvikling af  

 interne kurser.
Landsskatteretten traf afgørelse om, at  

 fællesregistreringen skal opgøre fradrag for indkøb til brug for  

 selskabets aktiviteter efter momslovens § 38, stk. 1. Landsskatteretten  

 bemærker, at på købstidspunktet er fællesregistreringens indkøb af varer  

 og ydelser forudbestemt til at blive anvendt til selskabets levering af  

 momspligtige hotel- og restaurationsydelser til 3. mand og til brug for  

 afholdelse af fællesregistreringens interne kurser, der ikke skal beregnes  

 moms af.
Vestre Landsret har i  

 SKM2005.182.VLR  

 taget stilling til sagen vedrørende et rederis fradragsret for moms af  

 udgifter til etablering af opmarchafsnit og tilkørselsramper til  

 motorkøretøjer på to havneanlæg.
Rederiets momspligtige aktiviteter  

 omfatter primært restaurations- og kioskvirksomhed samt færgesejlads med  

 gods, personbiler, lastbiler og busser.
De momsfrie aktiviteter omfatter  

 færgesejlads med passagerer.
Landsretten fandt, at de opmarchafsnit og  

 tilkørselsramper m.v. som er anlagt med henblik på personbiler er  

 nødvendige som ventepladser for disse samt for deres kørsel om bord og fra  

 borde igen.
Overfartens drift og de nævnte anlæg er imidlertid samtidig  

 tilrettelagt og indrettet med henblik på, at rejsende, der som førere  

 eller passagerer kører i bil, normalt forbliver i bilen under ophold  

 på opmarchområderne og under ombord- og frakørsel, hvilket efter alt  

 foreliggende også sker.
Anlæggene anvendes således til befordring af både  

 køretøjer og rejsende.
Rederiet har derfor alene delvis  

 fradragsret efter momslovens § 38, stk. 1, for indgående moms i  

 forbindelse med anlægget og den senere drift af de nævnte opmarchområder  

 og ramper m.v.
Told- og Skattestyrelsen har i TSS-cirkulære  

 2004-40  

 taget stilling til den momsmæssige behandling af gebyrer i detailhandlen  

 mv. for benyttelse af betalingskort og kreditkort.
Se afsnit  

 D.11.11.6.3 .  

 Detailhandlere m.fl., der afholder udgifter til terminaler, teknisk udstyr  

 og kommunikationsforbindelser i forbindelse med modtagelse af betalinger,  

 der efter cirkulærets punkt 4 og 6 er momsfri, har delvis fradragsret for  

 disse udgifter.
 Efter EF-Domstolens faste domspraksis, jf. dommene i sagerne C-4/94,  

 BLP Group plc, C-98/98, Midland Bank plc, og C-408/98, Abbey National, har  

 en virksomhed fradragsret for moms på indkøb, der ikke har en direkte og  

 umiddelbar forbindelse til én eller flere udgående transaktioner, der  

 giver ret til fradrag, hvis omkostningerne indgår i virksomhedernes  

 generelle udgifter og således i de udgående transaktioners  

 priselementer.
 Hvis en virksomhed udfører såvel transaktioner, der giver ret til  

 fradrag, som transaktioner, der ikke giver ret til fradrag, kan  

 virksomheden dog alene foretage delvist fradrag for generalomkostninger.  

 Generalomkostninger, der fuldt ud kan henføres til en klart afgrænset del  

 af virksomheden, hvis omsætning fuldt ud er pålagt moms, må dog anses for  

 at have en direkte og umiddelbar tilknytning til den fuldt momspligtige  

 del af virksomheden, og giver derfor ret til fuldt fradrag.
De pågældende udgifter til terminaler, teknisk udstyr og  

 kommunikationsforbindelser kan ikke anses for at have en direkte og  

 umiddelbar forbindelse til en klart afgrænset del af virksomheden, hvis  

 omsætning fuldt ud er pålagt moms, idet virksomheden også har momsfrie  

 gebyrindtægter.
Udgifterne indgår dog i priselementerne for både momsfrie  

 og momspligtige transaktioner.
 Når udgifterne anses for også at indgå som priselementer i den  

 momspligtige del af virksomheden, skyldes det, at virksomhedernes  

 gebyrindtægter med en vis modifikation højest kan svare til deres  

 gebyrudgifter, jf. betalingsmiddellovens § 14, stk. 6. Virksomhederne er  

 derfor nødt til at lade udgifterne indgå som priselementer ved  

 fastsættelsen af priserne for de momspligtige udgående transaktioner.
Virksomhederne har derfor delvis fradragsret for udgifterne.
Hvis den  

 momspligtige omsætning udgør mere end 99 pct. af den samlede omsætning,  

 vil virksomheden dog have fuld fradragsret.
Styrelsen har i TfS 1998, 463, truffet afgørelse om, at et flyselskab,  

 som udbetaler agentprovisioner til forskellige rejsebureauer, ikke kan  

 modregne agentprovisionerne i sin samlede omsætning inden opgørelsen af  

 den delvise fradragsret.
Agentprovisionerne er en omkostning for  

 flyselskabet i forbindelse med salg af flybilletter.
Se endvidere TfS  

 1991, 199, om delvis momsfradragsret i spillekasinoer.
Ved opgørelsen af  

 fradragsprocenten skal der til den samlede omsætning medregnes  

 spillekasinoets momspligtige omsætning og bruttospilleindtægten uden  

 fradrag af spilleafgifter.
Højesteret har i TfS 1999, 361, stadfæstet Vestre Landsrets dom (TfS  

 1998, 327) om, at en ejendomsmægler, som tillige havde momsfri og  

 momspligtige huslejeindtægter ved udlejning af egne beboelses- og  

 erhvervsejendomme, skulle medregne de momsfri huslejeindtægter til den  

 samlede omsætning inden opgørelse af den delvise fradragsret.
Højesteret  

 bemærkede, at der ikke var grundlag for at anse de momsfri  

 huslejeindtægter for omsætning hidrørende fra passiv  

 kapitalanbringelse.
Styrelsen har i  

 SKM2004.272.TSS  

 udtalt sig om opgørelsen af den samlede omsætning i forbindelse med at  

 kommunernes kompenserer for den manglende mulighed for fradrag af købsmoms  

 for private leverandører af momsfritaget personlig og praktisk hjælp, der  

 leveres efter reglerne om frit leverandørvalg i hjemmeplejen og efter  

 visitation ifølge lov om social service § 71, ved at tillægge 2 pct. til  

 den fastsatte pris.
Det fremgår af meddelelsen, at det kommunale  

 afregningsgrundlag ud fra den fastsatte pris og den indgåede kontrakt plus  

 de 2 pct. tilsammen udgøre vederlaget for den leverede personlige eller  

 praktiske hjælp.
Det er således det samlede beløb, der skal medregnes til  

 virksomhedens samlede omsætning inden opgørelsen af den delvise  

 fradragsret.
Det bemærkes, at momslovens § 13, stk. 1, nr. 2, er  

 ændret pr. 1. juli 2006, således at private leverandører omfattet af  

 reglerne om frit leverandørvalg i hjemmeplejen som hovedregel ikke længere  

 er momsfritagne.
Disse leverandører har dermed fremover fradragsret for  

 købsmoms.
Se nærmere om ændringen under afsnit  

 D.11.2.2 .
 Om opgørelse af omsætningen i den finansielle sektor, se afsnit  

 J.2.1.1.2 .
 For så vidt angår opgørelse af delvis fradrag i byggevirksomheder, som  

 har både momspligtig og momsfri omsætning, henvises til afsnit  

 Q.1.4.5.4 .
EF-domstolen har i sag C-536/03, António Jorge Lda, taget stilling til,  

 om værdien af igangværende arbejder skal indgå i opgørelsen af  

 omsætningen.
Domstolen udtaler i præmis 24-27:
I henhold til sjette direktivs artikel 17, stk. 1, indtræder  

 fradragsretten samtidig med, at den fradragsberettigede afgift forfalder.  

 I henhold til samme direktivs artikel 10, stk. 2, sker dette på det  

 tidspunkt, hvor leveringen af goderne eller tjenesteydelserne finder sted  

 (dom af 8.6.2000, sag C-400/98, Breitsohl, Sml.
I, s. 4321, præmis 36).  

 Det skal bemærkes, at sjette direktivs artikel 10, stk. 1, litra b),  

 definerer afgiftens forfald som "det forhold, at statskassen i henhold til  

 loven fra et bestemt tidspunkt kan gøre sit krav gældende over for den  

 afgiftspligtige person".
Det følger heraf, at inden for rammerne af  

 den ordning, der er fastlagt i sjette direktiv, er afgiftspligtens  

 indtræden, afgiftens forfald og muligheden for at foretage fradrag knyttet  

 til den faktiske gennemførelse af leveringen eller tjenesteydelsen  

 undtagen i tilfælde, hvor der betales afdrag, idet afgiften i disse  

 tilfælde forfalder på det tidspunkt, hvor afdraget indgår.
Artikel 19,  

 stk. 1, indeholder ikke nogen angivelser, der udelukker, at denne  

 almindelige regel finder anvendelse på beregningen af pro rata-satsen for  

 fradraget, og der er intet i bestemmelsens ordlyd, der giver grund til at  

 antage, at ordningen indeholder en undtagelse, hvorefter der i nævneren i  

 den brøk, hvorved pro rata-satsen fastsættes, skal medregnes  

 transaktioner, som endnu ikke er afsluttet, ud over transaktioner, som har  

 givet anledning til betaling af afdrag eller udfærdigelse af  

 afregninger.
Det er dermed i strid med denne ordning at  

 tillade, at der ved fastsættelsen af anvendelsesområdet for fradraget kan  

 tages hensyn til transaktioner, der endnu ikke er gennemført, og hvis  

 fremtidige gennemførelse muligvis ikke vil finde sted, når afgiftspligtens  

 indtræden og dermed fradragsretten er betinget af den faktiske  

 gennemførelse af en transaktion.
For så vidt som igangværende arbejder  

 ikke er blevet faktureret af den afgiftspligtige person, og der ikke er  

 foretaget afregninger eller betalt noget afdrag med hensyn hertil, udgør  

 de hverken overdragelser af goder eller tjenesteydelser, som allerede er  

 gennemført af den afgiftspligtige, eller nogen anden situation, der  

 udløser afgiftens forfald.
De kan derfor ikke medregnes i nævneren i den i  

 sjette direktivs artikel 19, stk. 1, omhandlede brøk ved beregningen af  

 pro rata-satsen for fradraget.
 De af den forelæggende ret rejste spørgsmål  

 skal derfor besvares med, at sjette direktivs artikel 19, stk. 1, er til  

 hinder for, at værdien af igangværende arbejder, der udføres af en  

 afgiftspligtig person ved udøvelse af byggevirksomhed, medregnes i  

 nævneren i den brøk, hvorved pro rata-satsen for fradraget fastsættes, når  

 denne værdi ikke svarer til overdragelser af goder eller tjenesteydelser,  

 som den afgiftspligtige person allerede har udført, eller som har givet  

 anledning til, at der er udfærdiget afregninger og/eller betalt  

 afdrag.
 Ved omsætning i den registreringspligtige del af virksomheden forstås  

 den omsætning, hvoraf der skal beregnes moms, samt den omsætning, der i  

 henhold til §§ 14-21 og 34 er fritaget for moms (f.eks. eksport mv.,  

 levering af varer til et andet EU-land, herunder levering af nye  

 transportmidler til andre EU-lande, salg af aviser mm.).
 Virksomhedens samlede omsætning består af omsætningen i den  

 registreringspligtige del af virksomheden, jf. ovenfor, samt virksomhedens  

 øvrige omsætning, hvoraf der ikke skal betales moms.
 Eksempel på beregning af delvist fradrag:
 Fradraget for indkøb til blandet anvendelse i denne virksomhed vil  

 udgøre:
(500.000 + 100.000) x 100 = 60%1.000.000 Fremkommer der ved beregningen af fradragsprocenten decimaler, oprundes  

 fradragsprocenten til nærmeste hele tal, jf. momsbekendtgørelsens § 16 og  

 6. momsdirektivs artikel 19, stk. 1.
Omsætningsfordelingen i en virksomhed med såvel momsfri som  

 momspligtige aktiviteter skal anvendes som grundlag for opgørelsen af den  

 delvise fradragsret, selv om der er et misforhold mellem  

 omsætningsfordelingen og det faktiske ressourcetræk til de to aktiviteter,  

 jf.
Dep. 1324.
 Se også TfS 1996, 588, hvor landsretten fastslog, at moms vedrørende et  

 edb-anlæg, som anvendes til både momspligtige og momsfritagne aktiviteter,  

 skal opgøres efter forholdet mellem virksomhedens momspligtige omsætning  

 og virksomhedens samlede omsætning, og ikke efter anlæggets benyttelse  

 (skønsmæssig fordeling), samt  

 SKM2004.487.LSR ,  

 hvor Landsskatteretten stadfæstede ToldSkat´s afgørelse om, at fradrag for  

 købsmoms af udgifter til anskaffelse af en bus til brug for momspligtige  

 og momsfritagne aktiviteter i en virksomhed med turist- og rutekørsel  

 m.v., skulle ske forholdsmæssigt beregnet på grundlag af en  

 omsætningsfordeling, uanset om bussen blev anvendt i videre omfang til  

 momspligtige aktiviteter.
 Det er som hovedregel virksomhedens samlede indtægter, der skal  

 medregnes ved opgørelsen af den samlede omsætning til brug for beregningen  

 af delvis fradragsret.
Imidlertid har loven udtrykkeligt opregnet en række omsætningsbeløb,  

 der skal ses bort fra ved beregning af virksomhedens fradragsprocent.
I  

 øvrigt beror vurderingen af, om andre transaktioner end dem loven nævner  

 skal medregnes til virksomhedens omsætning på en konkret bedømmelse af, om  

 den pågældende indtægt kan karakteriseres som erhvervsmæssig  

 omsætning.
De omsætningsbeløb, der er tale om, er indtægter fra salg af  

 investeringsgoder, der har været benyttet i virksomheden.
Som  

 investeringsgoder anses maskiner, inventar og andre driftsmidler, hvis  

 salgspris overstiger 75.000 kr. ekskl. moms.
Det gælder ifølge praksis også omsætning som følge af salg af fast  

 ejendom, der har været anvendt til udlejning, og hvor udlejeren har været  

 frivilligt momsregistreret efter § 51. Det er en betingelse, at der ikke  

 er tale om egentlig erhvervsmæssig systematisk tilrettelagt opkøb mv. og  

 salg af fast ejendom.
Se endvidere det følgende vedrørende bitransaktioner  

 - fast ejendom.
Det forhold, at en virksomhedsejer indskrænker eller sælger sin  

 virksomhed og dermed dens driftsmidler og inventar, eller den situation,  

 at man skifter sit udstyr i virksomheden, kan ikke betragtes som  

 omsætning.
Det er en transaktion vedrørende virksomhedens afgiftsgrundlag,  

 der ikke skal påvirke virksomhedens samlede omsætning.
Landskatteretten har i  

 SKM2001.236.LSR  

 truffet afgørelse om, at salg af tidligere udleasede aktiver ikke kunne  

 karakteriseres som investeringsgoder, der havde været benyttet i  

 virksomheden.
Ved opgørelsen af omsætningen efter momslovens § 38, stk. 1,  

 skulle der derfor ikke ses bort fra disse aktiver.
Det fremgår af sagen,  

 at klageren har delvis fradragsret for fællesomkostninger, jf. momslovens  

 § 38, stk. 1, idet klageren har salg af både momspligtige leasingydelser  

 og momsfri ydelser.
Efter leasingperiodens udløb sælger klageren som  

 udgangspunkt det udleasede aktiv.
For biler vil der typisk være tale om en  

 leasingperiode på 36 måneder.
Når denne periode er udløbet, er  

 udgangspunktet, at bilen leveres tilbage til klageren, hvorefter bilen  

 umiddelbart efter sælges til markedsprisen.
Hvis leasingtager køber bilen,  

 sker dette også til markedsprisen.
Markedsprisen kan f.eks. være fastsat  

 ved en bilauktion som en vurderingspris.
Fortjenesten ved salg afhænger  

 af, hvorledes skrapværdien i forbindelse med leasingaftalens indgåelse  

 blev fastsat.
Told- og skatteregionen har truffet afgørelse om, at de  

 leasingdriftsmidler, hvis salgspris overstiger 75.000 kr. eksklusiv moms  

 (før 1. januar 1996 dog 50.000 kr.) ikke kan indgå i omsætningsbeløbet ved  

 beregning af fradragsprocenten efter momslovens § 38, stk. 1, idet  

 regionen herved har lagt til grund, at leasingaktiverne har været anvendt  

 i virksomheden.
Skatteministeriet har indbragt afgørelsen for domstolene og Østre  

 Landsret har i  

 SKM2004.1.ØLR  

 givet ministeriet medhold i, at de omhandlede leasingaktiver, der har  

 været benyttet i leasingselskabets virksomhed, er omfattet af momslovens §  

 38, stk. 1, 3. pkt.
Landsretten finder ikke, at den meget klare  

 bestemmelse i momslovens § 38, stk. 1, 3. pkt. eller momslovgivningen i  

 øvrigt åbner mulighed for en fortolkning, således at de omhandlede  

 leasingaktiver ikke skal opfattes som investeringsgoder.
Indtægter fra bitransaktioner vedrørende fast ejendom skal ikke  

 medregnes til virksomhedens omsætning.
Ved bitransaktioner forstås  

 transaktioner af helt underordnet betydning eller transaktioner, der er  

 direkte afledt af virksomhedens momspligtige aktiviteter.
Som eksempel  

 herpå kan nævnes enkeltstående salg af fast ejendom.
Det indebærer, at der normalt ikke skal ske begrænsning af  

 fradragsretten ved en virksomheds enkeltstående salg af en fast ejendom.  

 Hvis der er tale om flere salg, må man se på salgsindtægterne fra  

 ejendomshandlerne i forhold til størrelsen af virksomhedens omsætning i  

 den registreringspligtige del af virksomheden og på den tidsmæssige  

 spredning mellem de enkelte køb og salg.
Hvis en momsregistreret  

 virksomhed derimod har solgt flere ejendomme, der ikke har været anvendt  

 til momspligtige aktiviteter, må der foretages en vurdering af  

 virksomhedens forhold over en årrække med henblik på at vurdere, om køb og  

 salg af ejendomme har et sådant omfang, at det må karakteriseres som  

 erhvervsvirksomhed i form af handel med fast ejendom.
Hvis det er  

 tilfældet, skal det totale ejendomssalg medregnes til den samlede  

 omsætning ved opgørelsen af den delvise fradragsret, se DfT. 1083/88.
EF-Domstolen har i sag C-306/94, Régie Dauphinoise-Cabinet A.
Forest  

 SARL, truffet afgørelse om, at et finansielt provenue - renteindtægter -  

 som selskabet, der administrerede fast ejendom, fik af investeringer  

 foretaget for egen regning af midler betalt af ejere eller lejere af de  

 faste ejendomme, skal indgå i nævneren i den brøk, der fastlægger  

 momsfradragsretten.
 Domstolen fandt, at der ikke var tale om en bitransaktion, idet der var  

 tale om en investering, der lå i direkte, permanent og nødvendig  

 forlængelse af den momspligtige virksomhed.
Indtægter ved passiv kapitalanbringelse skal ligeledes normalt holdes  

 uden for omsætningen, når virksomhedens fradragsprocent regnes ud.
Som  

 eksempler på passiv kapitalanbringelse nævner loven enkeltstående udlån  

 mellem moder- og datterselskaber og mellem søsterselskaber.
Endvidere  

 nævnes renteindtægter fra købekontrakter og kreditkøbsaftaler, som er  

 indgået i forbindelse med virksomhedens salg og udlejning af egne varer.  

 Øvrige eksempler på passiv kapitalanbringelse er renteindtægter fra  

 indestående i pengeinstitutter, udbytter, kursavancer, obligationer,  

 aktier og pantebreve mv.
 Indtægter fra passiv kapitalanbringelse hidrører ikke fra systematisk  

 tilrettelagt anbringelse af ledig kapital med eneste eller væsentligste  

 formål at tjene mest muligt, som det er tilfældet for f.eks. bankier- og  

 finansieringsvirksomheder, se TfS 1996, 562.
Baggrunden for, at visse poster skal holdes uden for beregningen af den  

 samlede omsætning er, at aktiviteterne ikke kan karakteriseres som  

 egentlig erhvervsvirksomhed.
Transaktionerne vedrører som oftest  

 virksomhedens anlægsformue, der, som udtrykket antyder, ikke er anskaffet  

 med henblik på at blive solgt.
 Styrelsen har i TfS 1999, 908 præciseret, at udtrykket passiv  

 kapitalanbringelse dækker:
Styrelsen har samtidig ændret den hidtidige administrative praksis  

 vedrørende fuld fradragsret i momsregistrerede holdingselskaber m.fl.,  

 hvis virksomheden har indtægter, der falder uden for momslovens  

 anvendelsesområde.
Styrelsen traf i 1995 afgørelse om, at  

 holdingselskaber, der har en momspligtig aktivitet, på baggrund af  

 EF-domstolens dom i sag C-333/91 (Sofitam), har fuld fradragsret for  

 momsen.
Efter en revurdering af afgørelsen finder styrelsen, at  

 fradragsretten skal opgøres skønsmæssigt efter bestemmelserne i § 38, stk.  

 2, hvis virksomheden har indtægter, der falder uden for momslovens  

 anvendelsesområde.
Se  

 J.2.1.2 .
I EF-domstolens dom i sag C-142/99 (Floridienne & Berginvest SA)  

 var der tale om holdingselskaber, der drev momspligtig virksomhed.
Ved  

 siden af havde de indtægter i form af udbytte fra datterselskaber og  

 renter, som ikke ansås for at høre under den økonomiske virksomhed.
Ved  

 beregning af delvis fradragsret skal disse udbytter og renter ikke indgå i  

 nævneren.
Landsskatteretten har i  

 SKM2001.99.LSR  

 truffet afgørelse om, at en finansiel koncern ikke skulle medregne  

 resultatandele vedrørende anparter i behold til omsætningen i forbindelse  

 med beregningen af den delvise fradragsprocent efter momslovens § 38, stk.  

 1. Landsskatteretten lagde til grund, at fællesregistreringen ikke har  

 øvet indflydelse på driften af de kommanditselskaber, hvori det har ejet  

 anparter.
Henset hertil findes de omhandlede resultatandele ikke at være  

 udtryk for udnyttelsen af et gode med henblik på at opnå varige indtægter,  

 men alene en følge af ejendomsretten til godet, jf. præmis 13 i  

 EF-domstolens dom i sag C 60/90 (Polysar).
 Som eksempler på indtægter, som skal holdes uden for beregningen af  

 virksomhedens omsætning, kan nævnes ikke momspligtige tilskud og ikke  

 momspligtige udlæg mm., se  

 G.1.1 .  

 Disse indtægter har som hovedregel ikke så væsentlige karaktertræk til  

 fælles med egentlig erhvervsmæssig omsætning, at de skal indgå i  

 beregningen af den samlede omsætning.
 Landsskatteretten har i  

 SKM2003.43.LSR  

 fastslået, at en købmandsskole, der modtog tilskud fra  

 Undervisningsministeriet med hjemmel i erhvervsskoleloven, ikke skulle  

 medregne tilskuddene ved opgørelse af den delvis fradragsret efter  

 momslovens § 38, stk. 1, da de omhandlede tilskud ikke kunne anses som  

 vederlag for levering af ydelser til Undervisningsministeriet, eller som  

 vederlag for skolens levering af ydelser til skolens elever.  

 Landsskatteretten fandt endvidere ikke grundlag for at anvende reglerne om  

 opgørelse af den delvise fradragsret efter lovens § 38, stk. 2, da  

 aktiviteterne med undervisning må anses som én integreret aktivitet, der  

 efter momslovens § 3, stk. 1, jf. 6. momsdirektivs artikel 4, må  

 karakteriseres som økonomisk virksomhed, og at der ikke var grundlag for  

 at udskille den del af undervisningen, for hvilken skolen ikke modtager  

 deltagerbetaling, som en særskilt aktivitet, der kan betegnes som ikke  

 økonomisk virksomhed.
Told- og Skattestyrelsen har i  

 SKM2003.20.TSS  

 meddelt, at forældelsesfristen i henhold til 1908-loven er suspenderet at  

 regne fra den 20. januar 2003 og indtil videre, for eventuelle krav som  

 skoler og lignende institutioner måtte have på tilbagebetaling af moms af  

 fællesomkostninger, enten fordi skolen ikke har anvendt reglen om delvis  

 fradragsret i momslovens § 38, stk. 1, eller fordi statstilskuddet er  

 indgået i nævneren ved opgørelse af den delvise fradragsret.
I  

 SKM2003.150.TSS  

 har styrelsen meddelt, at da landsskatterettens kendelse ikke vil blive  

 indbragt for domstolene vil der blive udsendt nærmere retningslinier om  

 kendelsens konsekvenser, herunder blive fastsat en frist for ophævelse af  

 den meddelte suspension af forældelsesfristen.
 Told- og Skattestyrelsen har i TSS-cirkulære  

 2003-21  

 udsendt de nærmere retningslinier om konsekvenserne af Landsskatterettens  

 kendelse i  

 SKM2003.43.LSR .  

 Sagen opstår i forbindelse med, at Købmandsskolen anmoder ToldSkat om  

 tilbagebetaling af moms og energiafgifter, idet skolen ikke har anvendt  

 reglen om delvis fradragsret i momslovens § 38, stk. 1.
Købmandsskolen er en selvejende institution.
Skolen har til formål at  

 tilbyde undervisning inden for erhvervsuddannelserne og tilgrænsende  

 uddannelses- og kursusvirksomhed i overensstemmelse med gældende  

 lovgivning.
Herudover udbyder skolen rådgivning og andre ydelser i  

 tilknytning til undervisnings- og kursusvirksomhed.
Købmandsskolen har såvel momspligtige som momsfrie aktiviteter.
De  

 momsfrie aktiviteter er undervisnings- og kursusvirksomhed, der er  

 momsfritaget efter momslovens § 13, stk. 1, nr. 3. Disse aktiviteter udgør  

 skolens hovedaktivitet.
 Den momspligtige omsætning for skolen består af:
Herudover opkræver skolen i et vist omfang deltagerbetaling for  

 undervisningen og modtager driftstilskud fra staten vedrørende visse  

 lovregulerede undervisningsaktiviteter.
Driftstilskuddene, der har  

 karakter af en form for blok/rammetilskud, ydes med hjemmel i § 20 på den  

 årlige finanslov.
 Tilskuddene blev ydet som:
 Landsskatterettens afgørelse fører til at skoler, der modtager tilskud  

 fra Undervisningsministeriet med hjemmel i erhvervsskoleloven, ikke skal  

 medregne tilskuddene ved opgørelse af den delvise fradragsret efter  

 momslovens § 38, stk. 1. Dette er begrundet i, at de omhandlede tilskud  

 ikke kan anses som vederlag for levering af ydelser til  

 Undervisningsministeriet, eller som vederlag for skolens levering af  

 ydelser til skolens elever.
 Landsskatterettens afgørelse fører endvidere til, at den delvise  

 fradragsret for skoler, der modtager tilskud fra Undervisningsministeriet  

 med hjemmel i erhvervsskoleloven, og som i et vist omfang opkræver  

 deltagerbetaling for undervisningen, ikke kan opgøres efter momslovens §  

 38, stk. 2. Dette er begrundet i, at aktiviteter med undervisning må anses  

 som én integreret aktivitet, der efter momslovens § 3, stk. 1, jf. 6.  

 momsdirektivs artikel 4, må karakteriseres som økonomisk virksomhed, og at  

 der ikke er grundlag for at udskille den del af undervisningen, for  

 hvilken skolen ikke modtager deltagerbetaling, som en særskilt aktivitet,  

 der kan betegnes som ikke-økonomisk virksomhed.
 Hvis de pågældende undervisningsinstitutioner derimod gennemfører deres  

 undervisningsaktiviteter helt uden opkrævning af deltagerbetaling for  

 undervisningen, er der grundlag for at anvende reglerne om opgørelse af  

 den delvise fradragsret efter momslovens § 38, stk. 2.
 Dette følger af Landsskatterettens praksis i TfS 2000, 828 og  

 SKM2002.232.LSR ,  

 hvor Landsskatteretten fastslår, at bestemmelsen i momslovens § 38, stk.  

 2, også finder anvendelse i situationer, hvor en virksomhed har  

 aktiviteter, der kan betegnes som ikke-økonomisk virksomhed.
 Landsskatterettens afgørelse i  

 SKM2003.43.LSR ,  

 ændrer således ikke Landsskatterettens praksis i TfS 2000, 828 og  

 SKM2002.232.LSR ,  

 men er et supplement hertil som præciserer praksis på området.
J. 2.1.1.1 Foreløbig opgørelse af fradragsretten  

 § 38, stk. 4 Efter § 38, stk. 4, jf. momsbekendtgørelsens § 16, kan der ved  

 beregningen af momstilsvaret for den enkelte momsperiode foretages en  

 foreløbig opgørelse af den del af købsmomsen, der kan fradrages.
Denne  

 opgørelse foretages på grundlag af omsætningen i det foregående  

 regnskabsår.
 For nyetablerede virksomheder sker den foreløbige opgørelse i det  

 første regnskabsår på grundlag af omsætningen i de enkelte momsperioder.  

 Efter regnskabsårets udløb foretages endelig regulering af  

 momstilsvaret.
 Fremkommer der ved beregningen af den foreløbige eller den endelige  

 fradragsprocent decimaler, oprundes fradragsprocenten til nærmeste hele  

 tal, jf. momsbekendtgørelsens § 16.
J.2.1.1.2 Delvis fradragsret i den finansielle  

 sektor efter § 38, stk. 1 Told- og Skattestyrelsen har i TSS-cirkulære nr.  

 2003-20  

 af 9. juli 2003 præciseret praksis vedrørende § 45, stk. 4. Se også  

 afsnit       K.1.4 .
Reglerne om fradrag og godtgørelse fremgår af artikel 17, stk. 3 og 5,  

 og artikel 19 i 6. momsdirektiv.
Artikel 17, stk. 5, og artikel 19,  

 omhandler ikke godtgørelse , men alene delvis fradragsret.
Godtgørelse er omhandlet i artikel 17, stk. 3, litra c, og der er i  

 direktivet givet valgfrihed med hensyn til at udmønte bestemmelsen i en  

 fradragsordning eller en godtgørelsesordning.
Da Danmark har valgt at  

 udmønte artikel 17, stk. 3, litra c, i en godtgørelsesordning, finder  

 pro-rata satsen i artikel 19 ikke anvendelse.
Fradragsprocenten efter  

 momslovens § 38, og godtgørelsen efter momslovens § 45, stk. 4, beregnes  

 herefter hver for sig.
På denne baggrund kan det lægges til grund, at Såfremt en virksomhed skal opgøre sin delvise fradragsprocent efter  

 momslovens § 38, stk. 1, og samtidig har krav på godtgørelse af afgift  

 efter momslovens § 45, stk. 4, kan virksomheden ikke lægge  

 fradragsprocenten og godtgørelsesprocenten sammen og herefter foretage  

 oprunding af procenten til nærmeste hele procent.
 Præciseringen har virkning fra den 9. juli 2003, hvor cirkulæret blev  

 offentliggjort.
 Præciseringen er indarbejdet i bekendtgørelsens §§ 16 og 31.
 Told- og Skattestyrelsen har i TSS-cirkulære  

 2003-20  

 af 9. juli 2003 meddelt, at den finansielle sektors hidtidige adgang til  

 med en standardsats, at fradrage købsmoms af varer og ydelser, der delvis  

 indkøbes til brug for virksomhedens ikke-momspligtige del og til de  

 momspligtige pengeinstitutydelser som bankbokse og depotgebyrer, ophæves  

 med virkning pr. 31. december 2003.
 Ophævelsen af standardfradrag betyder, at den finansielle sektors  

 adgang til at fradrage købsmoms af varer og ydelser, der indkøbes til brug  

 i såvel den ikke-momsregistrerede del, som den momsregistrerede del af  

 virksomheden, herefter skal beregnes efter momslovens almindelige regler  

 om delvis fradragsret, jf. momslovens § 38, stk. 1.
 Dette betyder, at virksomhederne fra den 1. januar 2004, skal beregne  

 fradraget for købsmoms af varer og ydelser, der indkøbes til brug i såvel  

 den ikke-momsregistrerede del, som den momsregistrerede del af  

 virksomheden, efter momslovens § 38, stk. 1. Samtidig ophævedes meddelelse  

 nr. 245 af 26. oktober 1994 om standardfradrag ved udlejning af bankbokse  

 og Told- og Skattestyrelsens afgørelse TSS.1331/91 om standardfradrag ved  

 fakturering af depotgebyrer.
Landsskatteretten har i  

 SKM2005.266.LSR  

 fundet, at en sparekasse, der havde foretaget momsfradrag efter reglerne  

 om standardfradrag for udlejning af bankbokse samt deponering og  

 forvaltning af værdipapirer mv., også var berettiget til delvis  

 momsfradrag efter momslovens § 38, stk. 1, vedrørende andre momspligtige  

 ydelser.
Landsskatteretten udtalte, at de ophævede standardfradrag trådte  

 i stedet for delvis fradragsret efter momslovens § 38, stk. 1, og der er  

 derfor ikke mulighed for at opnå delvis fradragsret efter momslovens § 38,  

 stk. 1, vedrørende de leverancer, som cirkulære nr. 224 af 28. november  

 1990 om momspligt for deponering og forvaltning af værdipapirer, kreditter  

 mv. omfattede, samtidig med, at der foretages standardfradrag.
Det gælder  

 også, hvis der foretages en korrektion med henblik på at sikre, at der  

 ikke både opnås standardfradrag og delvist fradrag efter momslovens § 38,  

 stk. 1, idet der for så vidt angår disse leverancer er tale om et valg  

 mellem momslovens almindelige regler om fradragsret og de fastsatte  

 standardfradrag.
Landsskatteretten fandt i sagen, at sparekassens ydelser i form af  

 udfærdigelse af kutterregnskaber og boligbutik, som er momspligtige, og  

 som sparekassen ikke har foretaget standardfradrag for, giver sparekassen  

 ret til delvist fradrag efter momslovens § 38, stk. 1. Det gælder, uanset  

 om sparekassen vælger at foretage standardfradrag eller delvist fradrag  

 for de leverancer, for hvilke der efter cirkulæret kunne foretages  

 standardfradrag.
Hvis sparekassen vælger at foretage standardfradrag for  

 disse ydelser, skal indtægterne ved disse ydelser imidlertid ikke  

 medregnes til den momspligtige omsætning ved opgørelsen af den delvise  

 fradragsret for de øvrige momspligtige ydelser, som der ikke kunne  

 foretages standardfradrag for.
Landsskatteretten bemærkede, at det er  

 muligt at opgøre indtægterne ved de ydelser, som der er taget  

 standardfradrag for, selv om standardfradraget for visse af ydelserne er  

 fastsat til 25 % af den udgående moms af disse ydelser.
Vælger sparekassen  

 derimod at foretage delvist fradrag efter momslovens § 38, stk. 1, for de  

 leverancer, for hvilke der efter cirkulæret kunne foretages  

 standardfradrag, skal indtægterne ved disse leverancer medregnes til  

 den momspligtige omsætning ved opgørelsen af den delvise fradragsret for  

 disse ydelser og de øvrige momspligtige ydelser, som der ikke er foretaget  

 standardfradrag for.
 Told- og Skattestyrelsen har i  

 SKM2004.464.TSS  

 på baggrund af drøftelser med Finansrådet fastsat retningslinier for  

 opgørelsen af pengeinstitutternes samlede omsætning.
Retningslinierne skal anvendes af pengeinstitutterne ved den endelige  

 opgørelse af den delvise fradragsret for regnskabsåret 2004 og senere  

 regnskabsår.
Retningslinierne skal tillige anvendes af pengeinstitutter,  

 der ønsker at anvende momslovens § 38, stk. 1, for regnskabsår før 2004,  

 jf. pkt. 8 og 9 i TSS-cirkulære  

 2003-20 .  

 Pengeinstitutterne skal med virkning for de afgiftsperioder, der begynder  

 den 1. januar 2005 og senere, anvende retningslinierne i denne meddelelse  

 ved den foreløbige opgørelse af den delvise fradragsret efter  

 momsbekendtgørelsens § 16. Styrelsens meddelelse i  

 SKM2003.582.TSS  

 er ophævet med virkning fra 1. januar 2005.
 Styrelsen meddelte i  

 SKM2004.464.TSS ,  

 at følgende poster i pengeinstitutternes årsregnskab som udgangspunkt skal  

 indgå i opgørelsen af pengeinstitutters samlede omsætning jf. momslovens §  

 38, stk. 1, ved beregningen af delvis fradragsret:
Pengeinstitutternes ind- og udlånsvirksomhed skal ses som et hele, hvor  

 pengeinstituttet dels formidler likviditet fra kunder med  

 overskudslikviditet (indlånskunder) til kunder med underskudslikviditet  

 (udlånskunder), dels påtager sig kreditrisikoen, sådan at indlånskunder  

 stort set friholdes for risiko i forbindelse med indlånet.
Dette fører  

 til, at et pengeinstituts omsætning i forbindelse med ind- og udlån  

 momsmæssigt skal opgøres som rentemarginalen.
Dette er begrundet i, at det kun giver økonomisk mening at udbyde den  

 ydelse, der består i at modtage indlån, hvis de indlånte midler kan  

 anvendes til udlåns- eller investeringsvirksomhed.
Indlånsvirksomheden og  

 udlåns-/investeringsvirksomheden må derfor ligge i nødvendig og direkte  

 forbindelse af hinanden, hvorfor omsætningen i momslovens forstand alene  

 kan bestå i det beløb, som den finansielle virksomhed reelt selv kan råde  

 over.
Som anført i EF-domstolens dom i sag C-172/96, First National Bank  

 of Chicago, der omhandlede visse valutatransaktioner, skal omsætningen  

 derfor opgøres som bruttoresultatet for transaktionerne i en given  

 periode.
Bruttoresultatet ved indlåns- og udlånsvirksomhed udgøres af det  

 beløb, der i pengeinstituttets regnskab benævnes nettorenteindtægter.
I posten kursreguleringer indgår både realiserede og urealiserede  

 gevinster og tab samt videresalgsfortjeneste ved værdipapir- og  

 valutahandel.
Det er således alene resultatet ved handel med værdipapirer  

 og valuta, der skal indgå ved opgørelsen af omsætningen i momslovens § 38,  

 stk. 1.
Dette er begrundet i, at et pengeinstituts tjenesteydelse til sine  

 kunder består i, at pengeinstituttet til hver en tid vil såvel købe  

 valuta, henholdsvis værdipapirer, til en given pris (under middelkursen),  

 som sælge samme til en given pris (over middelkursen). Pengeinstituttets  

 ydelse består således ikke alene i selve de enkelte køb og salg, men også  

 i at pengeinstituttet til enhver tid vil købe og sælge til de på  

 tidspunktet fastsatte priser.
Det synspunkt støttes af, at det i  

 realiteten er kundernes ønsker, der styrer køb og salg, og ikke bankens  

 beslutninger, som alene påvirker prisfastsættelsen.
Set ud fra denne  

 betragtning kan pengeinstituttet alene råde over sin fortjeneste ved  

 handlerne, hvorfor alene bruttoresultatet bør indgå i omsætningen.
Det i  

 EF-domstolens dom i sag C-172/96, First National Bank of Chicago, anvendte  

 udtryk bruttoresultatet må her forstås som pengeinstituttets  

 nettofortjeneste ved værdipapir- og valutahandel.
 Styrelsen kommenterede i  

 SKM2004.464.TSS  

 en række poster i pengeinstitutternes årsregnskab, der som udgangspunkt  

 ikke skal medgå i opgørelsen af den samlede omsætning.
Om posten "udbytte af kapitalandele samt udbytte af kapitalandele i  

 associerede og tilknyttede virksomheder", bemærkede styrelsen, at i posten  

 indgår udbytte af kapitalandele samt udbytte af kapitalandele i  

 associerede og tilknyttede virksomheder.
I henhold til EF-Domstolens faste  

 praksis er aktieudbytte ikke et vederlag for leverancer i momsmæssig  

 forstand, jf. momsvejledningens afsnit  

 C.1.4 .  

 Disse beløb skal derfor ikke indgå i omsætningen i momslovens § 38, stk.  

 1.
Hvis kapitalandelene er erhvervet med henblik på at gøre det muligt for  

 køberselskabet, at sælge administrationsydelser mv. til det eller de  

 selskaber, der erhverves andele i, vil besiddelsen af andelene indgå i den  

 økonomiske virksomhed.
Modtagelse af udbytte vil derfor i et sådant  

 tilfælde skulle indgå i omsætningen i momslovens § 38, stk. 1.
Vedrørende kapitalandele i associerede og tilknyttede virksomheder  

 indgår der i regnskabsposten op- og nedskrivninger til indre værdi af  

 anlægsinvesteringer i datterselskaber og associerede selskaber.
Der er  

 derfor ikke tale om vederlag for en leverance.
Disse beløb skal derfor  

 ikke indgå i omsætningen i momslovens § 38, stk. 1.
Posten ekstraordinære indtægter skal principielt medtages i opgørelsen  

 af den samlede omsætning i momslovens § 38, stk. 1. Finansrådet har  

 oplyst, at posten efterhånden er blevet "indholdsløs" på grund af  

 Finanstilsynets regnskabsbestemmelser for sektoren.
Hvis der alligevel  

 indeholdes momspligtige eller momsfrie aktiviteter under posten, skal de  

 indgå i omsætningen efter principperne i meddelelsen.
Der skal foretages visse korrektioner af ovenstående poster i  

 forbindelse med opgørelsen af den samlede omsætning.
Styrelsen har i  

 SKM2004.464.TSS  

 angivet, at der skal foretages følgende korrektioner:
 For alle de nævnte regnskabsposter i pengeinstitutternes årsregnskab,  

 skal der reguleres for indtægter og udgifter, der vedrører udenlandske  

 filialer.
For alle de nævnte regnskabsposter i pengeinstitutternes årsregnskab,  

 skal der ske regulering for leverancer til andre selskaber i en evt.  

 fællesregistrering.
Det følger således af momslovens almindelige  

 bestemmelser, at fællesregistrerede virksomheder i momsmæssig henseende  

 betragtes som én virksomhed.
Intern handel med varer og ydelser mellem  

 virksomhederne skal derfor ske uden beregning af moms, ligesom  

 fradragsretten opgøres under ét.
Finansrådet har oplyst, at en række større pengeinstitutter opgør en  

 beholdningsindtjening, som er et udtryk for indtægter fra virksomhedens  

 egen investeringsvirksomhed.
Der er efter det oplyste tale om en  

 mellemting mellem passiv kapitalanbringelse og langsigtet  

 anlægsinvestering, f.eks. pasning af såkaldt strategiske investeringer.  

 Typisk vil ansvaret for denne del af virksomheden være placeret i en  

 intern afdeling, der ikke samtidig handler for kunder.
Der er normalt ikke  

 tale om daglig handel, og når der investeres eller omlægges, skabes der  

 ikke provisionsindtjening.
For alle de nævnte regnskabsposter i pengeinstitutternes årsregnskab,  

 skal der ske regulering for et pengeinstituts beholdningsindtjening.
Disse  

 beløb skal ikke indgå i omsætningen.
Dette gælder dog ikke for så vidt  

 angår posterne renteindtægter og renteudgifter, jf. nærmere nedenfor.
 Efter momslovens almindelige regler er en betingelse for at holde  

 beholdningsindtjeningen uden for omsætningen, at den pågældende aktivitet  

 kan anses for passiv kapitalanbringelse i momslovens (§ 38, stk.1)  

 forstand, dvs. at aktiviteterne enten kan anses for finansielle  

 bitransaktioner (6. momsdirektivs artikel 19, stk. 2) eller transaktioner,  

 der falder uden for momslovens og 6. momsdirektivs anvendelsesområde,  

 fordi der ikke er tale om økonomisk virksomhed.
Som nævnt kan der ikke for posterne renteindtægter og renteudgifter ske  

 regulering for et pengeinstituts beholdningsindtjening.
Disse beløb skal  

 således indgå ved beregningen af omsætningen i momslovens § 38, stk.  

 1.
Det følger af EF-domstolens dom i sag C-306/94, Régie  

 Dauphinoise-Cabinet A.
Forest SARL, at når investeringsaktiviteten ligger  

 i direkte, permanent og nødvendig forlængelse af virksomhedens  

 momspligtige eller momsfrie aktiviteter, skal investeringsaktiviteten  

 tillige anses for økonomisk virksomhed.
Det vil således udgøre økonomiske  

 virksomhed, hvis investeringsaktiviteten for egen regning sker ved  

 anvendelse af midler, som virksomheden har modtaget som indlån,  

 indbetalinger til pensionsordninger mv. fra kunder i den finansielle  

 virksomhed.
Investeringsaktiviteten skal i så tilfælde indgå i  

 omsætningen.
Tilsvarende gælder, hvis de pågældende investeringsaktiviteter udøves i  

 overensstemmelse med et driftsformål eller med en kommerciel målsætning,  

 der navnlig er karakteriseret ved et ønske om rentabilisering af den  

 investerede kapital, jf.
EF-domstolens dom i sag C-142/99, Floridienne SA  

 & Berginvest SA.
Det fremgår af EF-domstolens dom i sag C-77/01, EDM, at en virksomhed  

 således handler i egenskab af afgiftspligtig person, når beløb, der er en  

 del af virksomhedens formue udlånes til datterselskaber og associerede  

 selskaber eller til pengeinstitutter.
Tilsvarende hvis beløb, der er en  

 del af virksomhedens formue, anvendes til investeringer i værdipapirer for  

 hvilke der modtages renteindtægter.
Nettorenteindtægterne skal således indgå i omsætningen, selvom der er  

 tale om investering af pengeinstituttets egne midler.
Beløbene kan dog som  

 bitransaktioner holdes uden for omsætningen, hvis de pågældende  

 investeringsaktiviteter kun indebærer en yderst begrænset anvendelse af  

 indkøbte varer og ydelser for hvilke, der er delvis fradragsret.
Der kan ske regulering af pengeinstitutternes beholdningsindtjening for  

 så vidt angår handel med værdipapirer.
Disse beløb skal ikke indgå i  

 omsætningen i momslovens § 38, stk. 1.
 Dette er begrundet i EF-domstolens dom i sag C-77/01, EDM, hvoraf det  

 følger, at et pengeinstituts køb og salg af værdipapirer samt modtagelse  

 af udbytter vedrørende selskabsandele alene vil falde uden for momslovens  

 anvendelsesområde i de tilfælde, hvor pengeinstituttet ikke handler i sin  

 egenskab af pengeinstitut, fondshandler mv., men blot investerer egne  

 midler på samme måde som en privat investor.
 Det er endvidere tillagt betydning, at Finansrådet har oplyst, at  

 pengeinstituttets egen investeringsvirksomhed (beholdningsindtjeningen)  

 holdes adskilt fra pengeinstituttets øvrige virksomhed vedrørende  

 værdipapirer.
Posten renteindtægter i pengeinstitutternes årsregnskab kan reguleres  

 for opsparing i puljer.
Tilsvarende kan posten renteudgifter i  

 pengeinstitutternes årsregnskab reguleres for tilskrivning til puljer.  

 Disse poster skal således ikke indgå i omsætningen i momslovens § 38, stk.  

 1.
Finansrådet har oplyst, at det skyldes et krav fra Finanstilsynet om  

 indretning af pengeinstitutternes regnskaber, at indtægter fra opsparing i  

 puljer administreret af pengeinstitutterne skal medregnes i både  

 renteindtægter og renteudgifter.
Beholdningerne i puljerne ejes af  

 pensionskunderne, og indtægterne godskrives fuldt ud pensionskunderne.
 Finansrådet har oplyst, at i henhold til Finanstilsynets  

 regnskabsbestemmelser, skal "rentedelen" i forbindelse med finansiel  

 leasing indgå i posten "Renteindtægter". Derimod skal "afdragsdelen" af  

 leasingydelsen ikke medtages som en særskilt omsætningspost i  

 pengeinstitutternes årsregnskab.
Leasingydelsen (der er summen af "rentedelen" og "afdragsdelen") indgår  

 i den momspligtige omsætning i den registreringspligtige del af  

 virksomheden.
Ved opgørelsen af den samlede omsætning, jf. momslovens §  

 38, stk. 1, skal "afdragsdelen" medtages, idet den modsat "rentedelen",  

 ikke indgår som en indtægt i regnskabet opgjort efter Finanstilsynets  

 regler.
 Finansrådet har oplyst, at indtægter fra drift af fast ejendom indgår  

 med et nettoresultat i regnskabsposten "Andre ordinære indtægter".  

 Driftsomkostninger, prioritetsrenter m.v. samt husleje af lokaler i egne  

 ejendomme kan tilbageføres, således at det alene er huslejen fra eksterne  

 lejere, der indgår i opgørelsen af omsætningen i henhold til momslovens §  

 38, stk. 1.
 Avancer ved salg af investeringsgoder (investeringsgoder er her  

 defineret efter pengeinstituttets regnskabspraksis) indgår i posten "Andre  

 ordinære indtægter". Denne avance skal således ikke indgå i omsætningen i  

 momslovens § 38, stk. 1.
Pengeinstitutters salg af aktiver - med undtagelse af de aktiver, der  

 ifølge momslovens bestemmelser er investeringsgoder - skal dog tillægges  

 omsætningen, jf. momslovens § 38, stk. 1, på samme måde som afdragsdelen  

 vedrørende leasing, jf. ovenfor.
Dette gælder både i tilfælde, hvor salget  

 er momspligtigt, og hvor salget er momsfrit.
 Avance ved salg af finansielle anlægsaktiver indgår i posten "Andre  

 ordinære indtægter". Denne avance kan på samme måde som  

 beholdningsindtjening og udbytter fra kapitalandele holdes udenfor  

 omsætningen i momslovens § 38, stk. 1.
Posten "Kursregulering" skal reguleres for valutakursændringer  

 vedrørende anlægsaktiver.
Disse beløb skal således ikke indgå i  

 omsætningen i momslovens § 38, stk. 1.
J.2.1.2 Privat anvendelse mv. § 38, stk.  

 2 § 38, stk. 2, fastsætter reglerne for opgørelsen af den delvise  

 fradragsret, når indkøb mv. også anvendes til formål, der er den  

 registreringspligtige virksomhed uvedkommende, herunder til privat brug.  

 For varer og ydelser, der benyttes til både fradragsberettigede formål og  

 til formål, der ikke vedrører virksomheden, dvs. til formål, der heller  

 ikke vedrører ikke fradragsberettigede aktiviteter, opgøres fradragsretten  

 skønsmæssigt.
Der kan foretages fradrag for den del af momsen, der  

 skønsmæssigt svarer til de pågældende varers og ydelsers brug i den  

 registrerede virksomhed.
Som typiske eksempler på indkøb til delvis privat anvendelse kan nævnes  

 telefon, el, og brændsel.
Anskaffelse af varmeanlæg, herunder alternative  

 energianlæg, er behandlet i  

 J.2.2.3 .
 Fordeling af momsen efter et skøn foretages således også i tilfælde,  

 hvor indkøbet skal bruges både i virksomheden og til andre formål, der  

 ikke vedrører virksomhedens momspligtige aktiviteter, dvs. hverken til  

 fradragsberettigede formål efter § 37 eller til andre formål i  

 virksomheden, jf. § 38, stk. 1, 1. punktum, eller for hvilke der ikke er  

 fradragsret efter § 42, stk. 1.
Styrelsen har i TfS 1999, 908 ændret den hidtidige administrative  

 praksis vedrørende fuld fradragsret i momsregistrerede holdingselskaber  

 m.fl., hvis virksomheden har indtægter, der falder uden for momslovens  

 anvendelsesområde.
Fradragsretten skal herefter opgøres skønsmæssigt efter  

 bestemmelserne i § 38, stk. 2. Ændringen har virkning fra den 6. december  

 1999.
 Se også  

 SKM2001.265.TSS  

 og  

 SKM2001.266.TSS ,  

 hvor styrelsen har udtalt, at fradragsretten for moms af fællesudgifter  

 skal opgøres skønsmæssigt efter bestemmelserne i momslovens § 38, stk. 2,  

 når virksomheden både har momspligtige indtægter og indtægter, der falder  

 uden for momslovens anvendelsesområde.
Vestre Landsret har i  

 SKM2005.474.VLR  afsagt  

 dom om, at et holdingselskab alene havde fradragsret efter § 38, stk.  

 2. Sagen angik spørgsmålet om, hvorvidt det sagsøgende holdingselskab  

 havde ret til fuldt fradrag for indgående moms af fællesomkostningerne i  

 henhold til momslovens § 37, eller om der kun var ret til delvist fradrag  

 i henhold til momslovens § 38, og i sidstnævnte fald, hvor stort et  

 fradrag holdingselskabet kunne foretage.
Landsskatteretten havde fundet,  

 at holdingselskabets aktiviteter med administration og ledelse af  

 datterselskaberne i koncernen uden iværksættelse af momsbelagte  

 transaktioner måtte anses for en aktivitet, der ikke kunne  

 betegnes som en økonomisk virksomhed, men måtte anses for at være et  

 udslag af selskabets ejerbeføjelser i de enkelte datterselskaber.
Da  

 selskabet derfor både havde momspligtige og ikke momspligtige aktiviteter,  

 skulle fradragsretten for moms af fællesudgifterne opgøres efter  

 momslovens § 38, stk. 2. Landsskatterettens afgørelse om, at  

 fradragsretten skulle opgøres skønsmæssigt efter § 38, stk. 2, var dermed  

 i overensstemmelse med den praksisændring, som Told- og Skattestyrelsen  

 havde meddelt den 3. november 1999, jf.
TfS 1999.908, hvor man havde  

 skærpet praksis, således at fradragsretten fremover skulle opgøres  

 skønsmæssigt efter momslovens § 38, stk. 2, hvis virksomheden havde  

 indtægter, der faldt uden for momslovens  

 anvendelsesområde.
Vestre Landsret udtalte, at de omtvistede  

 aktiviteter i det væsentligste måtte anses for at have været  

 sædvanlig pleje af holdingselskabets ejerinteresser i koncernens  

 mange selskaber, hvilket bestyrkedes af den omstændighed, at der ikke for  

 disse - i modsætning til andre - ydelser var opkrævet vederlag hos  

 datterselskaberne.
Der var derfor ikke grundlag for at anvende momslovens  

 § 37, stk. 1, om fuld fradragsret.
Fradragsretten skulle i stedet  

 fastsættes skønsmæssigt efter momslovens § 38, stk. 2. Landsretten  

 anfægtede således ikke den praksisændring, der var foretaget i 1999.  

 Landsretten fandt endvidere ikke, at told- og skattemyndighedernes skøn  

 over, hvor stor en del af holdingselskabets samlede aktiviteter, der var  

 fradragsret for, var åbenbart urimeligt, og Skatteministeriet blev derfor  

 frifundet.
 Landsskatteretten har i  

 SKM2002.232.LSR  

 truffet afgørelse om, at et selskabs fradragsret for købmoms på udgifter  

 anvendt dels til aktiviteter, der faldt inden for momslovens område, dels  

 til aktiviteter, der faldt uden for momslovens område (passiv  

 kapitalanbringelse), skulle opgøres skønsmæssigt efter momslovens § 38,  

 stk. 2, som beskrevet i TfS 1999, 908.
En fond, hvis formål var udvikling af fælles kulturaktiviteter over  

 landegrænsen, drev momspligtig virksomhed ved levering af reklameydelser  

 samt modtog offentlige tilskud, der faldt uden for momslovens  

 anvendelsesområde.
Fonden kunne efter momslovens § 37, stk. 1, fradrage de  

 udgifter til indkøb m.v., der udelukkende kunne henføres til leverancen af  

 reklameydelser.
Udgifter, der udelukkende relaterede sig til ikke  

 momspligtige aktiviteter (udvikling af fælles kulturaktiviteter), kunne  

 ikke fradrages.
For udgifter vedrørende såvel momspligtig som ikke  

 momspligtig virksomhed skulle fradraget opgøres efter et skøn efter  

 momslovens § 38, stk. 2. Se TfS 2000, 828.
 Efter momslovens § 38, stk. 2, er der delvis fradragsret for  

 virksomheders udgifter til indkøb mv. af pc´ere, der opstilles privat hos  

 virksomhedens medarbejdere og som anvendes blandet privat/erhvervsmæssigt.  

 Der er fradrag for den del af momsen, der skønsmæssigt svarer til  

 pc´ens fradragsberettigede brug i den registreringspligtige  

 virksomhed.
Told- og Skattestyrelsen har i en intern meddelelse af 17. marts 1999  

 udtalt, at det er virksomheden, der som udgangspunkt selv foretager dette  

 skøn.
Ved den regionale told- og skattemyndigheds vurdering af, om den  

 skønsmæssige fordeling er foretaget på rimelig måde, vil den skattemæssige  

 fordeling normalt blive lagt til grund, jf. momsbekendtgørelsens § 17. På  

 grund af den skattemæssige behandling af pc-ere, der stilles til rådighed  

 til privat benyttelse, er der imidlertid ikke nogen skattemæssig  

 fordeling, skønnet kan baseres på.
Der må derfor foretages et frit skøn  

 med udgangspunkt i virksomhedens egen vurdering.
Det forhold, at virksomhedens medarbejdere mod at få stillet pc´en til  

 rådighed skal acceptere en lønreduktion eller i øvrigt udvise  

 løntilbageholdenhed, påvirker ikke det skøn, der må udøves.
Hvis  

 størrelsen af lønreduktionen kan opgøres, kan den imidlertid være med til  

 at vise, om virksomhedens skøn over fordelingen privat/erhvervsmæssig brug  

 er foretaget på en rimelig måde.
 Landsskatteretten har i  

 SKM2004.440.LSR  taget  

 stilling til spørgsmålet om et selskabs fradragsret for moms af  

 udgifter vedrørende selskabets hjemme-pc-ordning, hvor pc´erne  

 anvendes både erhvervsmæssigt og privat.
PC-ordningen blev startet i 2000 med leasede pc´ere og de  

 medarbejdere, der ønskede at indtræde i ordningen, accepterede en nedgang  

 i bruttolønnen for rådigheden over udstyret.
Lønnedgangen svarede til 90  

 pct. af selskabets udgifter til leasingselskabet.  

 Selskabets nettoudgift udgjorde således 10 pct.
Selskabet  

 foretog fradrag med 75 pct. af de afholdte udgifter vedrørende  

 pc-ordningen.
 Landsskatteretten bemærker, at den momsmæssige behandling af  

 hjemme-pc-ordninger stedse har været anset for omfattet af momslovens  

 § 38, stk. 2. Da de af selskabet leasede hjemme-pc´ere anvendes både  

 erhvervsmæssigt og privat, er selskabet alene berettiget til et  

 skønsmæssigt fradrag svarende til den erhvervsmæssige anvendelse af  

 hjemme-pc´erne.
 Landsskatteretten anfører endvidere at det følger af Told- og  

 Skattestyrelsens interne meddelelse af 17. marts 1999, at det er  

 selskabet, der som udgangspunkt foretager dette skøn.
På baggrund af sagens oplysninger om betalingsprocenten, den af  

 selskabet gennemførte undersøgelse af medarbejdernes brug af  

 hjemme-pc´erne og de øvrige oplysninger om den erhvervsmæssige anvendelse  

 af hjemme-pc´erne skønnes den erhvervsmæssige anvendelse af  

 hjemme-pc´erne alene at have udgjort 40 pct.
Selskabet er således  

 berettiget til et skønsmæssigt fradrag for momsen af udgifterne til  

 hjemme-pc-ordningen med 40 pct.
 I  

 SKM2004.442.LSR  

 har Landsskatteretten ligeledes taget stilling til spørgsmålet om et  

 selskabs fradragsret for moms af selskabets hjemme-pc-ordning, hvor  

 pc´erne anvendes både erhvervsmæssigt og privat.
PC-ordningen blev startet i 1999 med indkøbte pc´ere og de  

 medarbejdere, der ønskede at indtræde i ordningen, accepterede  

 en nedgang i bruttolønnen for rådigheden over udstyret.
Lønnedgangen  

 udgjorde for funktionærer et månedligt beløb på 475 kr. i 36  

 måneder, mens den for timelønnede udgjorde 2,91 kr. pr. time i  

 4.995 timer.
Selskabets betaling udgjorde 18 pct. af de samlede  

 udgifter.
Selskabet foretog fradrag med 50 pct. af udgifterne  

 til anskaffelse af pc´erne.
På baggrund af sagens oplysninger om betalingsprocenten og de øvrige  

 oplysninger om den erhvervsmæssige anvendelse af  

 hjemme-pc´erne finder Landsskatteretten ikke grundlag for at  

 kritisere det af selskabet udøvede skøn over den erhvervsmæssige  

 anvendelse.
Selskabet er derfor berettiget til et skønsmæssigt fradrag for  

 momsen af udgifterne til anskaffelse af pc´erne med 50 pct.
J.2.1.2.1 Skønnets udøvelse § 38, stk.  

 4 Der er i § 38, stk. 4, jf. momsbekendtgørelsens § 17, fastsat nærmere  

 regler om fordeling af momsen efter bestemmelserne i lovens § 38, stk. 2,  

 på virksomhedens og på indehaverens private forbrug mv.
Det fremgår, at  

 told- og skatteforvaltningen normalt skal lægge den vurdering til grund,  

 som er godkendt af den pågældende ligningsmyndighed.Hvis der ikke  

 ved skatteansættelsen er foretaget særskilt fordeling af udgifter til de  

 omhandlede varer og ydelser, kan den fordeling, som ligningsmyndigheden  

 normalt anvender, lægges til grund.
J.2.1.3 Sektorisk opdeling § 38, stk.  

 3 Efter § 38, stk. 3, kan told- og skatteforvaltningen tillade eller  

 stille krav om, at den delvise fradragsret opgøres særskilt for en del af  

 virksomheden.
Hvis en virksomhed har flere sektorer, f.eks. hvis den  

 registrerede virksomhed består af flere særskilte virksomheder, eller hvis  

 en virksomhed har flere forskellige driftsaktiviteter, kan/skal  

 fradragsretten opgøres særskilt for den enkelte sektor.
Hvis  

 fradragsretten opgøres sektorvis, skal virksomheden føre et tilsvarende  

 sektorregnskab.
 I   

 SKM2003.328.TSS  

 har Told- og Skattestyrelsen som klageinstans truffet afgørelse om, at der  

 kan gives tilladelse til sektorisk opdeling, jf. momslovens § 38, stk. 3,  

 af hver af et selskabs udlejningsejendomme, der udlejes både med og uden  

 moms, jf. momslovens § 51, og § 13, stk. 1, nr. 8.
 Selskabet ejer et antal udlejningsejendomme, hvoraf nogle  

 ejendomme:
 Styrelsen er af den opfattelse, at en ejendom kan anses som en  

 virksomhed i relation til momslovens § 38, stk. 3.
 Styrelsen er endvidere af den opfattelse, at tilladelse til sektorisk  

 opdeling er betinget af, at sektoren har en omsætning, der hidrører fra  

 både momspligtige og ikke-momspligtige aktiviteter, således at sektoren  

 kan opgøre en selvstændig delvis fradragsprocent, jf, momslovens § 38,  

 stk. 1, for moms af udgifter, der udelukkende vedrører sektorens  

 aktivitetsområde.
 Selskabets fradragsret skal herefter opgøres på følgende måde:
Det er en betingelse for at få tilladelse, at der er søgt om det  

 forinden.
Der gives således normalt ikke tilladelse til sektorisk opdeling  

 med tilbagevirkende kraft, ligesom der ikke stilles krav om en sådan  

 opdeling med tilbagevirkende kraft.
 Udgangspunktet for bestemmelsen er, at en registreringspligtig  

 virksomhed, der anvender varer og ydelser både til fradragsberettigede  

 formål og til andre formål, kun kan foretage delvis fradrag for købsmomsen  

 af indkøbene i forhold til den momspligtige del af virksomheden.
 Formålet med bestemmelsen om sektoropdeling er at sikre, at  

 fradragsretten står i et rimeligt forhold til den faktiske anvendelse af  

 de pågældende indkøb, netop fordi købsmomsen kun er fradragsberettiget i  

 det omfang, varerne bruges i den momspligtige del af virksomheden.
 Sektoropdeling kan komme på tale i enhver virksomhed, der udøver flere  

 former for aktiviteter, hvor nogle af disse er momspligtige, og andre er  

 fritaget for moms.
 Sektorisk opdeling påvirker ikke fradragsretten for omkostninger, der  

 udelukkende vedrører en momspligtig eller en momsfri aktivitet, idet  

 fradragsretten for momsen af sådanne omkostninger vil være henholdsvis  

 fuld og ingen.
 Sektorisk opdeling påvirker heller ikke fradragsretten for  

 fællesomkostninger som f.eks. telefon, da fradragsretten for disse  

 omkostninger under alle omstændigheder skal opgøres forholdsmæssigt, jf. §  

 38, stk. 1.
Derimod har sektoropdeling betydning for fradragsretten for moms, hvor  

 omsætningen inden for et givet aktivitetsområde hidrører fra både  

 momspligtige og ikke momspligtige aktiviteter.
Som eksempel kan nævnes en  

 rutebil, der indkører dels momspligtig indtægt (fragt, reklame), dels  

 momsfri indtægt som rutebilkørsel.
 Til illustration tjener nedenstående eksempel, som vedrører en  

 vognmandsvirksomhed, der driver virksomhed med 3 aktiviteter, dels  

 hyrevognskørsel (persontransport), der er momsfritaget, jf. § 13, stk. 1,  

 nr. 15, dels rutebilkørsel i form af personbefordring (momsfritaget, jf. §  

 13, stk. 1, nr. 15) og varetransport mv. (momspligtig), og dels  

 turistbuskørsel, der er en momspligtig aktivitet.
 I eksemplet står (mf) for momsfritaget og (mp) for momspligtigt.
Fradragsretten for moms af reparation af en rutebil vil i dette  

 eksempel uden sektoropdeling, jf. § 38, stk. 1 om forholdsmæssig  

 fradragsret, medføre fradragsret for 13 pct. af momsen, fordi omsætningen  

 af momspligtige varer og ydelser skal sættes i forhold til virksomhedens  

 samlede omsætning.
Fradragsprocenten fremkommer på følgende måde:
200.000  + 50.000 x 100 = 12,5% = afrundet  

 13%2.000.000 Den tilsvarende fradragsret vil med sektoropdeling i hyrevognskørsel,  

 rutebilkørsel og turistbuskørsel udgøre 17 pct., fordi det er sektorens  

 (rutebilkørsel) momspligtige aktivitet, der skal sættes i relation til  

 sektorens samlede omsætning.
Fradragsprocenten fremkommer således:
 50.000 x 100 = 16,67% = afrundet 17%300.000Det  

 bemærkes, at de øvrige 2 sektorers fradragsret er uberørt af  

 sektoropdelingen.
 I dette eksempel vil virksomheden være interesseret i sektoropdeling,  

 da fradragsretten i så fald er størst.
 Det omvendte kan også være tilfældet, og told- og skatteforvaltningen  

 vil da kunne kræve af virksomheden, at den lader sig opdele i  

 sektorer.
 Generelt tillades/kan det kræves, at en virksomhed sektoropdeles, hvis  

 momsmæssige forhold af en vis betydning taler for det.
J.2.1.4 § 38, stk. 4 § 38, stk. 4, indeholder en bemyndigelse for skatteministeren til at  

 fastsætte nærmere regler for opgørelsen af den delvise fradragsret efter  

 stk. 1 og 2.
Skatteministeren har brugt sin bemyndigelse i momsbekendtgørelsen.
Der  

 henvises til bekendtgørelsens §§ 16 og 17, som vedrører henholdsvis den  

 foreløbige opgørelse af den delvise fradragsret i forbindelse med indkøb  

 til blandet anvendelse og de nærmere regler om udøvelse af skønnet ved  

 indkøb til delvis privat anvendelse mv., se   

 J.2.1.1.1  

 og  

 J.2.1.2.1 J.2.2 Fast ejendom § 39 § 39 fastsætter særlige regler for opgørelsen af delvis fradragsret for  

 købsmoms af bygninger, der anvendes til forskellige formål.
Disse formål  

 kan f.eks. være momspligtig erhvervsvirksomhed, momsfri erhvervsvirksomhed  

 eller private formål.
Det er kun den købsmoms, der vedrører momspligtig  

 virksomhed, der kan fratrækkes, jf. princippet i § 37. De nærmere regler  

 herfor fremgår nedenfor.
J.2.2.1 Opførelse af bygninger § 39, stk.  

 1 Efter § 39, stk. 1, kan købsmoms vedrørende opførelse af bygninger og  

 tilbygninger, der anvendes til brug både for den momsregistrerede  

 virksomhed og til andet, fradrages med den andel af byggeomkostningerne,  

 som skønnes at vedrøre den momsregistrerede virksomhed efter reglerne i §  

 37, se  

 J.1 .
Hvis lokalerne til de forskellige anvendelser er af samme standard, kan  

 beregningen af den delvise fradragsret efter praksis foretages på grundlag  

 af forholdet mellem de fradragsberettigede lokalers etageareal og  

 bygningens samlede etageareal.
Etagearealet af lokaler med skrå vægge i  

 tagetager opgøres i overensstemmelse med  

 bygningsreglementet.
J.2.2.2 Lokaler, der ikke medregnes til  

 virksomheden § 39, stk. 2 § 39, stk. 2, omhandler 2 kategorier af lokaler, der ikke er omfattet  

 af virksomhedens lokaler efter stk. 1.
For det første drejer det sig om lokaler, der anvendes som bolig for  

 virksomhedens indehaver eller personale.
Det gælder, selv om lokalerne  

 også bruges i den pågældendes erhverv.
Bestemmelsen svarer til § 42, stk.  

 1, nr. 2, se  

 J.3.1.2 .
 For det andet vedrører det lokaler, der bruges til udlejning, medmindre  

 udlejningen er omfattet af en frivillig registrering efter § 51, stk.  

 1.
Der er derfor ikke fradragsret for købsmoms vedrørende opførelse af  

 lokaler, der kan anses for at indgå som en del af selve boligen, herunder  

 sædvanlige udenomsrum til beboelsen.
Det gælder som nævnt, selv om  

 lokalerne også anvendes i virksomheden, f.eks. lokaler, der er indrettet  

 som bryggers, fyrrum, pulterrum, grovkøkken, tegnestue og lign.
Det samme  

 er tilfældet for almindelige carporte og garager, der er opført i  

 tilslutning til boligen.
Heller ikke moms af ombygnings-, reparations- og  

 vedligeholdelsesarbejder samt drift af disse lokaler kan medregnes til  

 den delvise fradragsret efter § 39, stk. 3, fordi lokalerne end ikke  

 delvis anses for at vedrøre virksomheden.
Landsskatteretten har i TfS 1999, 107, truffet afgørelse om, at der  

 ikke kunne godkendes fradrag for byggeomkostninger i forbindelse med  

 nybygning af badeværelse, bryggers samt garage/værksted, der var opført i  

 tilknytning til et stuehus.
Landsskatteretten fandt, at bryggers og  

 badeværelse tillige blev anvendt som bolig for virksomhedens indehaver, og  

 at garage/værksted efter en konkret vurdering tillige måtte anses egnet  

 til at indgå som en integreret del af den private bolig.
Landsskatteretten har i  

 SKM2002.374.LSR  

 anset en oversættelsesvirksomhed for berettiget til forholdsmæssigt  

 fradrag for moms af udgifter til opførelse af ejendom.
Virksomheden drives  

 fra en ejendom, der også fungerer som privat bolig for indehaveren.  

 Landsskatteretten fandt, at et kontorlokale må anses som udelukkende  

 anvendt af virksomheden, mens et arkivlokale må anses for at indgå  

 som en integreret del af indehaverens private beboelse, hvorefter der ikke  

 kan indrømmes fradragsret for nogen del af momsen ved udgifter i  

 forbindelse med arkivlokalet.
Vestre Landsret har i  

 SKM2003.163.VLR  

 stadfæstet en kendelse fra Landsskatteretten.
En eneanpartshaver opførte  

 en villa i to etager.
Hovedparten af stueetagen blev udlejet til hans  

 anpartsselskab.
Eneanpartshaveren var frivilligt momsregistreret for  

 erhvervsmæssig udlejning af fast ejendom efter momslovens §  

 51, omtalt i  

 M.5.1 .  

 På baggrund af den frivillige registrering var der foretaget fradrag for  

 moms på den del af byggeomkostningerne, som kunne henføres til den  

 udlejede del af villaen.
Told- og skatteregionen fandt, at lokalerne med undtagelse af et  

 enkelt kontor helt eller delvist blev anvendt til boligformål.
Regionen  

 fandt derfor, at alene det pågældende kontor kunne anses for omfattet af  

 den frivillige registrering, og at der alene var fradrag for de  

 byggeomkostninger, der kunne henføres til kontoret.
Landsskatteretten  

 stadfæstede regionens afgørelse.
Landsretten fandt, at eneanpartshaveren ikke havde godtgjort, at de  

 øvrige udlejede lokaler udelukkende var opført og anvendt til  

 erhvervsmæssig brug.
Eneanpartshaveren havde derfor ikke fradragsret for  

 momsen på byggeomkostningerne vedrørende lokalerne.
Landsretten lagde vægt  

 på, at lokalerne ikke var særligt indrettet til erhverv, og at de kun i  

 begrænset omfang fysisk var adskilt fra eneanpartshaverens bolig på 1. sal  

 og den del af stueetagen, som ikke var udlejet.
Lokalerne var egnede til  

 at indgå som en integreret del af den private bolig.
Købsmoms vedrørende lokaler er kun fradragsberettiget, hvis lokalerne  

 anses for opført/anvendt udelukkende til virksomhedens brug.
Hvorvidt  

 lokalerne kan karakteriseres som en del af virksomhedens lokaler, beror på  

 en konkret vurdering i det enkelte tilfælde.
I vurderingen heraf kan bl.a.  

 indgå:
J.2.2.3 Reparation og vedligeholdelse mv. af  

 bygninger § 39, stk. 3 og 4 Moms af ombygnings-, reparations- og vedligeholdelsesarbejder i  

 bygninger, der anvendes såvel til formål, der er fradragsberettigede efter  

 § 37, fordi de anvendes til brug for en momsregistreret virksomhed, som  

 til andre formål, kan fradrages i det omfang, momsen direkte vedrører  

 virksomhedens lokaler.
Det er en betingelse for fradrag, at leverandøren i  

 sin faktura har delt prisen op for det arbejde, han har udført.
 Moms af tilsvarende arbejder, som ikke direkte kan henføres til  

 bygningens enkelte lokaler, f.eks. udvendig vedligeholdelse, reparation  

 eller udskiftning af bygningens varmeanlæg eller andre  

 fællesinstallationer, kan fradrages med den andel, der svarer til  

 forholdet mellem etagearealet af de fradragsberettigede lokaler og  

 bygningens samlede etageareal.
Bestemmelsen omfatter ikke udgifter til lys, varme, rengøring mv.
Moms  

 af sådanne udgifter kan fradrages med en andel, som opgøres efter reglerne  

 i § 38, stk. 1 og 2, se  

 J.2.1.1  

 og  

 J.2.1.2 .
 Styrelsen har i TfS 1997, 527 besvaret en forespørgsel om fradragsret  

 for moms af halmfyringsanlæg og andre alternative energianlæg, som af  

 landbrugsvirksomheder m.fl. installeres i en bestående driftsbygning med  

 henblik på at forsyne såvel driftsbygninger som privatbolig med varme.
 Styrelsen meddelte, at købsmomsen af et halmfyr mv., der placeres i en  

 bestående driftsbygning, er fuldt fradragsberettiget, jf. momslovens § 39,  

 stk. 4. Styrelsen har herved lagt vægt på, at halmfyringsanlæg mv. efter  

 fast skattemæssig praksis (vurderingsloven og afskrivningsloven) anses for  

 sædvanligt tilbehør til den faste ejendom.
 For så vidt angår fyringsanlæg, som installeres i forbindelse med  

 opførelse af bygninger eller tilbygninger, behandles disse efter § 39,  

 stk. 1, dvs. ud fra et skøn over byggeomkostningerne for virksomhedens  

 lokaler i forhold til de samlede byggeomkostninger.
Placeres fyringsanlægget i en driftsbygning, som udelukkende anvendes  

 til momspligtige formål, vil der således også i dette tilfælde være fuld  

 fradragsret.
Afgørelsen gælder også for konventionelle  

 energianlæg.
J.2.2.4 Bemærkninger om lokaler, der bruges  

 blandet Bestemmelserne i § 39, stk. 1-4, omhandler, som ovenfor nævnt, den  

 situation, at lokalerne bruges til momspligtig virksomhed samt til andre  

 formål, herunder ikke momsregistreret virksomhed.
Det volder typisk ikke de store vanskeligheder at opgøre den ikke  

 fradragsberettigede del, i det omfang et bestemt lokale alene anvendes til  

 den ikke momsregistrerede virksomhed (eller privat), og lokalestandarden  

 er ens for de forskellige anvendelser.
Dette sker efter principperne i §  

 39, stk. 1-4.
Hvis et eller flere lokaler anvendes til blandet erhvervsvirksomhed,  

 skal der foretages en fordeling af den beregnede købsmoms på de aktuelle  

 lokaler.
Fordelingen foretages på baggrund af et skøn.
Ved udøvelsen af  

 dette skøn henses normalt til omsætningsfordelingen mellem den  

 momspligtige virksomhed og den momsfri virksomhed.
Fradragsretten beregnes  

 således efter principperne for blandet anvendelse i § 38, stk. 1 og 2.
Se TfS 2000, 645 hvor der af Landsskatteretten alene blev godkendt  

 delvis fradragsret for momsen af udgifter ved genopførelse af bygninger,  

 der var anvendt til såvel momspligtig landbrugsvirksomhed som til  

 momsfritagen virksomhed ved ungdomshøjskole, der var et døgntilbud til  

 unge over 18 år.
Retten fandt, at momslovens § 39, stk. 1 og 2, ikke har  

 taget direkte stilling til den situation, hvor de opførte bygninger  

 anvendes til både momspligtige og momsfritagne aktiviteter.
Den delvise  

 fradragsret fandtes at skulle fastsættes på grundlag af et skøn over  

 omfanget af de momspligtige aktiviteter, der blev udøvet fra de omhandlede  

 bygninger.
Skønnet var i sagen udøvet efter principperne i momslovens §  

 38, stk. 1.
 I  

 SKM2002.405.TSS  

 har Told- og Skattestyrelsen præciseret  

 TSS       cirkulære nr. 2002-7  af 7. marts 2001, punkt 7. En virksomhed, der  

 ud  

 over kantinedrift har ikke-momspligtige aktiviteter eller blandede  

 momsfrie og momspligtige aktiviteter, har delvis fradragsret for udgifter  

 til spisefaciliteter, jf. momslovens §§ 38 og 39.
I henhold til bekendtgørelse om faste arbejdssteders indretning nr. 96  

 af 13. februar 2001 § 43 er virksomheder pålagt, at der på arbejdsstedet  

 skal stilles spiseplads til rådighed.
Spisepladsen skal ifølge  

 bekendtgørelsens § 48 og 49 bestå af et egnet lokale, som skal indrettes  

 med borde og stole.
Udgifter til egnet lokale, borde og stole er således  

 udgifter, som både knytter sig til virksomhedens sædvanlige leverancer og  

 til kantinens leverancer.
I   

 SKM2005.545.LSR  

 anså Landsskatteretten spiselokalet i kantinen i en finansiel  

 virksomhed som anvendt udelukkende til momspligtige kantineformål.  

 Der var derfor fuldt fradrag for moms af udgifter til ombygning af og  

 inventar til spiselokalet.
Spiselokalet anvendes som udgangspunkt  

 ikke til møder, med mindre der samtidig sker servering af drikkevarer  

 og f.eks. sandwich m.v.
Langt hovedparten af virksomhedens medarbejdere er  

 tilmeldt en kantineordning, og det er således alene ganske få  

 medarbejdere, der selv medbringer mad m.v.
Kantinen og herunder  

 spiselokalet er frit tilgængeligt område, og det kan derfor ikke  

 udelukkes, at der er enkelte medarbejdere, der spiser medbragt mad i  

 kantinens spiselokale.
Bespisning af forretningsforbindelser sker i  

 tilstødende mødelokaler.
Ud over selve kantinen har selskabet et særskilt  

 indrettet spiselokale, der står til rådighed for selskabets personale.  

 Lokalet er særligt indrettet til spisning m.v. med borde, stole,  

 opvaskemaskine, køleskab, service m.v. til brug for  

 medarbejderne.
Skatteministeriet har  

 indbragt afgørelsen for domstolene.
J.2.2.5 Anden fast ejendom end bygninger § 39,  

 stk. 5 Ifølge § 39, stk. 5, kan købsmoms vedrørende anlæg, reparation og  

 vedligeholdelse og lign. af anden fast ejendom end bygninger fradrages med  

 en andel, som opgøres efter reglerne i § 38, stk. 1 og 2.
Som eksempler på bestemmelsens anvendelsesområde kan nævnes grunde og  

 havne mv.
Moms af anlægs-, reparations- og vedligeholdelsesudgifter skal  

 behandles efter de regler, der gælder for delvis fradragsret ved blandet  

 anvendelse, jf. § 38, stk. 1, eller de regler, der gælder for delvis  

 fradragsret, jf. § 38, stk. 2, hvor aktivet udover at blive brugt i den  

 registreringspligtige virksomhed også anvendes til virksomheden  

 uvedkommende formål, herunder privat, se  

 J.2.1  

 og  

 J.2.2 .
 Moms vedrørende vedligeholdelse af veje, der bruges, når der skal køres  

 til en registreret landbrugsejendoms beboelsesbygninger og til  

 virksomhedens driftsbygninger, fradrages dog efter reglerne i § 40, stk.  

 1, se  

 J.2.3 .
J.2.3 Tilkørselsveje og medarbejdertelefoner §  

 40 § 40 indeholder specielle regler for opgørelsen af den delvise  

 fradragsret for moms af vedligeholdelsesudgifter vedrørende tilkørselsveje  

 (stk. 1) samt moms af anskaffelse og drift af medarbejdertelefoner (stk.  

 2).
 Moms af udgifter til vedligeholdelse af veje, der bruges ved tilkørsel  

 såvel til en registreret landbrugsejendoms beboelsesbygninger som til  

 virksomhedens driftsbygninger, kan efter § 40, stk.1 fradrages med to  

 tredjedele.
Ifølge § 40, stk. 2, kan en registreret virksomhed fradrage halvdelen  

 af momsen vedrørende anskaffelses- og driftsudgifterne til  

 medarbejdertelefoner, selv om de anbringes hjemme hos virksomhedens  

 medarbejdere.
Det er en forudsætning for momsfradrag, at medarbejderne  

 skal bruge telefonen tjenstligt, og at telefonselskabets regninger er  

 stilet til og betales af virksomheden.
Fradraget må dog ikke overstige  

 momsen af den udgift, virksomheden rent faktisk har afholdt, hvilket kan  

 forekomme, hvis virksomheden bagefter opkræver en del af regningsbeløbet  

 hos sine medarbejdere.
I   

 SKM2003.345.LSR  

 havde en registreret virksomhed etableret hjemmearbejdspladser for sine  

 medarbejdere og havde oprettet telefon- og dataforbindelser til disse.  

 Landsskatteretten fandt, at udgifterne til telefon og ISDN-forbindelser  

 måtte anses for udgifter vedrørende anskaffelse og drift af telefoner  

 som omfattet af momslovens §  40, stk. 2. Der kunne derfor alene  

 godkendes fradrag for halvdelen af momsen for disse installationer.  

 Udgifter til ADSL-linier kunne ikke karakteriseres som telefonudgifter, og  

 der blev derfor godkendt fuldt fradrag for disse udgifter, jf. momslovens  

 § 37, stk. 1, da Landsskatteretten lagde til grund, at disse linier alene  

 blev anvendt til brug for virksomhedens afgiftspligtige leverancer.
Sagen  

 er indbragt for Østre Landsret.
 Styrelsen har i TfS 1996, 926 truffet afgørelse om, at moms vedrørende  

 anskaffelse og drift af mobiltelefoner, som anvendes af en virksomheds  

 indehaver eller stilles til rådighed for medarbejdere, ikke falder ind  

 under § 40, stk. 2, men kan fradrages efter de almindelige regler i  

 momslovens § 37, stk. 1 og § 38.
J.2.4 Vare- og lastvogne § 41 Vare-/lastvogne med over 3 tons tilladt totalvægt og andre køretøjer  

 f.eks. traktorer, knallerter og cykler er med hensyn til fradragsret  

 undergivet de almindelige regler efter §§ 37 og 38, der er beskrevet  

 ovenfor under  

 J.1 .  

 og  

 J.2 .
 Landsskatteretten har i  

 SKM2001.39.LSR  

 truffet afgørelse om, at momsfradrag i forbindelse med anskaffelsen og  

 drift af rustvogne, skal opgøres efter momslovens almindelige regler, jf.  

 momslovens §§ 37 og 38. Se tillige afsnit  

 Q.2.14 .
 Bestemmelsen i § 41 indeholder specielle regler for opgørelsen af det  

 delvise fradrag for anskaffelse (stk. l), drift (stk. 2) og leje (stk. 3)  

 af vare- og lastmotorkøretøjer med en tilladt totalvægt på ikke over 3  

 tons.
Reglerne i § 41 vedrørende små vare- og lastvogne bevirker, at der ved  

 anskaffelsen af sådanne vogne alene skal ske en vurdering af, om vognen  

 fuldt ud anvendes i den registrerede virksomhed.
Det samme gælder ved  

 leje.
Med hensyn til driften skal det kun vurderes, om vognen overhovedet  

 bruges i forbindelse med udøvelsen af virksomhedens momspligtige  

 aktiviteter.
J.2.4.1 Vare- og lastvogne - anskaffelse § 41,  

 stk. 1 Efter § 41, stk. 1, kan købsmoms vedrørende anskaffelse af vare- og  

 lastvogne med en tilladt totalvægt på højst 3 tons ikke fradrages,  

 medmindre køretøjerne udelukkende bruges i forbindelse med virksomhedens  

 momspligtige leverancer.
Bestemmelsen indebærer, at delvis fradragsret for købsmomsen ikke  

 anvendes for små vare- og lastvogne.
Vare- og lastmotorkøretøjet skal  

 således udelukkende anvendes i forbindelse med virksomhedens momspligtige  

 aktiviteter, for at der er fradragsret.
I denne forbindelse er det ikke  

 alene privat kørsel, herunder kørsel hjem/arbejdsplads, men også enhver  

 anden kørsel, der anses for at være den momspligtige virksomhed  

 uvedkommende.
I vurderingen af, om der er fradragsret, kan der lægges vægt på  

 forskellige momenter af faktuel karakter.
Som eksempler på momenter, der  

 taler imod fradragsret kan nævnes:
 Det skal bemærkes, at i de tilfælde, hvor brugeren beskattes efter  

 ligningslovens § 16, stk. 3, skal det momsmæssigt vurderes, om  

 beskatningen/den konkrete anvendelse er at anse for privat kørsel.
Se  

 SKM2005.494.ØLR ,  

 hvor det sagsøgende selskab ikke fik medhold i, at selskabet havde  

 fradragsret for momsen af anskaffelsen af en gulpladebil til selskabets  

 direktørs brug, da selskabet ikke havde godtgjort, at bilen  

 udelukkende havde været anvendt i forbindelse med virksomhedens  

 fradragsberettigede levering af varer og ydelser, jf. momslovens § 41,  

 stk. 1. Landsretten lagde vægt på, at bilen var velegnet til privat  

 kørsel, at den uden for almindelig arbejdstid stod parkeret i nærheden af  

 direktørens private bopæl, at direktøren ikke selv rådede over egen bil,  

 og at han ikke førte kørselsregnskab, medens han havde rådighed over  

 bilen.
Disse forhold skabte formodning for privat benyttelse af bilen.  

 Selskabet havde herudover ikke godtgjort, at bilen udelukkende havde været  

 anvendt erhvervsmæssigt.
Der kunne i den forbindelse ikke lægges vægt på  

 det til brug for retssagen efterkonstruerede kørselsregnskab.
 Ved kørsel mellem hjem og arbejde foreligger der et privat formål, der  

 er den registrerede virksomhed uvedkommende, hvorfor der ikke er  

 fradragsret for vognens købsmoms.
I  

 SKM2005.85.LSR  

 fandt Landsskatteretten det ikke godtgjort, at en varebil udelukkende  

 havde været anvendt i forbindelse med virksomhedens momspligtige  

 leverancer.
Der blev lagt vægt på, at alene indehaveren benyttede bilen,  

 at bilen blev anvendt til kørsel mellem forretningsadresse og indehavers  

 bopæl samt at bilen har været parkeret uden for indehavers bopæl uden for  

 normal arbejdstid.
Virksomheden har ikke sandsynliggjort, at varebilen  

 udelukkende har været anvendt i forbindelse med virksomhedens  

 fradragsberettigede levering af varer og ydelser.
Virksomheden var derfor  

 ikke berettiget til fradrag for moms af udgifter til  

 anskaffelsen.
Østre Landsret fandt i  

 SKM2005.415.ØLR  

 på baggrund af de anførte oplysninger om brugen af bilerne det  

 ubetænkeligt at antage, at bilerne ikke efter momslovgivningen kan anses  

 for anvendt udelukkende erhvervsmæssigt.
Herefter tiltrådte landsretten,  

 at der i henhold til momslovens § 41, stk. 1  er nægtet selskabet  

 fradragsret for købsmoms af de pågældende 2 biler.
Af sagen fremgik bl.a.  

 at bilerne i væsentligt omfang  har været parkeret ved direktørens  

 bopæl udenfor arbejdstiden  og at ca. 85 % af kørslen vedrørte  

 selskabet mens den øvrige del af kørslen vedrørte andre formål.
 Kørsel mellem bopæl og skiftende arbejdssteder, herunder lejlighedsvis  

 kørsel til det faste forretningssted for at supplere køretøjets lager af  

 værktøj, afhentning af arbejdssedler, tegninger eller lign., anses dog for  

 foretaget i virksomhedens interesse med fradrag for køretøjets købsmoms  

 til følge på betingelse af:
Ved skiftende arbejdssteder forstås arbejde i den momsregistrerede  

 virksomheds tjeneste, men uden for virksomhedens faste forretningssted.  

 Ved bedømmelsen af, om der køres mellem skiftende arbejdssteder, er det  

 ikke afgørende, hvor lang arbejdsperioden er det enkelte sted, eller hvor  

 mange arbejdssteder, den pågældende har, men kun om det er forskellige  

 arbejdssteder uden for virksomhedens faste forretningsadresse.
Det  

 centrale kriterium for, om der foreligger skiftende arbejdssteder, er  

 arbejdets - fagets - karakter.
Der skal være tale om arbejdssteder, der  

 skifter geografisk på grund af arbejdets karakter, fordi arbejdsfunktionen  

 på et sted er tidsbegrænset.
 I modsætning til skatteområdet findes der ikke på momsområdet en grænse  

 for erhvervsmæssig kørsel på maksimalt 60 dage til det samme  

 arbejdssted.
Told- og Skattestyrelsen har i en konkret sag, jf.
TfS 1999, 336  

 truffet afgørelse om, at Momsnævnets afgørelse nr. 1099 fra 1990,  

 hvorefter en naturgasvirksomhed havde fuld fradragsret for moms af  

 anskaffelse af varevogne, også kan finde anvendelse på virksomheder inden  

 for servicesektoren, der under tilsvarende omstændigheder har etableret en  

 vagtordning, som indebærer, at medarbejderne skal være til rådighed uden  

 for almindelig arbejdstid, uanset hvor de opholder sig.
 Herefter kan medarbejdere, der er omfattet af en vagtordning, hvor de  

 skal være til rådighed døgnets 24 timer, deltage i familiefester og lign.  

 inden for området, når de er i virksomhedens tjeneste, uanset hvor de  

 befinder sig, uden at varemotorkøretøjet anses for at være benyttet  

 privat.
Med familiefester og lign. forstås arrangementer af en enkeltstående  

 art, som er planlagt længere tid i forvejen.
Familiebesøg og  

 idrætsarrangementer, som f.eks. deltagelse i ugentlig fodboldtræning,  

 falder derimod ikke inden for den type af arrangementer, der kan tillades,  

 uden at der nægtes fradrag for motorkøretøjets købsmoms.
Hvis en medarbejder flytter fra den faste bopæl til en midlertidig  

 bopæl (sommerhus eller lign.), må medarbejderen ikke anvende  

 motorkøretøjet til kørsel mellem de to adresser, idet kørslen anses for  

 privat.
Såfremt motorkøretøjet skal fra den ene bopæl til den anden, skal  

 det ske i forbindelse med kørsel til og fra arbejde.
Dette har virkning  

 fra den 19. november 1998.
 Følgende betingelser skal således være opfyldt, for at kørslen mellem  

 bopæl og virksomhedens faste forretningssted som led i en vagtordning ikke  

 anses for privat kørsel:
J.2.4.2 Vare- og lastvogne - drift § 41, stk.  

 2 Moms, der vedrører drift af små vare- og lastvogne på højst 3 tons i  

 totalvægt, kan fuldt ud fradrages, selv om køretøjet kun anvendes delvist  

 i den momsregistrerede virksomhed.
Det er tilstrækkeligt, at vognen blot i  

 et eller andet omfang bruges i virksomheden.
 Baggrunden for bestemmelsen er dels praktiske årsager, dels at give en  

 kompensation for reglen i § 41, stk. 1, hvorefter der ikke gives fradrag  

 for købsmomsen vedrørende anskaffelsen, hvis køretøjet bruges delvist til  

 andre formål end den momsregistrerede virksomhed.
Fradragsretten omfatter driftsudgifter.
Herunder hører også  

 reparations- og vedligeholdelsesudgifter, f.eks. udskiftning af bilens  

 motor.
Derimod er udgifter til en hardtop og montering af den på en  

 varevogn, der anvendes såvel privat som erhvervsmæssigt, ikke anset for en  

 driftsudgift, hvis moms er fradragsberettiget.
Momsen af denne udgift  

 behandles ligesom momsen af bilens anskaffelsespris, dvs. som en egentlig  

 forbedring, jf. princippet i § 41, stk.1, se Mn.1354.
Disse regler gælder også, hvis det er  virksomhedsejerens  

 ægtefælle, der ejer køretøjet.
Det er i den henseende ikke ejerforholdet,  

 men den faktiske brug i virksomheden, der er afgørende for  

 fradragsretten.
Anskaffelse af en biltelefon anses ikke for en driftsudgift vedrørende  

 køretøjet.
Købsmoms heraf skal derfor behandles efter de almindelige  

 regler i §§ 37 og 38.
 Det er en betingelse for at kunne fradrage købsmomsen vedrørende  

 driften af varevognen, at den momsregistrerede virksomhed har en omsætning  

 på mere end 50.000 kr. om året, jf. § 41, stk. 4, se   

 J.2.4.4.
 Se   

 J.1.1.13  

 om fradragsretten for moms af broafgift, som betales ved kørsel på  

 Storebæltsbroen, og  

 J.3.1.7  

 om fradragsretten for moms af færgebilletter.
J.2.4.3 Lejede vare- og lastvogne § 41, stk.  

 3 § 41, stk. 3 vedrører vare- og lastvogne med en tilladt totalvægt på  

 ikke over 3 t, som er lejet af virksomheden.
 Moms, der vedrører driften af den lejede vare- eller lastvogn, kan  

 fuldt ud fradrages, selv om køretøjet kun anvendes delvist i den  

 momsregistrerede virksomhed.
 Reglen svarer til reglerne i § 41, stk. 2, der drejer sig om køretøjer,  

 som virksomheden ejer.
For så vidt angår moms af lejeudgiften kan denne trækkes fra med en  

 tredjedel, uanset at det lejede køretøj kun anvendes delvist i den  

 registrerede virksomhed.
Hvis bilen anvendes fuldt ud i den  

 momsregistrerede virksomhed, gælder de almindelige regler i § 37.
 Det er en betingelse, at den momspligtige virksomhed omsætter for mere  

 end 50.000 kr. årligt i momspligtige leverancer, jf. § 41, stk.  

 4.
J.2.4.4 Omsætning på over 50.000 kr. § 41, stk.  

 4 Bestemmelsen fastsætter som betingelse for at få fradrag efter § 41,  

 stk. 2 og 3, at den momsregistrerede virksomhed har en omsætning på mere  

 end 50.000 kr. årligt af  momspligtige varer og ydelser, se  

 J.2.4.2  

 og  

 J.2.4.3 . Beløbsgrænsen  

 følger grænsen for, hvornår registreringspligten indtræder, jf. lovens §  

 49, stk. 1, hvor beløbsgrænsen pr. 1. juli 2002 blev ændret fra 20.000 kr.  

 til 50.000 kr.
 Landsskatteretten har i  

 SKM2001.151.LSR  

 truffet afgørelse om, at en skatteyder, der drev momsfritaget virksomhed  

 som musiker, og som tillige havde momspligtige aktiviteter, ikke kunne  

 fradrage moms af driftsudgifter vedrørende en varevogn, idet den  

 momspligtige andel af omsætningen ikke oversteg den daværende  

 registreringsgrænse på 20.000 kr.
 Styrelsen har i TfS 1997, 73 truffet afgørelse om, at en virksomhed  

 kunne fradrage momsen af driftsudgifter til en varebil, selv om  

 virksomhedens omsætning af momspligtige varer og ydelser ikke oversteg den  

 daværende registreringsgrænse på 20.000 kr. årligt.
 Der var tale om en landbrugsbedrift, der i forbindelse med en  

 omstilling fra planteavl til kvægavl, hvor bl.a. staldbygningerne blev  

 ombygget, og en kvægbesætning blev anskaffet, havde en omsætningsnedgang  

 til under registreringsgrænsen, men efterfølgende forventedes at ligge  

 over registreringsgrænsen.
 Styrelsen fandt, at § 41, stk. 4, ikke har til hensigt at begrænse  

 fradragsretten for virksomheder, der efter en konkret vurdering er  

 omfattet af registreringspligten i § 49, stk. 1.
 Lovens § 41, stk. 4, begrænser således alene fradragsretten for  

 virksomheder, der efter en konkret vurdering ikke er omfattet af  

 registreringspligten, men alligevel har ladet sig registrere (valgfri  

 registrering).
 J.2.4.5 Skematisk oversigt over fradragsreglerne  

 mv.
 Skemaet er medtaget under afsnit  

 Q.2.5  

 hvortil henvises.
J.2.5 Investeringsguld § 41 a Fradragsreglerne for investeringsguld er beskrevet i afsnit  

 D.11.21 .
J.3 Ingen eller begrænset fradragsret §  

 42 J.3.1 § 42, stk. 1 Bestemmelsen opregner en række indkøb, hvoraf momsen ikke eller kun i  

 begrænset omfang kan medregnes til købsmomsen, selv om indkøbene fuldt ud  

 vedrører virksomhedens momspligtige  

 aktiviteter.
J.3.1.1 Kost § 42, stk. 1, nr. 1 Der er ikke fradragsret for moms af indkøb af kost til virksomhedens  

 indehaver og personale.
 Baggrunden for reglerne er, at sådanne indkøb betragtes som indkøb til  

 endeligt forbrug, idet personalet - hvis der i stedet for kost blev givet  

 højere pengeløn - måtte betale moms ved køb af disse varer.
Landsskatteretten har i TfS 2000, 101 truffet afgørelse om, at der ikke  

 er fradragsret for moms af indkøb af kaffe og te, som stilles gratis til  

 rådighed for virksomhedens personale under dettes arbejde.  

 Landsskatteretten fandt således, at momslovens kostbegreb også omfatter  

 kaffe og te.
De bekræftede således tidligere praksis.
Et selskab havde i  

 SKM2004.400.LSR  i  

 2001 og i 2002 afholdt personalearrangementer hvortil der var  

 serveret mad.
Det drejede sig om et jubilæum og om personalets  

 juleafslutning.
Indkøbet af maden var foretaget ude i byen, hvorefter  

 maden var indtaget i selskabets lokaler.
Landsskatteretten traf  

 afgørelse om, at selskabets udgifter til indkøb af mad skulle anses  

 for udgifter vedrørende kost til personale, jf. momslovens § 42, stk. 1,  

 nr. 1. Da indkøbet af maden var foretaget ude i byen, hvorefter  

 maden var indtaget i selskabets lokaler, fandt Landsskatteretten  

 ikke, at der var tale om køb af restaurationsydelser.
Der var således  

 ikke fradrag for momsen på indkøbet.
I   

 SKM2005.83.LSR  havde  

 et selskab bespist ansatte ved interne møder m.v. i  

 virksomheden med mad leveret fra selskabets egen  

 kantine.
Landsskatteretten anså bespisningen for momspligtig  

 udtagning i henhold til momslovens § 5, stk. 2, idet der er tale om kost  

 til virksomhedens ansatte, jf. momslovens § 42, stk. 1, nr. 1.  

 Landsskatteretten udtalte samtidig, at retten ikke  

 finder at bestemmelsen i momslovens § 42, stk. 1, nr. 1, alene  

 omfatter egentlige generelle madordninger, men at den også omfatter den  

 mere enkeltstående bespisning ved den ansattes deltagelse i interne møder  

 m.v.
Se afsnit  

 D.4.2.2 .
J.3.1.2 Bolig § 42, stk. 1, nr. 2 Der er heller ikke fradragsret for momsen i forbindelse med anskaffelse  

 og drift af bolig for virksomhedens indehaver og personale.
Begrundelsen  

 for reglen er den samme, som nævnt ovenfor vedrørende kost til  

 virksomhedens indehaver og personale.
 Bestemmelsen skal ses i sammenhæng med § 39, stk. 2, som er behandlet  

 ovenfor under  

 J.2.2.2 .  

 Herefter anses lokaler, der anvendes som bolig for virksomhedens indehaver  

 eller personale,  ikke som virksomhedens lokaler, selv om lokalerne  

 også anvendes i den pågældendes erhverv.
 Som eksempler på omkostninger, der vedrører anskaffelse og drift af  

 lokaler i den private bolig, kan nævnes udgifter til opførelse, ombygning,  

 reparation og vedligeholdelse samt som hovedregel også udgifter til lys,  

 varme, rengøring, møblering mv.
Hvis de afholdte udgifter efter en konkret vurdering udelukkende er til  

 brug i virksomheden, kan fradrag for købsmomsen dog indrømmes.
Som  

 eksempler kan nævnes udgifter til almindeligt kontorinventar, tegneborde  

 mv.
Endvidere kan nævnes indkøb af el og varme til brug for såvel  

 virksomhedens lokaler som den private bolig.
I sidstnævnte tilfælde lægges  

 den fordeling, som ligningsmyndigheden har godkendt, til grund for  

 fradragsretten, også selv om der herved er taget hensyn til et lokale i  

 boligen, hvor der efter reglerne ovenfor ikke er fradragsret.
 Flytteudgifter er ikke omfattet af anskaffelse og drift af bolig.  

 Flytteudgifter, som en virksomhed afholder for ansatte i forbindelse med  

 forlyttelser, som er sket på virksomhedens initiativ, og som sker inden  

 for virksomheden, anses at være en driftsomkostning, hvor momsen kan  

 fradrages efter de almindelige regler i momslovens § 37, stk. 1 og § 38.  

 Se  

 SKM2001.40.LSR .
J.3.1.3 Naturalaflønning § 42, stk. 1, nr.  

 3 Der er ikke fradragsret for købsmomsen i forbindelse med  

 naturalaflønning af virksomhedens personale, da disse indkøb betragtes som  

 indkøb til endeligt forbrug, jf.  

 J.3.1.1 .  

 og  

 J.3.1.2 .
Landsskatteretten har i  

 SKM2001.40.LSR  

 anset kursusudgifter afholdt af en virksomhed med henblik på  

 tilrettelæggelse af de ansattes senior-tilværelse for en  

 personaleudgift med adgang til momsfradrag.
Der var dog ikke adgang  

 til momsfradrag for de kursusudgifter virksomheden afholdt til de ansattes  

 ægtefællers deltagelse.
Se  

 SKM2003.401.ØLR ,  

 hvorefter billetter til fodboldkampe, som en virksomhed havde indkøbt som  

 led i sponsoraftaler og udleveret til ansatte i virksomheden, blev anset  

 for naturalaflønning, som ikke giver ret til fradrag for momsen heraf, jf.  

 momslovens § 42, stk. 1, nr. 3. Højesteret stadfæstede i  

 SKM2006.398.HR  

 landsrettens dom for så vidt angik punktet vedrørende billetter givet  

 til ansatte.
Om dommen se endvidere   

 J.1.1.15  og  

 J.3.1.5 .
J.3.1.4 Vuggestuer, fritidshjem, sommerhuse mv.  

 § 42, stk. 1, nr. 4 Købsmomsen i forbindelse med anskaffelse og drift af vuggestuer,  

 børnehaver, fritidshjem, feriehjem, sommerhuse og lign. til virksomhedens  

 personale, kan ikke trækkes fra i virksomhedens  

 momsregnskab.
Hvis en virksomhed udlejer ferieboliger til  

 personalet, således at der skal betales moms af denne udlejning, har  

 virksomheden dog fradragsret for momsen vedrørende drift mv. af  

 ferieboligerne, fordi udlejningen anses for en selvstændig erhvervsmæssig  

 aktivitet.
Se Mn.592 og Mn.1009.
J.3.1.5 Underholdning, restaurationsydelser,  

 repræsentation og gaver § 42, stk. 1, nr. 5 Købsmomsen vedrørende udgifter til underholdning, restaurationsydelser,  

 repræsentation og gaver er ikke fradragsberettiget.
 Købsmomsen af restaurationsydelser kan dog fradrages med 25 pct. af  

 momsbeløbet, hvis udgifterne hertil er af strengt erhvervsmæssig karakter,  

 jf. § 42, stk 2, og  

 J.3.2 .
Bestemmelsen omfatter ikke købsmomsen af reklameartikler eller  

 vareprøver, hvor der er fuld fradragsret.
Med hensyn til afgrænsningen  

 mellem, hvornår købet vedrører reklame mv., og hvornår der foreligger  

 udgifter til repræsentation og gaver, henvises til   

 J.1.1.15  

 om fuld fradragsret.
Højesteret har i  

 SKM2006.398.HR  

 taget stilling til Østre Landsrets dom i  

 SKM2003.401.ØLR .  

 Sagen drejede sig om, hvorvidt et bryggeri havde fradrag for udgifterne  

 til nogle fodboldbilletter, som selskabet havde erhvervet i henhold til  

 nogle sponsorater indgået med diverse fodboldklubber.
Spørgsmålet i sagen  

 var nærmere, om fodboldbilletterne kunne anses for anvendt til  

 fradragsberettiget reklame/markedsføringsmæssige formål, eller om  

 billetterne var blevet anvendt til ikke-fradragsberettigede formål i  

 henhold til momslovens § 42, stk. 1, nr. 3 og 5. Herudover drejede sagen  

 sig om værdiansættelsen af fodboldbilletterne, idet der ikke i de indgåede  

 sponsorkontrakter var taget stilling til værdien af disse.
Daværende  

 ToldSkat havde derfor været nødsaget til at foretage et skøn over værdien  

 af de enkelte billetter m.v.
 Bryggeriet gjorde under sagen gældende, at billetterne var anvendt til  

 reklame/markedsføringsmæssige formål, hvor billetterne bl.a. var blevet  

 anvendt til:
 Herudover gjorde bryggeriet gældende, at billetterne måtte anses for en  

 biydelse i forhold til de øvrige reklameydelser, som bryggeriet havde  

 erhvervet ved indgåelsen af sponsorkontrakterne, hvorfor biydelsen  

 momsmæssigt skulle behandles på samme måde som hovedydelsen, der ifølge  

 bryggeriet vedrørte reklame.
 SKAT gjorde i første række gældende, at bryggeriet ikke havde  

 fradragsret, allerede fordi fodboldbilletterne gav adgang til  

 underholdning, jf. momslovens § 42, stk. 1, nr. 5. I anden række gjorde  

 SKAT gældende, at bryggeriet ikke havde fradragsret som følge af, at  

 billetterne var blevet anvendt til gaver, repræsentation og  

 naturalaflønning, jf. momslovens § 42, stk. 1, nr. 5 og 3.
Højesteret fastslog, at der ikke forelå en biydelse, hvorfor købet af  

 billetterne ikke skulle behandles på samme måde som det samtidige køb af  

 reklameydelserne.
Herudover fastslog Højesteret, at billetterne gav adgang  

 til underholdning, uden at dette dog kunne afskære bryggeriets  

 fradragsret, jf. momslovens § 42, stk. 1, nr. 5. Herefter fastslog  

 Højesteret vedrørende de enkelte anvendelsesmåder, at billetterne, der var  

 givet til udvalgte kunder var at anse for repræsentation, jf. momslovens §  

 42, stk. 1, nr. 5. Vedrørende disse billetter fastslog Højesteret  

 endvidere, at der ikke helt eller delvis kunne gives bryggeriet adgang til  

 momsfradrag, jf. § 42, stk. 2, idet de afholdte arrangementer ikke kunne  

 anses for restaurationsydelser.
 Vedrørende billetterne givet til ansatte fastslog Højesteret, at der  

 forelå naturalaflønning, jf. momslovens § 42, stk. 1, nr. 3.
Vedrørende billetter anvendt til konkurrencer var Højesteret enig i, at  

 der forelå gaveydelser.
Et mindretal på 2 dommere ville i den anledning  

 stadfæste Østre Landsrets dom, hvorefter bryggeriet kunne fradrage værdien  

 af de billetter, der havde en lav værdi, mens der ikke var fradragsret for  

 billetter med en høj værdi.
Flertallet, der bestod af 3 dommere, fastslog,  

 at eftersom der forelå gaveydelser og ikke reklameartikler, kunne der ikke  

 skelnes mellem værdien af billetterne.
Bryggeriet havde derfor ikke  

 fradragsret for nogen af billetterne.(dissens). Endelig fastslog  

 Højesteret, at der ikke var grundlag for at tilsidesætte det udøvede skøn  

 vedrørende værdien af billetterne.
Momsnævnet har i TfS 1997, 568 truffet afgørelse om, at der ikke er  

 fradragsret for moms af gaver til et selskabs ansatte.
Det var af  

 selskabet anført, at de pågældende gaver, der havde en værdi af under 300  

 kr., skattemæssigt anses for en fuldt fradragsberettiget driftsomkostning.  

 Nævnet fandt, at personalegaver må henføres til bestemmelsens nr. 5, da  

 denne udtrykkeligt omhandler gaver.
Personalegaver vil dog også kunne henføres til bestemmelsen i nr. 3, i  

 givet fald som naturalaflønning.
Den momsmæssige behandling er imidlertid  

 den samme.
Landsskatteretten har i TfS 2000, 101 truffet afgørelse om, at kaffe og  

 te til forretningsforbindelser ikke er omfattet af  

 repræsentationsbegrebet.
Retten finder, at udgifterne til indkøb af kaffe  

 og te må anses at være en driftsomkostning, hvor der er fradrag for momsen  

 efter momslovens § 37.
I  

 SKM2003.322.TSS  

 har Told- og Skattestyrelsen præciseret praksis hvorefter der ikke er  

 fradrag for moms af udgifter til repræsentation i virksomheder.
Endvidere  

 præciseres anvendelsen af udtagningsbestemmelsen i momslovens § 5.  

 Se afsnit  

 D.4.2.2  

 og  

 D.4.2.3 .
 Landsskatterettens fastslår i kendelsen i TfS 2000, 101, at kaffe og te  

 til forretningsforbindelser ikke er omfattet af momslovens  

 repræsentationsbegreb i henhold til § 42, stk. 1, nr. 5.
 Idet Landsskatteretten ikke i øvrigt fremkommer med med bemærkninger  

 vedrørende repræsentationsbegrebets anvendelsesområde, kan  

 Landsskatterettens kendelse efter styrelsens vurdering ikke tages som  

 indtægt for, at andre udgifter end de udtrykkeligt af kendelsen omfattede  

 (kaffe og te) ikke er omfattet af repræsentationsbegrebet.
 Det danske repræsentationsbegreb, som er omfattet af  

 "standstillklausulen" i 6. momsdirektivs artikel 17, stk. 6, 2. afsnit,  

 tillader, at medlemsstaterne opretholder begrænsninger i fradragsretten i  

 tilfælde, hvor de omhandlede udgifter ikke forud for 6. momsdirektivs  

 ikrafttræden kunne fradrages.
I relation til skatteministerens svar (L 258 - bilag 9) i 1995 til  

 Folketingets Skattedvalg i forbindelse med behandlingen af lovforslag L  

 258 om delvis fradragsret for hotel- og restaurationsudgifter  

 bemærkes, at ministerens redegørelse for, hvad "repræsentation" i 6.  

 momsdirektivs forstand dækker over, ikke kan tages som udtryk for, at der  

 i forbindelse med lovændringen er sket en indskrænkning af det i momsloven  

 forud for 6. momsdirektivs ikrafttræden gældende danske  

 repræsentationsbegreb.
Det begrunder styrelsen særligt med, at ministeren  

 udtrykkeligt anfører, at der ved lovændringen alene sker en sproglig  

 tilpasning, som ikke ændrer ved den gældende retstilstand på området.
 Landsskatteretten har i  

 SKM2005.83.LSR  truffet  

 afgørelse om, at et selskabs bespisning  

 af forretningsforbindelser i egen kantine må anses for repræsentation  

 omfattet af momslovens § 42, stk. 1, nr. 5, og at der derfor skal  

 betales udtagningsmoms i henhold til momslovens § 5, stk. 2, i forbindelse  

 med bespisningen.
 Landsskatteretten bemærker, at det af momslovens § 42 bl.a.  

 fremgår:
"§ 42. Virksomheder kan ikke fradrage afgift af indkøb m.v., som  

 vedrører 1) kost til virksomhedens indehaver og personale, 5) underholdning, restaurationsydelser, repræsentation og gaver, jf.  

 dog stk. 2, Stk. 2. Virksomheder kan uanset bestemmelserne i stk. 1, nr. 5 og 6,  

 fradrage 25 pct. af afgift af hotel- og restaurationsydelser, idet omfang  

 udgifterne hertil er af strengt erhvervsmæssig karakter." § 42, stk. 1, nr. 5, blev oprindeligt indført ved lov nr. 102 af 31.  

 marts 1967 om almindelig omsætningsafgift § 16, stk. 3, litra a og e.  

 Af forarbejderne til denne lov fremgår bl.a. følgende:
"I paragraffens stk. 3 er opregnet forskellige indkøb, som ikke kan  

 tages i betragtning ved opgørelsen af den indgående afgift.
Det bemærkes,  

 at det allerede af paragraffens stk. 1 fremfår, at der ikke kan foretages  

 fradrag for indgående afgift af f.eks. varer, som er indkøbt til  

 privatforbrug af indehaveren.
Sådanne indkøb vedrører ikke virksomhedens  

 omsætning af varer og afgiftspligtige ydelser.
De indkøb m.v., som ifølge  

 paragraffens stk. 3 ikke kan medføre fradrag for indgående afgift, er  

 indkøb af levnedsmidler, som foretages af en virksomhed til bespisning af  

 personalet.
Det er endvidere anskaffelse og drift af bolig  

 for personalet og af børnehaver, feriehjem m.v. samt indkøb m.v., som  

 vedrører anden naturalaflønning af personalet.
Indkøb til disse formål må  

 i afgiftsmæssig henseende betragtes som indkøb til endeligt forbrug;  

 såfremt virksomheden i stedet for at yde personalet naturalaflønning  

 betalte højere pengeløn, måtte personalet betale afgift ved indkøb af  

 de pågældende varer m.v.
Det er endvidere foreslået at begrænse fradragsretten således, at  

 afgift af indkøb m.v., der vedrører repræsentation og gaver, ikke kan  

 fradrages.
Denne begrænsning indebærer bl.a., at der ikke i den udgående  

 afgift kan fratrækkes afgift, der er betalt ved afholdelse af  

 forretningsfrokoster.
Bestemmelsen er anset for hensigtsmæssig for at  

 undgå misbrug." Ved lov nr. 204 af 10. maj 1978 om ændring af merværdiafgiftsloven  

 (ændringer som følge af EF´s 6. momsdirektiv) skete der ingen ændring af  

 den dagældende bestemmelse i lovens § 16, stk. 3, litra a og  

 e.
 § 42, stk. 1, nr. 5, fik sin nuværende ordlyd ved lov nr. 428 af 14.  

 juni 1995. Af bemærkningerne til denne lov fremgår bl.a. følgende:
"Det foreslås, at § 42 stk. 1, nr. 5, præciseres i overensstemmelse med  

 6. momsdirektiv.
Efter det gældende nr. 5 er der ikke fradragsret for  

 repræsentation og gaver.
Det foreslås, at der udover disse udgifter nævnes  

 underholdning og restaurationsydelser.
Der sker ikke med denne præcisering  

 af bestemmelsen nogen ændring af den gældende retstilstand på området, men  

 alene en sproglig tilpasning til direktivteksten." Af skatteministerens bemærkninger af 19. maj 1995 til Folketingets  

 Skatteudvalg vedrørende en henvendelse fra et revisionsfirma under  

 lovforslagets behandling i Folketinget fremgår bl.a. følgende:
"Baggrunden for den foreslåede ændrede formulering af momslovens § 42,  

 stk. 1, nr. 5, er - som det fremgår af bemærkningerne til forslaget - at  

 præcisere bestemmelsen i forhold til den bagved liggende  

 EF-direktivbestemmelse.
Når begrebet "underholdning" nævnes i  

 den foreslåede bestemmelse, er det således, fordi det anvendes i den  

 tilsvarende bestemmelse i 6. momsdirektivs artikel 17, stk. 6.
Begrebet "restaurationsydelser" nævnes i samme bestemmelse, fordi det  

 hidtil anvendte udtryk "repræsentation" efter Europa-Kommissionens  

 opfattelse ikke dækker det damme område, som vi her i landet forstår ved  

 repræsentation, herunder f.eks. restaurationsydelser. "Repræsentation" i  

 direktivets forstand omfatter kun udgifter til blomster, tobak og lign.  

 Der er altså kun tale om en sproglig tilpasning, som ikke ændrer den  

 gældende retstilstand på området.
Det betyder også, at præciseringen af  

 bestemmelsen ikke vil komme til at påvirke omfanget af fradragsretten for  

 reklameudgifter." Momslovens § 5, stk. 2, har følgende ordlyd:
"stk. 2. Med levering mod vederlag sidestilles udtagning af varer og  

 ydelser, når de tages i anvendelse til formål som nævnt i § 42, stk. 1 og  

 3, såfremt der er opnået fuld eller delvis fradragsret ved indkøb,  

 fremstilling m.v. af de pågældende varer og ydelser." Bestemmelsen blev i sin tid indført ved lov nr. 102 af 31. marts 1967  

 om almindelig omsætningsafgift § 11, stk. 1. Af forarbejderne til denne  

 bestemmelse fremgår bl.a. følgende:
"Til den afgiftspligtige omsætning skal desuden medregnes varer, som  

 udtages af virksomhedens beholdninger til brug for virksomhedens indehaver  

 eller til anvendelse til formål, der ikke medfører ret til fradrag af  

 afgiften på indkøbene.
Til omsætningen medregnes også værdien af selve  

 ydelser, der præsteres for virksomhedens indehaver eller til de nævnte  

 formål.
Afgiftsberigtigelse (beregning af udgående afgift) af varer og  

 afgiftspligtige ydelser, der anvendes af virksomhedens indehaver eller til  

 nævnte formål, kan kun komme på tale, såfremt det drejer sig om varer og  

 ydelser, som virksomheden selv fremstiller (præsterer) eller såfremt  

 virksomheden handler med varer af den pågældende art og ikke ved indkøbene  

 kan afgøre om de skal videresælges eller anvendes privat m.v." Ved lov nr. 204 af 10. maj 1978 om ændring af merværdiafgiftsloven  

 (ændringer som følge af EF`s 6. momsdirektiv) skete der ingen ændring af  

 den dagældende bestemmelse i lovens § 11, stk. 1.
 Momslovens § 5, stk. 2, fik sin nuværende ordlyd ved lov 375 af 18. maj  

 1994 om merværdiafgift (momsloven). Af forarbejderne til bestemmelsen  

 fremgår bl.a. følgende:
"Bestemmelsen svarer til den gældende lovs § 11, stk. 1, litra b, c og  

 d.
Bestemmelsen er imidlertid præciseret i overensstemmelse med 6.  

 momsdirektiv.
Efter stk. 2 skal der på tilsvarende bestingelser som fastsat i stk. 1  

 betales afgift ved udtagning af varer og ydelser, der tages i anvendelse  

 til formål, som ikke giver ret til fradrag ved indkøb m.v. efter  

 forslagets § 42, stk. 1 og 2." Landsskatterettens afgørelse refereret i TfS 2000.101 vedrørte bl.a.  

 udgifter til kaffe og te til forretningsforbindelser, men ikke udgifter  

 til bespisning af forretningsforbindelser.
Retten bemærker, at det af  

 forarbejderne til ændringen af momslovens § 42, stk. 1, nr. 5, i 1995 på  

 den ene side bl.a. fremgår, at bestemmelsen præciseres i overensstemmelse  

 med 6. momsdirektiv, og at der er tale om en sproglig tilpasning til  

 direktivteksten, mens der på den anden side bl.a. også fremgår, at der med  

 denne præcisering ikke sker nogen ændring af den gældende retstilstand på  

 området.
Retten bemærker endvidere, at repræsentation ifølge forarbejderne  

 til momsloven fra 1967 også omfattede forretningsfrokoster.
 Landsskatteretten finder, at bespisning af forretningsforbindelser i  

 egen kantine må anses for repræsentation og omfattet af momslovens § 42,  

 stk. 1, nr. 5. Landsskatteretten har således lagt afgørende vægt på,  

 at der med lovændringen i 1995 ifølge forarbejderne ikke skete nogen  

 ændring af den gældende retstilstand på området, og på forarbejderne til  

 momsloven fra 1967. Landsskatteretten finder på denne baggrund også, at  

 det er med rette, at der er angivet udtagningsmoms i henhold til  

 momslovens § 5, stk. 2.
 Artikel 17, stk. 6, i 6. momsdirektiv har følgende ordlyd:
"6. Senest inden udløbet af en periode på 4 år fra datoen for dette  

 direktivs ikrafttræden fastsætter Rådet med enstemmighed på forslag af  

 Kommissionen de udgifter, der ikke giver ret til fradrag i  

 merværdiafgiften.
Under alle omstændigheder giver udgifter, der ikke er af  

 strengt, erhvervsmæssig karakter, som for eksempel udgifter til  

 luksusforbrug, underholdning eller repræsentation, ikke adgang til  

 fradrag.
Indtil de ovenfor omhandlede regler træder i kraft, kan medlemsstaterne  

 opretholde alle de undtagelser, som på tidspunktet for dette direktivs  

 ikrafttræden var gældende i henhold til deres nationale lovgivning." Ved lov nr. 204 af 10. maj 1978 om ændring af merværdiafgiftsloven  

 (ændringer som følge af EF´s 6. momsdirektiv) blev der som udgangspunkt  

 indført momspligt af ydelser.
Af forarbejderne til lovens § 1 fremgår  

 bl.a. følgende:
"Herudover betyder den generelle afgiftspligt, at en del ydelser, der i  

 dag er afgiftsfri, og som udføres af virksomheder, der er momsregistrerede  

 for anden omsætning, nu bliver afgiftspligtige.
Dette gælder en del af de  

 ydelser, som udføres af (.) og marketenderier (servering af mad- og  

 drikkevarer)." Landsskatteretten finder ikke, at de danske bestemmelser er i strid med  

 6. momsdirektiv, jf. direktivets artikel 17, stk. 6. Det må således være  

 overladt til medlemsstaterne at fortolke de nationale bestemmelser om  

 fradragsbegrænsning, der gyldigt er opretholdt i medfør af bestemmelsen.  

 Det må antages også at gælde, uanset om fradragbegrænsningen vedrører  

 levering af varer eller ydelser, der først blev obligatorisk momspligtige  

 ved ikrafttræden af 6. momsdirektiv.
J.3.1.6 Hotelophold § 42, stk. 1, nr.  

 6 Der er ikke fradragsret for momsen i forbindelse med hotelophold.
Dette  

 gælder også leje af hotelværelse samt køb af mad og drikkevarer.
Dog er  

 købsmoms af hotelophold fradragsberettiget med 25 pct. af momsbeløbet,  

 hvis udgifterne hertil er af strengt erhvervsmæssig karakter, jf. § 42,  

 stk. 2, og  

 J       3.2 .
J.3.1.7 Personmotorkøretøjer § 42, stk. 1, nr.  

 7 Købsmomsen ved anskaffelse og drift af personmotorkøretøjer, der er  

 indrettet til befordring af højst 9 personer, kan ikke fradrages i  

 momsregnskabet.
Bestemmelsen omfatter som udgangspunkt biler, som kan transportere  

 højst 9 personer, og som er indregistreret med hvide nummerplader.
Dvs.  

 motorkøretøjer, hvoraf der efter registreringsafgiftsloven er betalt fuld  

 afgift (almindelige personvogne), nedsat afgift (hyrevogne) eller slet  

 ingen afgift, fordi de er fritaget herfor (personvogne, der tilhører visse  

 statsinstitutioner).
 Styrelsen har i TfS 1997, 16 udtalt, at autocampere, der er indrettet  

 til befordring af højst 9 personer, også er et personmotorkøretøj.
Visse køretøjer falder imidlertid uden for bestemmelsen, fordi de efter  

 en konkret vurdering ikke anses for personmotorkøretøjer.
Dette gælder  

 biler, som er særligt indrettet til brug for virksomhedens momspligtige  

 aktiviteter, og som er fritaget for registreringsafgift.
Som eksempler  

 herpå kan nævnes mandskabsvogne, der er indrettet til befordring af både  

 mandskab og materiel.
Købsmomsen er i disse tilfælde fradragsberettiget  

 efter de almindelige regler.
Det samme gælder andre transportmidler end personmotorkøretøjer (biler  

 og motorcykler), såsom cykler, knallerter, busser, færger og  

 flyvemaskiner.
Disse er ikke omfattet af bestemmelsen og må derfor med  

 hensyn til fradragsret for købsmomsen i lighed med mandskabsvognene, der  

 er nævnt overfor, behandles efter de almindelige regler.
 Landsskatteretten har i  

 SKM2001.39.LSR  

 truffet afgørelse om, at momsfradrag i forbindelse med anskaffelse og  

 drift af rustvogn skal opgøres efter momslovens almindelige  

 fradragsregler, jf. momslovens §§ 37 og 38.
 Momsnævnet har i TfS 1997, 896 truffet afgørelse om, at udgifter til  

 moms af færgebilletter for personmotorkøretøjer (hvidpladebiler) ikke er  

 fradragsberettigede, uagtet udgifterne afholdes i forbindelse med  

 erhvervsmæssige aktiviteter.
Landsskatteretten har i  

 SKM2003.124.LSR  

 truffet afgørelse om, at et selskabs udgifter til leje af  

 parkeringspladser i forbindelse med et frivilligt momsregistreret lejemål  

 må anses som udgifter til drift af personmotorkøretøjer som omhandlet i  

 momslovens § 42, stk. 1, nr. 7. Moms af lejeudgiften vedrørende  

 parkeringspladser til brug for virksomheden og medarbejdere  

 kunne derfor ikke fradrages.
Se også  

 SKM2006.268.VLR .
 Østre Landsret har i TfS 1999, 265, afsagt dom om, at der ikke kan  

 fradrages moms ved anskaffelse af motorkøretøjer på grønne nummerplader,  

 der anvendes til erhvervsmæssig kørsel på Københavns Lufthavns område.  

 Landsretten lagde til grund, at de af sagen omhandlede køretøjer må anses  

 som personmotorkøretøjer.
Se   

 J.1.1.13  

 om fradragsretten for moms af broafgift, som betales ved kørsel på  

 Storebæltsbroen, og  

 J.3.4 .  

 om billeasing.
Se også   

 J.1.1.13  

 om fradragsret for moms af passagen af den faste forbindelse over  

 Øresund.
J.3.2 Hotel- og restaurationsydelser § 42, stk.  

 2 Efter denne bestemmelse kan købsmomsen på hotel- og  

 restaurationsydelser fradrages med 25 pct. af momsbeløbet, hvis udgiften  

 hertil er af strengt erhvervsmæssig karakter.
Ved restaurationsydelser forstås udgifter til egentlige  

 restaurationsbesøg, men ikke udgifter til forretningsfrokoster og -middage  

 i virksomhedens egen kantine.
Der kan i praksis forekomme tvivl, om  

 kantinen skal anses for egen eller fremmed.
Hvis kantinen drives af en  

 juridisk eller fysisk person, som er forskellig fra virksomheden, er der  

 som udgangspunkt tale om køb fra fremmed kantine.
Der kan dog forekomme  

 tilfælde, hvor tilknytningen mellem kantinen og virksomheden er så tæt, at  

 en konkret vurdering må føre til, at der reelt er tale om egen kantine.  

 Som eksempel herpå kan nævnes, at kantinen drives med tilskud fra  

 virksomheden.
Se herom TfS 1995, 630.
Fradraget er betinget af, at de pågældende udgifter er afholdt i  

 forbindelse med virksomhedens momspligtige aktiviteter.
På grund af  

 udgifternes art præciseres det, at udgifterne skal være af strengt  

 erhvervsmæssig karakter.
Udgifter til hotelophold og restaurationsbesøg  

 med privat islæt giver derfor ikke ret til momsfradrag.
Momsfradraget  

 omfatter kun restaurationsbesøg.
Der er derfor ikke fradrag for køb fra  

 cateringvirksomheder eller virksomheder, der driver diner transportable,  

 jf.
TfS 1995, 630.
 Det er kun den købsmoms, som vedrører udgifter, der står i et rimeligt  

 forhold til det erhvervsmæssige formål med udgifterne, der kan fradrages  

 med 25 pct.
Som typiske eksempler på situationer, hvor der er fradragsret efter  

 bestemmelsen, kan nævnes restaurationsudgifter, der afholdes for en  

 handelsrejsende i forbindelse med dennes rejseaktiviteter.
Endvidere er  

 der fradragsret for restaurationsudgifter, der afholdes i forbindelse med  

 virksomhedens deltagelse i kongresser, konferencer og lign.
Herudover kan  

 25 pct. af købsmomsen fradrages, hvis virksomheden holder møde ude i byen  

 for egne ansatte, og der i den forbindelse serveres  

 forretningsfrokost.
I det omfang restaurationsudgiften vedrører såvel egne ansatte som  

 forretningsforbindelser, er der også fradragsret for den del af udgiften,  

 der vedrører egne ansatte.
Det bemærkes, at restaurationsydelser til  

 indehaver og personale ikke er omfattet af bestemmelsen i momslovens § 42,  

 stk. 1, nr. 1, der nægter momsfradrag vedrørende kost til virksomhedens  

 indehaver og personale.
Der er således fradragsret efter momslovens § 42,  

 stk. 2, for denne personkreds, hvis de øvrige betingelser er opfyldt, se  

 herom TfS 1995, 630. Bestemmelsen omfatter de hotel- og  

 restaurationsbesøg, der finder sted fra og med 1. september 1995.
Momsnævnet har i TfS 1998, 462 truffet afgørelse om, at et selskab, der  

 i forbindelse med forretninger i København lejer en lejlighed pr. døgn,  

 ikke kan foretage fuldt fradrag for købsmomsen.
Købsmomsen er derimod  

 omfattet af den begrænsede fradragsret efter momslovens § 42, stk. 2, jf.  

 bestemmelsens stk. 1, nr. 6.
 Samtidig traf nævnet afgørelse om, at selskabet har fradragsret efter  

 momslovens § 42, stk. 2, jf. bestemmelsens stk. 1, nr. 5, for moms af  

 udgifter til bespisning af personalet i forbindelse med en kombineret  

 25-års jubilæums- og julefrokost afholdt på en restaurant.
Landsskatteretten har i TfS 1999, 170, truffet afgørelse om, at en  

 forening, hvis medlemmer havde overnattet på et vandrehjem i forbindelse  

 med en optræden, kunne fratrække 25 pct. af momsbeløbet af overnatnings-  

 og fortæringsydelser, idet udgiften hertil ansås for at være strengt  

 erhvervsmæssig.
Et vandrehjem måtte i så henseende sidestilles med et  

 hotel.
Styrelsen har i TfS 2000, 442 udtalt, at deltagelse af ledsagere i et  

 arrangement ikke udelukker fradragsret efter bestemmelsen i momslovens §  

 42, stk. 2. Der var rejst spørgsmål om, hvorvidt betingelsen om, at  

 udgifterne skal være af strengt erhvervsmæssig karakter kan anses for at  

 være opfyldt, når der i arrangementet har deltaget ledsagere  

 (ægtefælle/samlevere og hjemmeboende børn u/18 år) til nuværende og  

 tidligere (pensionerede) ansatte i virksomheden.
Det må lægges til grund,  

 at udgifter til hotel- og restaurationsydelser, der afholdes af en  

 erhvervsvirksomhed som udgangspunkt må anses at være af strengt  

 erhvervsmæssig karakter.
Det er således i den forbindelse i mindre grad  

 væsentligt, i hvilken anledning udgiften afholdes, herunder hvem udgiften  

 retter sig imod, blot der ikke er tale om, at udgiften er af privat  

 karakter og ikke vedrører luksusforbrug.
 Hvis det på grund af en konkret vurdering i det enkelte tilfælde må  

 lægges til grund, at deltagelse i det pågældende arrangement af f.eks.  

 slægtninge, private venner og andre, hvis deltagelse ikke kan anses at  

 være erhvervsmæssigt begrundet, men derimod vedrører private formål, vil  

 der ikke være fradragsret for moms af indkøbte restaurationsydelser  

 vedrørende arrangementet.
Vedrører således blot en del af udgiften til arrangementet private  

 formål, vil fradragsretten bortfalde i sin helhed.
Der kan herefter ikke  

 ske fordeling af udgifter til restaurationsydelser i en erhvervsmæssig del  

 og en privat del.
Landsskatteretten har i  

 SKM2003.52.LSR  

 truffet afgørelse om, at en banks afholdelse af en jubilæumsfest for  

 aktionærerne må anses for at være sket som led i bankens almindelige  

 bankvirksomhed, og at banken var berettiget til som fællesomkostninger,  

 jf. momslovens § 38, stk. 1, at fradrage 25 procent af momsen af de  

 afholdte udgifter i forbindelse med arrangementet.
Retten fandt, at  

 arrangementet samlet set måtte karakteriseres som restaurationsydelser som  

 omhandlet i momslovens § 42, stk. 2, og udgiften hertil fandtes at  

 være af streng erhvervsmæssig karakter.
I  

 SKM2003.72.VLR  

 fandt Vestre Landsret i en dom, at et selskabs udgifter til leje af  

 lokaler i forbindelse med krosalgsarrangementer, hvori såvel bespisning af  

 de potientielle kunder som demonstration af varer fandt sted, udgjorde en  

 integreret del af krosalgsarrangementet og ikke kunne udskilles fra  

 repræsentationsudgifterne.
Af denne grund kunne selskabet kun fratrække 25  

 procent af momsen af lokalelejen i medfør af momslovens § 42, stk. 2.
Landsskatteretten har i  

 SKM2004.400.LSR  

 truffet afgørelse om, at et selskabs udgifter til daglig morgenmad m.v.,  

 som personalet indtager i en fremmed kantine, ikke kan anses for strengt  

 erhvervsmæssige.
Selskabet er derfor ikke berettiget til fradrag for  

 udgifterne efter momslovens § 42, stk. 2. I stedet er udgifterne omfattet  

 af momslovens § 42, stk. 1, nr. 5, og der er derfor ikke fradrag for  

 udgifterne.
Selskabet giver dagligt sine medarbejdere morgenmad inkl.  

 juice, kaffe og te.
Til aften- og natholdet giver selskabet en lettere  

 anretning i stil med morgenmaden.
Dette indkøbes i en fremmed kantine  

 beliggende i den ejendom, hvorfra selskabet driver sin virksomhed.  

 Landsskatteretten lægger til grund som ubestridt, at kantinens leverancer  

 til selskabet består i restaurationsydelser som omhandlet i  

 momslovens § 42, stk. 1, nr. 5, og § 42, stk. 2. Ved vurderingen af, om  

 udgifter til restaurationsydelser til en virksomheds personale er af  

 streng erhvervsmæssig karakter må der henses til, om restaurationsbesøgene  

 har en naturlig tilknytning til og er betinget af de arbejdsopgaver, som  

 personalet udfører.
Selskabets udgifter til, at personalet dagligt  

 indtager morgenmad eller et andet måltid på en restaurant beliggende i den  

 ejendom, hvorfra virksomheden drives, kan hverken anses  

 for at have en naturlig tilknytning til eller være betinget af de  

 arbejdsopgaver, som personalet udfører.
 I  

 SKM2006.398.HR  fastslog  

 Højesteret, at de billetter, som var givet til udvalgte kunder,  

 var at anse for repræsentation, jf. momslovens § 42, stk. 1, nr. 5.  

 Vedrørende disse billetter fastslog Højesteret endvidere, at der ikke helt  

 eller delvis kunne gives bryggeriet adgang til momsfradrag, jf. § 42, stk.  

 2, idet de afholdte arrangementer ikke kunne anses for  

 restaurationsydelser.
J.3.3 Erhvervsmæssig kursusvirksomhed § 42, stk.  

 3 Efter denne bestemmelse kan virksomheder, der driver erhvervsmæssig  

 kursusvirksomhed, som er momspligtig efter § 13, stk. 1, nr. 3, 2.  

 pkt., fradrage 25 pct. af momsen af indkøb mv., som vedrører overnatning  

 og bespisning af virksomhedens kursusdeltagere mv.
 Det er en betingelse for den delvise fradragsret, at indkøbene står i  

 et rimeligt forhold til de afholdte kurser.
 Bestemmelsen gælder indkøb fra og med den 1. september 1995.
 Landsskatteretten har i  

 SKM2001.548.LSR  

 truffet afgørelse om, at samtlige udgifter til overnatning og bespisning,  

 der afholdtes af et selskab, der drev kursusvirksomhed fra egne lokaler,  

 var omfattet af den begrænsede momsfradragsret efter momslovens § 42, stk.  

 3. Kursusvirksomhedens indkøb m.v., som vedrører overnatning og bespisning  

 omfatter således samtlige udgifter herved, herunder udgifter til opførelse  

 og indretning af bygninger, køb af udstyr til værelserne, indretning af  

 køkkenlokaler, køb af driftsmidler til køkkenet samt rengøring af køkken  

 og driftsmidler m.v.
J.3.4 Billeasing § 42, stk. 4 og 5 Ved lov nr. 419 af 26. juni 1998 er der i momslovens § 42, stk. 4 og 5  

 uanset bestemmelsen i stk. 1, nr. 7, indført en begrænset fradragsret for  

 momspligtige virksomheder, der lejer eller leaser personkøretøjer.  

 Ændringen gælder fra 1. juli 1998.
 Momsfradraget er momsen af lejen dog højst 25 pct. af et særligt  

 fradragsgrundlag.
Det er en betingelse for momsfradraget, at de enkelte køretøjer lejes  

 for et tidsrum af mere end 6 måneder.
Lejeperioden skal være  

 sammenhængende.
Det er yderligere en betingelse for fradraget, at mindst  

 10 pct. af den årlige kørsel med det lejede køretøj sker i forbindelse med  

 virksomhedens fradragsberettigede levering af varer og ydelser.
 Lejeperioden kan på forhånd være aftalt i kontrakten eller kan aftales  

 ved en forlængelse af kontrakten.
Styrelsen har i TfS 1999, 157, på en forespørgsel udtalt, at der kan  

 opnås fradragsret for moms af lejen af et køretøj, selv om køretøjet  

 grundet et særligt minilease-koncept skiftes ud med et andet i løbet af  

 udlejningsperioden.
Det er en betingelse, at lejeperioden samlet løber i  

 mere end 6 måneder.
Der skal endvidere være tale om en ubrudt lejeperiode.  

 Lejekontrakten må gerne forlænges, men der må ikke være huller i  

 lejeperioden.
 Reglerne i § 42, stk. 4 og 5 finder ikke anvendelse, hvis kontrakten  

 eller aftalen har en sådan karakter, at den efter omstændighederne kan  

 anses for en kreditkøbsaftale, jf. momslovens § 4, stk. 3, nr. 2.
 Udgangspunktet for momsfradraget i § 42, stk. 4 og 5 er det beregnede  

 afgiftsbeløb, der udgør 25 pct. af det særlige fradragsgrundlag.
Er momsen af lejen lavere end det beregnede momsbeløb, vil der være  

 fuldt fradrag for momsen af lejen.
Er momsen af lejen højere end det  

 beregnede momsbeløb, er der kun fradrag for den del af momsen, der svarer  

 til det beregnede momsbeløb.
Det har ingen betydning, om leasingydelsen  

 også omfatter reparation og brændstof mv.
 Det særlige fradragsgrundlag er en vis procentdel af den  

 registreringsafgift, som er betalt ved indregistreringen af det udlejede  

 køretøj.
I de første 3 år (dvs. 36 måneder) fra køretøjets indregistrering er  

 fradragsgrundlaget 2 pct. pr. måned af registreringsafgiftsbeløbet.
I de  

 følgende år er grundlaget 1 pct. pr. måned.
Den anvendte procent afhænger således af køretøjets alder, idet alderen  

 regnes fra første registreringstidspunkt her i landet eller i udlandet.  

 Kendes dette tidspunkt ikke, regnes alderen fra køretøjets  

 fremstillingstidspunkt.
Såfremt fabrikationstidspunktet ikke fremgår af  

 stelnummeret, skønnes det af told- og skatteforvaltningen.
 I forbindelse med beregningen af fradragsgrundlaget kan der være  

 køretøjer, hvor udlejeren ikke kan oplyse registreringsafgiftsbeløbet.  

 Såfremt det er tilfældet, anvendes i stedet 55 pct. af udlejningsbilens  

 købspris inkl. moms men ekskl. leveringsomkostninger.
 55 pct.-reglen kan også finde anvendelse, hvor det er vanskeligt  

 (herunder ressourcekrævende) at fastslå størrelsen af den  

 registreringsafgift, der er betalt for udlejningsbilen.
 55 pct.-reglen finder anvendelse for alle former for  

 personmotorkøretøjer, der er indrettet til befordring af højst 9 personer,  

 herunder også autocampere og motorcykler.
 55 pct.-reglen finder også anvendelse ved udlejning af personbiler, der  

 indregistreres i udlandet, men hvor beskatningsstedet er her i landet, jf.  

 § 15, stk. 1, dvs. at der betales dansk moms af lejen.
 Fradraget indrømmes, uanset at køretøjet også benyttes delvist privat.  

 Som privat kørsel betragtes bl.a. kørsel mellem hjem og arbejdssted.
Virksomheden skal ikke dokumentere det præcise omfang af anvendelsen af  

 køretøjet til momspligtige formål.
Virksomheden skal dog godtgøre, at  

 det pågældende køretøj benyttes mindst 10 pct. til momspligtige formål.  

 Det kræves normalt ikke, at der føres en egentlig kørebog, hvis  

 virksomheden på anden måde kan godtgøre, at køretøjets benyttelse til  

 momspligtige formål udgør mindst 10 pct. af den samlede anvendelse.
 Styrelsen har i  

 SKM2001.646.TSS  

 udtalt, at det forhold, at en arbejdsgiver og en lønmodtager  

 indgår leasingkontrakt om leje af samme bil i en længere periode end 6  

 måneder, ikke fører til, at arbejdsgiverens ret til fradrag for moms af  

 lejen begrænses eller afskæres.
Virksomhederne kan fuldt ud medregne fradraget til købsmomsen, hvis  

 virksomheden i øvrigt har fuld fradragsret for indkøb til virksomheden  

 eller den sektor af virksomheden, hvori det lejede køretøj anvendes.
Har  

 virksomheden derimod delvis fradragsret, vil det nævnte fradrag også kun  

 delvist kunne medregnes til købsmomsen.
 Det fremgår af § 40, stk. 4 i momsbekendtgørelsen, at når en  

 registreret virksomhed udlejer eller leaser personmotorkøretøjer ud til  

 registrerede virksomheder for en periode på mere end 6 måneder, skal den  

 til lejeren afgive de oplysninger, der er nødvendige ved beregningen af  

 det månedlige fradragsbeløb efter lovens § 42, stk. 4 og 5, for  

 eksempel ved angivelse af fradragsbeløbet på fakturaen.
J.3.5 Bilforhandlere, biludlejere og køreskoler  

 § 42, stk. 6 Bestemmelsen indeholder en undtagelse til § 42, stk. 1, nr. 7. Ifølge  

 bestemmelsen har bilforhandlere, biludlejere samt køreskoler fradragsret  

 efter de almindelige regler for købsmomsen vedrørende anskaffelse og drift  

 af personmotorkøretøjer, der købes med henblik på videresalg eller til  

 brug for momspligtig udlejning, eller når køretøjet er bestemt til  

 køreundervisning.
Landsskatteretten har i TfS 1999, 472,  

 truffet afgørelse om, at et autofirma, der fra selskabets værksted  

 udlejede biler til kunder, hvis egen bil var til reparation, kunne  

 fradrage momsen ved indkøb og drift af disse som udlejningsbiler.
Bilerne  

 var indregistreret og forsikret som  

 udlejningsbiler.
J.3.6 Øresundsbroen Ifølge § 42, stk. 7, kan virksomheder uanset bestemmelsen i § 42, stk.  

 1, nr. 7, fradrage momsen på passagen af den faste forbindelse over  

 Øresund.
Betalingen for passagen er ikke omfattet af driftsomkostningsbegrebet  

 for motorkøretøjer i momslovens forstand.
Det er herefter lovens  

 almindelige regler, der finder anvendelse, dvs. at fradragsretten  

 fastlægges for hver enkelt rejse.
Hvis kørslen kun vedrører momspligtige formål, kan momsen fradrages  

 fuldt ud.
Vedrører kørslen kun private formål eller ikke-momspligtige  

 formål, kan momsen ikke fradrages.
 I tilfælde, hvor kørslen vedrører både momspligtige og  

 ikke-momspligtige, men dog erhvervsmæssige formål, fastsættes den  

 fradragsberettigede andel af momsen efter reglerne i § 38, stk. 1. Se  

 J.2.1.1 .
Hvor kørslen både vedrører momspligtige og private formål, fastsættes  

 den fradragsberettigede andel af momsen efter et konkret skøn.
Se  

 J.2.1.2.1  

 om skønnets udøvelse.
Fradragsretten omfatter også den svenske del af momsen på passagen.
Se  

 J.1.5 .
J.4 Investeringsgoder §§ 43 og 44 §§ 43 og 44 indeholder regler om regulering af den  

 fradragsberettigede købsmoms af investeringsgoder, herunder regler om  

 reguleringsperiodens længde og reguleringens størrelse i det enkelte år.  

 Se afsnit  

 D.6  

 om salg og udtagning af aktiver, der ikke er omfattet af  

 investeringsgodebegrebet.
J.4.1 § 43 § 43 beskriver, hvornår købsmomsen af investeringsgoder skal reguleres.  

 Ved reguleringen ændres det fradrag, som virksomheden har opnået i  

 forbindelse med anskaffelse af godet.
J.4.1.1 § 43, stk. 1 § 43, stk. 1, bestemmer, at der skal ske regulering af den  

 fradragsberettigede købsmoms, hvis der sker ændringer i anvendelsen efter  

 anskaffelsen af godet.
Det, der reguleres, er købsmomsen, som virksomheden  

 tidligere har fået eller ikke fået fradragsret  

 for.
Reguleringen sikrer, at fradragsretten tilpasses  

 eventuelle ændringer i investeringsgodets brug inden for en bestemt  

 periode, den såkaldte reguleringsperiode.
Regulering omfatter  

 kun de investeringsgoder, som er nærmere defineret i § 43, stk. 2, og  

 reguleringsperiodens længde afhænger af hvilket investeringsgode, der er  

 tale om, jf. § 44. Regulering skal ske både ved ændret brug i virksomheden  

 af det pågældende gode og ved salg eller overdragelse af godet, jf. § 43,  

 stk. 3. Regulering kan medføre såvel et større som et mindre  

 fradrag.
J.4.1.2 Investeringsgodebegrebet § 43, stk.  

 2 Bestemmelsen indeholder en definition af, hvad et investeringsgode er.  

 Ved investeringsgoder forstås:
 Anskaffelsesprisen for nye biler er værdien uden moms og  

 registreringsafgift.
Der er ikke fastsat regler for hvilken slags investeringsgoder, der  

 holder deres værdi.
Som eksempler på aktiver, hvis værdi typisk ikke  

 forringes, kan nævnes malerier, skulpturer, kunst i øvrigt og ægte  

 tæpper.
Som fast ejendom anses såvel hele bygninger som enkelte lokaler.
Til  

 fast ejendom hører også selve grundstykket samt træer, avl på roden, hegn  

 og brønde, se  

 M.5 .
Der er ingen værdigrænse for fast ejendom og til- og ombygnings- eller  

 moderniseringsarbejder på fast ejendom.
Det er således af betydning at  

 kunne afgøre, om en arbejdsydelse skal betragtes som  

 ombygning/modernisering eller som reparation/vedligeholdelse, hvor der er  

 en nedre værdigrænse.
Afgørelsen træffes på baggrund af en konkret  

 vurdering af de faktiske omstændigheder, hvor der bl.a. lægges vægt på, om  

 ejendommens oprindelige standard eller anvendelighed ændres.
Som eksempler  

 på ombygning/modernisering kan nævnes indlæggelse af centralvarme og  

 udskiftning af almindelige vinduer med termoruder.
 Værdigrænsen for reparation og vedligeholdelse af fast ejendom anvendes  

 for hver enkelt fast ejendom for sig.
Told- og Skattestyrelsen har i  

 SKM2005.332.TSS  besvaret  

 en række spørgsmål om fradragsret (tilbagebetaling) samt opgørelse og  

 overdragelse af reguleringsforpligtelsen i forbindelse med en  

 kommunes frivillige registrering for byggemodning af jord med henblik  

 på salg til registrerede virksomheder.
Besvarelsen omhandler tilfælde,  

 hvor byggemodningen forløber over en længere periode, og hvor  

 byggemodningen vedrører flere byggegrunde, som sælges særskilt til  

 forskellige købere i løbet af byggemodningsperioden.
 Kommunernes Revision har oplyst, at kommuners byggemodning af et  

 erhvervsareal ofte foregår i en række faser, der meget forenklet kan  

 beskrives således:
Der kan således forløbe adskillelige år fra, at første grund sælges, og  

 til, at området anses for færdigt.
Som det fremgår, omfatter de  

 momsbelagte omkostninger til byggemodningen dels omkostninger, som direkte  

 kan henføres til de enkelte grunde, dels omkostninger som fordeles ud på  

 alle byggegrunde ud fra et skøn eller en arealfordeling.
 Der blev på denne baggrund stillet følgende spørgsmål:
Efter momsbekendtgørelsens § 39, stk. 1, kan en virksomhed, der er  

 frivilligt registeret for køb og opførelse mv. af fast ejendom samt  

 byggemodning af jord med henblik på salg til en registreret virksomhed, få  

 tilbagebetalt den afgift, som er betalt i forbindelse med købet og  

 opførelsen mv.
Efter § 39, stk. 2, kan tilbagebetaling af afgift finde  

 sted, når virksomheden over for de statslige told- og skattemyndigheder  

 dokumenterer, at ejendommen skal anvendes af en registreret virksomhed til  

 afgiftspligtige formål.
Køberen skal samtidig over for de statslige told-  

 og skattemyndigheder erklære sig indforstået med at påtage sig den  

 reguleringsforpligtelse, der hviler på den faste ejendom, jf. momslovens §  

 43, stk. 3, nr. 4. Erklæringen afgives på en blanket udstedt af de  

 statslige told- og skattemyndigheder.
Jf. afsnit   

 J.4.1.4  

 og  

 M.5.2 .
Styrelsen fandt, at udgifter, som vedrører byggemodning af flere grunde  

 kan fordeles forholdsmæssigt mellem disse efter en arealfordeling eller et  

 andet rimeligt skøn.
Der vil således som udgangspunkt være adgang til at  

 få en forholdsmæssig tilbagebetaling af sådanne fællesudgifter svarende  

 til den andel, der er båret af de byggegrunde, der er omfattet af  

 frivillige registreringer for køb og opførsel mv. af fast ejendom samt  

 byggemodning af jord med henblik på salg til en registreret virksomhed.  

 Fællesudgifterne skal således fordeles på alle de grunde, som udgifterne  

 vedrører, uanset at der kun skal ske tilbagebetaling for den del af  

 udgifterne, der vedrører grunde omfattet af en frivillig registrering.
Efter lovens § 43, stk. 3, nr. 4, skal registreringspligtige  

 virksomheder foretage regulering ved salg af fast ejendom.
Salget  

 sidestilles med den faste ejendoms overgang til ikke fradragsberettiget  

 anvendelse.
Regulering kan dog undlades i det omfang, køberen overtager  

 reguleringsforpligtelsen.I forbindelse med købers erklæring i blanketten  

 (blanket 49.026) skal reguleringsforpligtelsen opgøres pr. tidspunktet for  

 overdragelsen fra sælger til køber.
Jf.  

 J.4.1.3.4.  Som  

 følge af sælgers pligt til at regulere den del af  

 reguleringsforpligtelsen, som køber ikke overtager, kan sælger kun få  

 tilbagebetalt et afgiftsbeløb, der svarer til den del af den opgjorte  

 reguleringsforpligtelse, som køber har overtaget.
Der vil derfor i  

 forbindelse med overdragelsen af ejendommen ikke være mulighed for at få  

 tilbagebetaling for afgift af udgifter i forbindelse med udgifter til  

 byggemodning afholdt af sælger efter overdragelsen af ejendommen.
Styrelsen fandt imidlertid, at byggemodning udført på grunden efter  

 overdragelsestidspunkt må anses for et selvstændigt investeringsgode i  

 forhold til momslovens §§ 43 og 44. Tilsvarende gælder for den enkelte  

 ejendoms andel af omkostninger til byggemodning af flere grunde afholdt  

 efter overdragelsen af grunden fra sælger til køber.
Det kommer så an på  

 aftalegrundlaget, om der i forbindelse med afholdelsen af udgifterne til  

 den efterfølgende byggemodning er tale om arbejde for fremmed regning  

 (købers regning) eller om arbejde, der udføres for egen regning (sælgers  

 regning).
 Hvis der er tale om arbejde for fremmed regning, vil arbejdet være  

 momspligtigt efter momslovens almindelige regler om leverancer mod  

 vederlag (§ 4). Til gengæld vil sælger have fradrag efter lovens  

 almindelige regler for udgifterne i forbindelse med arbejdet.
Selvom der i det enkelte tilfælde efter momslovens bestemmelser er tale  

 om arbejde for egen regning (sælgers regning), finder styrelsen, at køber  

 alligevel har mulighed for at overtage reguleringsforpligtelsen med den  

 følge, at der kan ske tilbagebetaling af købsmomsen i forbindelse med den  

 del af byggemodningen, der finder sted efter overdragelsen.
Der henvises  

 til, at byggemodningen vedrører den overdragne grund, og derfor i forhold  

 til momslovens § 43, stk. 2, må anses for at følge grunden.
Det  

 forudsættes, at betingelserne for overdragelse af reguleringsforpligtelsen  

 i øvrigt er opfyldt.
Det er en forudsætning for, at arbejdet kan anses for arbejde for egen  

 regning, at arbejdet er besluttet/planlagt gennemført allerede før  

 tidspunkt for indgåelsen af aftalen om overdragelsen.
Om sondring generelt  

 mellem byggeri mv. for fremmed og for egen regning, se  

 Q.1.2.5 .
 Byggemodning udført på grunden efter overdragelsestidspunkt må anses  

 for et selvstændigt investeringsgode i forhold til momslovens §§ 43 og 44,  

 jf. besvarelsen af spørgsmål 1. Ved bedømmelsen af, om betingelserne for  

 at overdrage reguleringsforpligtelsen vedrørende den efter overdragelsen  

 af ejendommen foretagne byggemodning er opfyldte, skal der derfor ses på  

 den aktuelle ejer af grunden og dennes forhold på tidspunktet for  

 færdiggørelsen af arbejdet.
Hvis betingelserne er opfyldte, vil reguleringsforpligtelsen vedrørende  

 byggemodningen kunne anses for overdraget direkte fra sælger til den  

 aktuelle ejer.
Hvis den aktuelle ejers forhold gør, at betingelserne for  

 at overdrage reguleringsforpligtelsen er opfyldt, er det ikke til hinder  

 for en overdragelse, at sælger oprindeligt har overdraget grunden til en  

 køber, som ikke kunne overtage reguleringsforpligtelsen, f.eks. en  

 finansiel virksomhed, men som senere har overdraget ejendommen til den  

 aktuelle ejer.
 Derimod kan reguleringsforpligtelsen for det arbejde, der er udført før  

 (færdiggjort før), at den oprindelige køber overdrog ejendommen til en  

 senere ejer, ikke efterfølgende overdrages fra den oprindelige sælger til  

 den senere ejer.
 Reguleringsperioden efter momslovens § 44, stk. 1, påbegyndes i  

 det regnskabsår, hvor den faste ejendom er anskaffet eller taget i brug.  

 Jf. afsnit  

 J.4.2.1 .  

 Reguleringsperiodens begyndelsestidspunkt er således uafhængigt af,  

 hvornår sælgers udgifter er afholdt.
 Da der er tale om fast ejendom må reguleringsperioden anses for at  

 påbegynde på ibrugtagningstidspunktet.
For så vidt angår byggemodning udført efter tidspunktet for  

 overdragelsen af ejendommen, så må denne byggemodning anses for et  

 selvstændigt investeringsgode, jf. besvarelsen af spørgsmål 1.  

 Reguleringsforpligtelsen vedrørende dette investeringsgode opstår først på  

 tidspunktet for arbejdets færdiggørelse og kan derfor først overdrages på  

 dette tidspunkt.
Påbegyndelsestidspunktet for reguleringsperioden er så  

 tidspunktet for overdragelsen af reguleringsforpligtelsen, dog tidligst  

 tidspunktet for købers ibrugtagning af den ejendom, som  

 reguleringsforpligtelsen knytter sig til.
 Hvis den byggemodning, der finder sted efter tidspunktet for  

 overdragelsen af ejendommen, udgøres af flere forskellige arbejder, sådan  

 at byggemodningen er inddelt i flere faser, må arbejdet i hver fase anses  

 for et selvstændigt investeringsgode.
J.4.1.3 Reguleringssituationer § 43, stk.  

 3 I § 43, stk. 3, er angivet de tilfælde, hvor der skal ske regulering.
J.4.1.3.1 Ændret anvendelse § 43, stk. 3, nr.  

 1 Ifølge bestemmelsen skal der reguleres, når anvendelsen af  

 investeringsgodet efterfølgende giver ret til et mindre fradrag end det,  

 der er opnået ved anskaffelsen.
Dette er tilfældet, hvis der f.eks. ved  

 anskaffelsen er opnået fuld fradragsret for købsmomsen, og godet senere  

 også benyttes til privat brug eller til ikke momspligtige aktiviteter.
Det  

 samme gælder, hvis der er opnået delvis fradragsret, og den senere brug  

 berettiger til et lavere eller eventuelt slet intet fradrag.
 Regulering af indgående moms som følge af ændret anvendelse skal  

 foretages på det tidspunkt, hvor reguleringen konstateres, dvs. i  

 forbindelse med regnskabsårets udløb, hvor eksempelvis regnskabsårets  

 endelige delvise fradragsprocent kan beregnes.
Et eksempel på en reguleringssituation kan være, hvis virksomhedens  

 indehaver inddrager virksomhedens lokaler eller dele af disse til beboelse  

 enten til sig selv eller til sit personale.
Som et andet eksempel kan  

 nævnes, at virksomheden udlejer en driftsbygning til et selskab, som  

 virksomheden har oprettet i forbindelse med en organisationsændring i  

 virksomheden.
Virksomheden kan dog undgå regulering, hvis den opnår  

 tilladelse til frivillig momsregistrering af udlejningsvirksomhed.
Derimod anses en virksomheds bygninger efter nedrivning ikke at være  

 overgået til anden anvendelse med reguleringspligt til følge.
Det samme  

 gælder, selv om nedrivningen er sket for at sælge det grundstykke, som  

 ejendommen lå på.
Hvis virksomhedens bygninger sælges til en køber, der  

 eventuelt vil rive disse ned, anses bygningerne ved salget for at være  

 overgået til en anvendelse, hvor købsmomsen ikke er fradragsberettiget,  

 jf. § 43, stk. 3, nr. 4, og  

 J.4.1.3.4 .
 Regulering kan også blive aktuel, når fradragsretten for købsmoms  

 ændres som følge af, at virksomhedens aktiviteter fritages for moms i  

 forbindelse med lovændringer.
 Se TfS 1993, 580, der omhandler momsregulering vedrørende  

 investeringsgoder i forbindelse med momsfritagelse for  

 formidlingsydelser.
 De forenede sager C-487/01 og C-7/02 omhandler regulering af et  

 tidligere taget fradrag for fast ejendom, i forbindelse med en   

 lovændring, der begrænser adgangen til at blive frivilligt  

 registreret for udlejning af fast ejendom.  EF-domstolen har i  

 dommen fastslået, at det er i overensstemmelse med både 6.  

 momsdirektivs bestemmelser og principperne om berettiget forventning og om  

 retssikkerhed, når en lovændring, der ophæver retten til at være  

 frivilligt momsregistrert for udlejning af fast ejendom har den  

 konsekvens, at der skal ske regulering af det tidligere foretaget fradrag.
 Om omdannelse fra anpartsselskab til aktieselskab eller omvendt, se  

 J.4.1.3.5 .
 Om fusion, spaltning og virksomhedsoverdragelse, se ligeledes  

 J.4.1.3.5 .
J.4.1.3.2 Ændret anvendelse § 43, stk. 3, nr.  

 2 Denne bestemmelse omhandler den modsatte situation af den, som § 43,  

 stk. 3, nr. 1 beskriver.
Efter bestemmelsen kan den faktiske anvendelse af  

 investeringsgodet berettige til et større momsfradrag end det, der  

 oprindelig blev opnået ved anskaffelsen.
Regulering sker såvel, når der  

 ved anskaffelsen ikke er opnået momsfradrag, som når der er opnået delvis  

 fradrag.
 Regulering af indgående moms som følge af ændret anvendelse skal  

 foretages på det tidspunkt, hvor reguleringen konstateres, dvs. i  

 forbindelse med regnskabsårets udløb, hvor eksempelvis regnskabsårets  

 endelige delvise fradragsprocent kan beregnes.
Bestemmelsen medfører f.eks., at en virksomhed efterfølgende kan få  

 fradrag for købsmomsen af et investeringsgode, der oprindelig er indkøbt  

 til brug for ikke momspligtige aktiviteter, hvis godet senere overgår til  

 brug i forbindelse med momspligtige aktiviteter.
Der vil også kunne  

 reguleres for købsmomsen, hvis et investeringsgode, som først er anskaffet  

 til erhvervsmæssig brug, senere overgår til privat anvendelse, og senere  

 igen anvendes erhvervsmæssigt.
Derimod kan virksomheden ikke få fradrag  

 for investeringsgoder, der er indkøbt privat, og som først senere overgår  

 til virksomheden.
Det er således et krav, at godet er indkøbt af  

 virksomheden.
 Som det ses, kan der inden for reguleringsperioden ske regulering, når  

 et investeringsgode ændrer anvendelse.
 Hvis en fast ejendom (anskaffet den 1. juli 1994 eller senere), der  

 først er udlejet uden moms på huslejen, senere overgår til frivillig  

 momsregistrering, kan udgifterne i forbindelse med køb/opførelse mv. kun  

 fratrækkes efter § 43, stk. 3, nr. 2. Fradraget reguleres således i  

 forhold til reguleringsperiodens start (ejendommens  

 anskaffelse/ibrugtagning) og beregnes i forhold til de udgifter ved  

 køb/opførelse, der kan anses for at vedrøre de erhvervslejemål, der nu er  

 momsregistreret.
 Reglerne om regulering for investeringsgoder, der ved anskaffelsen ikke  

 har givet virksomheden ret til fradrag for købsmomsen, gælder kun for  

 investeringsgoder, der er anskaffet den 1. juli 1994 eller senere, jf. §  

 84, stk. 8.
EF-domstolen har i sag C-378/02, Waterschap Zeeuws Vlaanderen (WZV),  

 taget stilling til den situation, hvor en offentlig institution har købt  

 et investeringsgode på et tidspunkt, hvor det ikke handlede i  

 egenskab af momspligtig person, og senere sælger investeringsgodet i  

 egenskab af momspligtig person.
EF-domstolen udtaler i præmisserne  

 34-44:
Det bemærkes, at det følger af direktivets artikel 4, stk. 5, at  

 offentligretlige organer ikke betragtes som afgiftspligtige personer for  

 så vidt angår virksomhed eller transaktioner, som de udøver eller  

 foretager i deres egenskab af offentlig myndighed.
Det følger heraf, at  

 når disse organer, som bl.a. omfatter WZV, handler i deres egenskab af  

 offentlig myndighed på tidspunktet for købet af et investeringsgode, har  

 de i princippet ingen ret til fradag med hensyn til dette gode.
Det skal imidlertid undersøges, om en  

 ændring, der er indtrådt i forholdet for det pågældende organ for så vidt  

 angår dets karakter af afgiftspligtig person, kan have betydning for  

 fradragsretten.
Der opstår således navnlig det spørgsmål, om den  

 omstændighed, at organet efterfølgende får karakter af afgiftspligtig  

 person i forbindelse med visse transaktioner vedrørende et gode, som det  

 havde erhvervet i sin egenskab af ikke-afgiftspligtig person, kan give  

 organet ret til fradrag af moms erlagt for dette gode og give ret til  

 berigtigelse i medfør af sjette direktivs artikel 20.
Den sag, der lå til grund for  

 Lennartz-dommen (sag C-97/90), vedrørte et tilfælde, hvor en  

 afgiftspligtig person havde købt og anvendt et køretøj til private formål,  

 og som efterfølgende - da han ligeledes havde anvendt dette gode til  

 erhvervsmæssige formål - anmodede om fradrag for den moms, der var erlagt  

 i forbindelse med godets erhvervelse.
Efter at have bemærket, at  

 sjette direktivs artikel 17 fastsætter tidspunktet for fradragsrettens  

 indtræden, og på dette grundlag fastslået, at det kun er den egenskab, i  

 hvilken en privat handler på tidspunktet for erhvervelsen af godet, der er  

 afgørende for, om der består en fradragsret, bemærkede Domstolen, at  

 direktivets artikel 20, som har overskriften »Berigtigelse af fradragene«,  

 i modsætning hertil ikke indeholder bestemmelse vedrørende fradragsrettens  

 opståen.
Domstolen bemærkede, at eftersom artiklen blot fastsætter den  

 mekanisme, som gør det muligt at beregne berigtigelserne af det  

 oprindelige fradrag, kan den derfor ikke medføre, at der opstår en  

 fradragsret, og heller ikke omforme den afgift, der er erlagt af en  

 afgiftspligtig i forbindelse med dennes ikke-afgiftspligtige  

 transaktioner, til en fradragsberettiget afgift som omhandlet i artikel 17  

 (jf.
Lennartz-dommen, præmis 11 og 12).
Samme argumentation skal anvendes på et  

 offentligretligt organ, der handler i sin egenskab af offentlig myndighed  

 på tidspunktet for erhvervelsen af et investeringsgode.
Dette organ, der  

 således ikke har handlet i sin egenskab af afgiftspligtig person, har på  

 samme måde som en privat person, der handler til private formål, ingen ret  

 til at fradrage moms, som det har erlagt vedrørende dette gode.
Den  

 omstændighed, at nævnte organ efterfølgende har handlet i sin egenskab af  

 afgiftspligtig person, kan således ikke på grundlag af sjette direktivs  

 artikel 20 have til virkning, at den moms, der er erlagt af dette organ  

 til brug for transaktioner, som det har udført i sin egenskab af offentlig  

 myndighed - og som dermed er afgiftsfri - gøres fradragsberettiget som  

 omhandlet i direktivets artikel 17.
I modsætning til det synspunkt, som WZV har  

 gjort gældende, kan et sådant organ ikke sidestilles med en afgiftspligtig  

 person, der både udøver virksomhed, der er afgiftspligtig, og virksomhed,  

 der er fritaget.
Som anført ovenfor, er kvalifikationen som afgiftspligtig  

 person afgørende, og denne vurdering sker på tidspunktet for organets  

 erhvervelse af det pågældende gode.
WZV har endvidere gjort gældende, at såfremt  

 det ikke er muligt at fradrage indgående moms, vil det skabe en betydelig  

 konkurrencefordrejning, som ifølge WZV begrunder anvendelsen af  

 undtagelsen i sjette direktivs artikel 4, stk. 5, andet led,  

 hvorefter offentligretlige organer skal betragtes som afgiftspligtige  

 personer.
For at illustrere, at der foreligger konkurrencefordrejning, har  

 WZV sammenlignet situationen for en erhvervsdrivende på markedet med  

 situationen for et offentligretligt organ, og har gjort gældende, at under  

 de samme omstændigheder vil en erhvervsdrivende på markedet kunne fradrage  

 den indgående moms i den udgående moms.
Dette argument kan heller ikke lægges til  

 grund.
Den eventuelle konkurrencefordrejning - under omstændigheder som  

 de, der foreligger i hovedsagen - udspringer snarere af den omstændighed,  

 at det offentligretlige organ har gjort brug af retten til at vælge at  

 erlægge afgift ved salget og udlejningen af den pågældende faste ejendom,  

 end af anvendelsen af ordningen, hvorefter offentligretlige organer ikke  

 betragtes som afgiftspligtige personer i relation til virksomhed, som de  

 udøver i deres egenskab af offentlige myndigheder.
Som generaladvokaten  

 har anført i punkt 38 i forslaget til afgørelse, forholder det sig  

 således, at hvis ordningen i sig selv i et vist omfang kan gribe ind i  

 anvendelsen af principperne om neutralitet og ligebehandling, følger dette  

 nødvendigvis af eksistensen af fritagelser fra momsordningen.
 Spørgsmålet skal derfor besvares med, at et  

 offentligretligt organ, der erhverver et investeringsgode i sin egenskab  

 af offentlig myndighed i den forstand, hvori udtrykket er anvendt i sjette  

 direktivs artikel 4, stk. 5, første afsnit, og følgelig i sin  

 egenskab af ikke-afgiftspligtig person, og som efterfølgende sælger dette  

 gode i sin egenskab af afgiftspligtig person, har i forbindelse med dette  

 salg ikke ret til en berigtigelse i medfør af sjette direktivs artikel 20  

 med henblik på opnåelse af fradrag for den moms, som er erlagt i  

 forbindelse med erhvervelsen af dette gode.
 EF-domstolen har i sag C-184/04,  

 Uudenkaupungin kaupunki, fastslået, at 6. momsdirektivs artikel 20 skal  

 fortolkes således, at den berigtigelse, som den foreskriver, også finder  

 anvendelse i en situation, hvor et investeringsgode først er blevet  

 anvendt i forbindelse med en afgiftsfritaget virksomhed, som ikke giver  

 ret til fradrag, og derefter i berigtigelsesperioden er blevet anvendt med  

 henblik på en merværdiafgiftspligtig  

 virksomhed.
J.4.1.3.3 Salg af investeringsgoder - bortset  

 fra salg af fast ejendom § 43, stk. 3, nr. 3 Efter § 43, stk. 3, nr. 3, skal der reguleres for fradragsretten  

 vedrørende købsmomsen af et investeringsgode, når det sælges, hvis der  

 ikke ved købet var fuld fradragsret for momsen.
Bestemmelsen omfatter ikke  

 salg af fast ejendom, hvis reguleringsregler findes i § 43, stk. 3, nr.  

 4.
 Salg på tvangsauktion og eksportsalg sidestilles med frivilligt salg.  

 Salget behandles reguleringsmæssigt, som om investeringsgodet overgår til  

 fuldt fradragsberettiget anvendelse.
Virksomhedens salg af aktiver anses for levering, jf. § 8, stk. 1, hvis  

 der er fuld eller delvis fradragsret ved indkøb, fremstilling mv. af  

 aktiverne.
Momspligten er således uafhængig af, om virksomheden rent  

 faktisk har foretaget fradrag ved indkøb, fremstilling mv.
Til eksempel  

 kan nævnes en situation, hvor en virksomhed har købt en PC af en  

 privatperson.
Den indkøbte PC anvendes af virksomheden til momspligtige  

 aktiviteter.
Virksomheden vil ikke kunne fratrække moms i forbindelse med  

 købet, men skal opkræve moms ved et eventuelt senere salg.
Ved salget anses godet for i den resterende del af reguleringsperioden  

 at blive anvendt til fuldt fradragsberettigede formål.
Der skal derfor  

 reguleres i de tilfælde, hvor virksomheden, da den anskaffede godet, kun  

 havde delvis fradragsret for købsmomsen.
 Der er loft over reguleringsbeløbet, som højst kan udgøre 25 pct. af  

 salgsprisen uden moms.
Der kan ikke opnås kompenserende momsregulering efter § 43, stk.  

 3, nr. 3, når investeringsgodet overdrages som led i hel eller delvis  

 virksomhedsoverdragelse efter momslovens § 8, stk. 1, 3. pkt.,  

 og overdragelsen derfor skal ske uden beregning af moms.
I en  

 sådan situation, er driftsmidlerne omfattet af reguleringsforpligtelsen i  

 momslovens § 43, stk. 3, nr. 5, der er en særregel i forhold til § 43,  

 stk. 3, nr. 3, og overdragelsen kan ikke tillige anses for omfattet af  

 retten til regulering efter § 43, stk. 3, nr. 3. Se  

 SKM2001.547.LSR ,  

 hvor et amts entreprenørafdeling ikke kunne opnå kompenserende  

 momsregulering vedrørende driftsmidler i forbindelse med en momsfri delvis  

 virksomhedsoverdragelse til et entreprenørselskab, som  

 overtog momsreguleringsforpligtelsen.
EF-domstolen har i sag C-378/02, Waterschap Zeeuws Vlaanderen (WZV),  

 taget stilling til den situation, hvor en offentlig institution har købt  

 et investeringsgode på et tidspunkt, hvor det ikke handlede i  

 egenskab af momspligtig person, og senere sælger investeringsgodet i  

 egenskab af momspligtig person.
EF-domstolen udtaler i præmisserne  

 34-44:
Det bemærkes, at det følger af direktivets artikel 4, stk. 5, at  

 offentligretlige organer ikke betragtes som afgiftspligtige personer for  

 så vidt angår virksomhed eller transaktioner, som de udøver eller  

 foretager i deres egenskab af offentlig myndighed.
Det følger heraf, at  

 når disse organer, som bl.a. omfatter WZV, handler i deres egenskab af  

 offentlig myndighed på tidspunktet for købet af et investeringsgode, har  

 de i princippet ingen ret til fradag med hensyn til dette gode.
Det skal imidlertid undersøges, om en  

 ændring, der er indtrådt i forholdet for det pågældende organ for så vidt  

 angår dets karakter af afgiftspligtig person, kan have betydning for  

 fradragsretten.
Der opstår således navnlig det spørgsmål, om den  

 omstændighed, at organet efterfølgende får karakter af afgiftspligtig  

 person i forbindelse med visse transaktioner vedrørende et gode, som det  

 havde erhvervet i sin egenskab af ikke-afgiftspligtig person, kan give  

 organet ret til fradrag af moms erlagt for dette gode og give ret til  

 berigtigelse i medfør af sjette direktivs artikel 20.
Den sag, der lå til grund for  

 Lennartz-dommen (sag C-97/90), vedrørte et tilfælde, hvor en  

 afgiftspligtig person havde købt og anvendt et køretøj til private formål,  

 og som efterfølgende - da han ligeledes havde anvendt dette gode til  

 erhvervsmæssige formål - anmodede om fradrag for den moms, der var erlagt  

 i forbindelse med godets erhvervelse.
Efter at have bemærket, at  

 sjette direktivs artikel 17 fastsætter tidspunktet for fradragsrettens  

 indtræden, og på dette grundlag fastslået, at det kun er den egenskab, i  

 hvilken en privat handler på tidspunktet for erhvervelsen af godet, der er  

 afgørende for, om der består en fradragsret, bemærkede Domstolen, at  

 direktivets artikel 20, som har overskriften »Berigtigelse af fradragene«,  

 i modsætning hertil ikke indeholder bestemmelse vedrørende fradragsrettens  

 opståen.
Domstolen bemærkede, at eftersom artiklen blot fastsætter den  

 mekanisme, som gør det muligt at beregne berigtigelserne af det  

 oprindelige fradrag, kan den derfor ikke medføre, at der opstår en  

 fradragsret, og heller ikke omforme den afgift, der er erlagt af en  

 afgiftspligtig i forbindelse med dennes ikke-afgiftspligtige  

 transaktioner, til en fradragsberettiget afgift som omhandlet i artikel 17  

 (jf.
Lennartz-dommen, præmis 11 og 12).
Samme argumentation skal anvendes på et  

 offentligretligt organ, der handler i sin egenskab af offentlig myndighed  

 på tidspunktet for erhvervelsen af et investeringsgode.
Dette organ, der  

 således ikke har handlet i sin egenskab af afgiftspligtig person, har på  

 samme måde som en privat person, der handler til private formål, ingen ret  

 til at fradrage moms, som det har erlagt vedrørende dette gode.
Den  

 omstændighed, at nævnte organ efterfølgende har handlet i sin egenskab af  

 afgiftspligtig person, kan således ikke på grundlag af sjette direktivs  

 artikel 20 have til virkning, at den moms, der er erlagt af dette organ  

 til brug for transaktioner, som det har udført i sin egenskab af offentlig  

 myndighed - og som dermed er afgiftsfri - gøres fradragsberettiget som  

 omhandlet i direktivets artikel 17.
I modsætning til det synspunkt, som WZV har  

 gjort gældende, kan et sådant organ ikke sidestilles med en afgiftspligtig  

 person, der både udøver virksomhed, der er afgiftspligtig, og virksomhed,  

 der er fritaget.
Som anført ovenfor, er kvalifikationen som afgiftspligtig  

 person afgørende, og denne vurdering sker på tidspunktet for organets  

 erhvervelse af det pågældende gode.
WZV har endvidere gjort gældende, at såfremt  

 det ikke er muligt at fradrage indgående moms, vil det skabe en betydelig  

 konkurrencefordrejning, som ifølge WZV begrunder anvendelsen af  

 undtagelsen i sjette direktivs artikel 4, stk. 5, andet led,  

 hvorefter offentligretlige organer skal betragtes som afgiftspligtige  

 personer.
For at illustrere, at der foreligger konkurrencefordrejning, har  

 WZV sammenlignet situationen for en erhvervsdrivende på markedet med  

 situationen for et offentligretligt organ, og har gjort gældende, at under  

 de samme omstændigheder vil en erhvervsdrivende på markedet kunne fradrage  

 den indgående moms i den udgående moms.
Dette argument kan heller ikke lægges til  

 grund.
Den eventuelle konkurrencefordrejning - under omstændigheder som  

 de, der foreligger i hovedsagen - udspringer snarere af den omstændighed,  

 at det offentligretlige organ har gjort brug af retten til at vælge at  

 erlægge afgift ved salget og udlejningen af den pågældende faste ejendom,  

 end af anvendelsen af ordningen, hvorefter offentligretlige organer ikke  

 betragtes som afgiftspligtige personer i relation til virksomhed, som de  

 udøver i deres egenskab af offentlige myndigheder.
Som generaladvokaten  

 har anført i punkt 38 i forslaget til afgørelse, forholder det sig  

 således, at hvis ordningen i sig selv i et vist omfang kan gribe ind i  

 anvendelsen af principperne om neutralitet og ligebehandling, følger dette  

 nødvendigvis af eksistensen af fritagelser fra momsordningen.
 Spørgsmålet skal derfor besvares med, at et  

 offentligretligt organ, der erhverver et investeringsgode i sin egenskab  

 af offentlig myndighed i den forstand, hvori udtrykket er anvendt i sjette  

 direktivs artikel 4, stk. 5, første afsnit, og følgelig i sin  

 egenskab af ikke-afgiftspligtig person, og som efterfølgende sælger dette  

 gode i sin egenskab af afgiftspligtig person, har i forbindelse med dette  

 salg ikke ret til en berigtigelse i medfør af sjette direktivs artikel 20  

 med henblik på opnåelse af fradrag for den moms, som er erlagt i  

 forbindelse med erhvervelsen af dette gode.
EF-domstolen har i dommen i sag C-63/04,  

 Centralan Property Ltd, udtalt, at sjette direktivs artikel 20,  

 stk. 3, skal fortolkes således, at når en 999-årig lejekontrakt  

 vedrørende et investeringsgode indgås med en person mod betaling af en  

 væsentlig præmie, og når den resterende ejendomsret vedrørende dette gode  

 overdrages tre dage senere til en anden person til et væsentligt lavere  

 beløb, og disse to transaktioner -er uadskilleligt forbundne, og -består af en første transaktion, der er  

 afgiftsfri, og en anden transaktion, der er afgiftspligtig, -og såfremt disse transaktioner på grund af  

 overdragelsen af retten til som ejer at råde over nævnte investeringsgode,  

 udgør leveringer i den forstand, hvori udtrykket er anvendt i samme  

 direktivs artikel 5, stk. 1, skal det pågældende gode indtil udløbet af  

 berigtigelsesperioden anses for at være anvendt til en økonomisk  

 virksomhed, der betragtes som delvist afgiftspligtig og delvist afgiftsfri  

 i forhold til den respektive værdi af de to  

 transaktioner.
J.4.1.3.4 Salg af fast ejendom § 43, stk. 3, nr.  

 4 Efter § 43, stk. 3, nr. 4, skal der ske regulering af fradraget for  

 købsmomsen, når fast ejendom sælges.
Salget sidestilles med den faste  

 ejendoms overgang til ikke fradragsberettiget anvendelse.
Hvis der har  

 været fradragsret for momsen i forbindelse med den faste ejendoms  

 anskaffelse eller opførelse, skal der reguleres for den del af  

 momsfradraget, som vedrører den resterende del af reguleringsperioden.
Man  

 kan dog undlade regulering i det omfang, køberen overtager  

 reguleringsforpligtelsen.
Køberen kan indtræde eller succedere i sælgerens  

 reguleringsforpligtelse.
 Salg af fast ejendom på tvangsauktion sidestilles med hensyn til  

 regulering af momsfradraget med salg i frivillig handel.
Overdragelse af en reguleringsforpligtelse forudsætter, at der sker et  

 egentligt salg af den faste ejendom.
Ved ophør af lejemål, vil  

 reguleringsforpligtelsen derfor ikke kunne overdrages til udlejer eller ny  

 lejer.
 Se TfS 2000, 614 hvor et interessentskab, der drev en cafe, havde  

 overtaget et reguleringsbeløb vedrørende ombygning af lejede lokaler, jf.  

 momslovens § 43, stk. 3, nr. 4, og ved videreoverdragelsen af cafeen ikke  

 kunne anses frigjort for krav efter reguleringsforpligtelsen, da  

 investeringsgodet ikke var medoverdraget sammen med virksomheden.
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
EF-domstolen har i dommen i sag C-63/04, Centralan Property Ltd,  

 udtalt, at sjette direktivs artikel 20, stk. 3, skal fortolkes  

 således, at når en 999-årig lejekontrakt vedrørende et investeringsgode  

 indgås med en person mod betaling af en væsentlig præmie, og når den  

 resterende ejendomsret vedrørende dette gode overdrages tre dage senere  

 til en anden person til et væsentligt lavere beløb, og disse to  

 transaktioner -er uadskilleligt forbundne, og -består af en første transaktion, der er afgiftsfri,  

 og en anden transaktion, der er afgiftspligtig, -og såfremt disse transaktioner på grund af  

 overdragelsen af retten til som ejer at råde over nævnte investeringsgode,  

 udgør leveringer i den forstand, hvori udtrykket er anvendt i samme  

 direktivs artikel 5, stk. 1, skal det pågældende gode indtil udløbet af  

 berigtigelsesperioden anses for at være anvendt til en økonomisk  

 virksomhed, der betragtes som delvist afgiftspligtig og delvist afgiftsfri  

 i forhold til den respektive værdi af de to  

 transaktioner.
J.4.1.3.5 Overdragelse af driftsmidler -  

 virksomhedsoverdragelse § 43, stk. 3, nr. 5 § 43, stk. 3, nr. 5, foreskriver, at der skal reguleres for  

 momsfradraget i den situation, hvor et driftsmiddel overdrages som led i  

 hel eller delvis overdragelse af virksomheden.
En sådan overdragelse skal  

 efter § 8, stk. 1, 3. pkt., ske uden moms, og overdragelsen sidestilles  

 derfor med driftsmidlets overgang til ikke fradragsberettiget formål.  

 Ligesom ved salg af fast ejendom, jf. ovenfor under  

 J.4.1.3.4 ,  

 kan regulering dog undlades, hvis køberen overtager  

 reguleringsforpligtelsen.
Hvis et anpartsselskab omdannes til et aktieselskab efter  

 anpartsselskabslovens §§ 66 - 67, anses selskabet for at fortsætte som den  

 samme juridiske person med samme privatretlige interesser og forpligtelser  

 som før omdannelsen.
Omdannelsen kan derfor ikke anses for en  

 virksomhedsoverdragelse, der udløser en forpligtelse til at foretage  

 regulering efter § 43, stk. 3, nr. 5. Tilsvarende gælder ved en omdannelse  

 fra aktieselskab til anpartsselskab efter aktieselskabslovens § 134 l.
Ved fusion, spaltning,  

tilførsel af  

 aktiver   

og  

 virksomhedsomdannelse sker der derimod en overdragelse af driftsmidler fra  

 en juridisk (eller fysisk) person til en anden.
Dog kan man ud fra en  

 konkret vurdering undlade at opgøre den opståede  

 reguleringsforpligtelse, når følgende betingelser er opfyldt:
J.4.1.4 Gennemførelse af reguleringen § 43, stk.  

 4 Efter § 43, stk. 4, kan skatteministeren fastsætte nærmere regler for  

 gennemførelse af reguleringen efter stk. 3. Denne bemyndigelse har  

 ministeren brugt i momsbekendtgørelsens kapitel 5.
J.4.1.4.1 Overdragelse af  

 reguleringsforpligtelser Bekendtgørelsens kapitel 5, § 18, åbner mulighed for, at  

 reguleringsforpligtelsen i visse tilfælde kan overdrages i forbindelse med  

 salg  af investeringsgoder.
Det bevirker, at der ikke skal ske  

 momsberegning i forbindelse med overdragelsen.
 Bestemmelsen kan kun anvendes, hvis investeringsgodet sælges inden for  

 reguleringsperioden, jf. § 44.
 Bestemmelsens anvendelsesområde er:
 Bekendtgørelsens § 18 kræver, at to betingelser skal være opfyldt, for  

 at man kan overdrage en reguleringsforpligtelse:
J.4.1.4.2 Sikkerhedsstillelse Hvis køber af en fast ejendom ikke ønsker at overtage  

 reguleringsforpligtelsen, kan told- og  

 skatteforvaltningen ifølge momsbekendtgørelsens § 19 tillade, at  

 der stilles sikkerhed for reguleringsforpligtelsen vedrørende den faste  

 ejendom.Muligheden for at stille sikkerhed er begrænset til  

 reguleringsforpligtelser vedrørende fast ejendom.
Sikkerhedsstillelsen  

 skal i princippet opretholdes uændret i reguleringsperioden, hvilket vil  

 sige uden årlige nedskrivninger i den resterende del af  

 perioden.
Told- og skatteforvaltningen kan dog efter en konkret  

 vurdering i de enkelte tilfælde give tilladelse til en årlig nedskrivning  

 af sikkerhedsstillelsen, f.eks. hvis det er åbenbart, at indfrielse af  

 sikkerhedsstillelsen ikke vil komme på tale.
Som eksempel herpå kan nævnes  

 salg af en fabriksbygning, der er specielt indrettet som sådan og ligger i  

 et industrikvarter, se TfS 1990, 302.
 Hvis ejendommen overdrages på ny eller overgår til en anvendelse, hvor  

 køberen ikke har fradragsret, forfalder reguleringsbeløbet for den  

 resterende del af perioden straks til betaling.
J.4.2 Selve reguleringen § 44 § 44 indeholder regler om reguleringsperiodens længde og reguleringens  

 størrelse i det enkelte år.
J.4.2.1 Reguleringsperioden § 44, stk.  

 1 § 44, stk. 1, fastsætter reguleringsperiodens længde.
For driftsmidler er reguleringsperioden fastsat til 5 år.
For fast  

 ejendom, bortset fra reparation og vedligeholdelse heraf, er  

 reguleringsperioden fastsat til 10 regnskabsår.
For reparation og  

 vedligeholdelse af fast ejendom er reguleringsperioden fastsat til 5  

 regnskabsår.
 Reguleringsperioden regnes fra aktivets anskaffelsesår og inkluderer  

 det regnskabsår, hvori anskaffelsen har fundet sted.
Reguleringsperioden for fast ejendom begynder dog først at løbe fra  

 ibrugtagningstidspunktet, når ejendommen er opført til  

 udlejning.
En virksomhed, der er frivillig momsregistreret for  

 opførelse af fast ejendom med henblik på udlejning, anses først at have  

 taget ejendommen i brug på det tidspunkt, ejendommen eller en del af den  

 lejes ud for første gang.
 Når reguleringsperioden er udløbet, kan investeringsgodet tages ud til  

 momsfrit formål, f.eks. til privat brug, uden at det får momsmæssige  

 konsekvenser.
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
J.4.2.2 Regulering i det enkelte år § 44, stk.  

 2 Efter § 44, stk. 2, foretages reguleringen i det enkelte regnskabsår  

 for driftsmidler og for reparation og vedligeholdelse af fast ejendom med  

 en femtedel og for fast ejendom med en tiendedel af det afgiftsbebøb, som  

 er betalt i forbindelse med anskaffelsen eller ibrugtagningen af det  

 pågældende investeringsgode.
Det beløb, der reguleres, er det momsbeløb, som virksomheden har haft  

 fradragsret for i forbindelse med anskaffelsen/ibrugtagningen.
Det gælder,  

 uanset om der oprindelig er opnået fuld eller delvis fradragsret.
Reguleringen sker på grundlag af de ændringer i fradragsretten, som  

 finder sted i det enkelte regnskabsår i forhold til fradragsretten i  

 anskaffelses-/ibrugtagningsåret.
Der skal dog ske en samlet regulering for  

 den resterende del af reguleringsperioden, når et investeringsgode sælges  

 eller overdrages, samt ved regulering i forbindelse med afmeldelse fra  

 registrering.
I forbindelse med, at reguleringsperioden for reparation og  

 vedligeholdelse af fast ejendom med virkning fra den 1. januar 1996 er  

 ændret fra 10 år til 5 år, opstår spørgsmålet, om der skal momsreguleres,  

 hvis der f.eks. den 1. januar 1996 eller senere er gået 5 år fra  

 reparations-/vedligeholdelsesarbejdet er foretaget, og ejendommen overgår  

 fra momsmæssig til ikke momsmæssig anvendelse.
Styrelsen finder, at  

 lovændringen har virkning for de reguleringer, der foretages efter 1.  

 januar 1996. Fra 1. januar 1996 gælder således en ubetinget 5 års  

 reguleringsperiode for reparationsydelser.
J.4.2.3 Eksempler på beregning af  

 reguleringsbeløb Følgende eksempler er medtaget til nærmere belysning af reglerne om  

 opgørelse af reguleringsbeløb i forbindelse med indtrædelse af en  

 reguleringsforpligtelse.
Det er i eksemplerne forudsat, at virksomhederne  

 anvender kalenderåret som regnskabsår.
En virksomhed købte i maj måned 1997 en maskine.
I forbindelse med  

 dette køb medregnede virksomheden 150.000 kr. til købsmomsen.
Ved  

 virksomhedens afmeldelse fra registrering i juli måned 2000 overgår  

 maskinen til en ikke fradragsberettiget anvendelse.
Virksomhed A - der normalt har både momspligtige og momsfri aktiviteter  

 - købte i 1996 et edb-anlæg.
Momsen af anskaffelsessummen udgjorde 500.000  

 kr., svarende til en årlig andel på 100.000 kr.(1/5). Virksomheden var i  

 1996 berettiget til 80 pct. fradrag og medregnede således 400.000 kr. til  

 købsmomsen vedrørende edb-anlægget.
I løbet af 1997 indskrænker virksomheden sine momsfri aktiviteter og  

 kan ved udgangen af 1997 konstatere, at årets fradragsprocent for bl.a.  

 edb-anlægget har været 89. Denne ændring i fradragsprocenten medfører  

 imidlertid ingen regulering, idet udsvinget har været mindre end 10 i  

 forhold til fradragsprocenten på anskaffelsestidspunktet.
Virksomheden  

 kunne dog vælge at foretage regulering, jf.  

 J.4.2.4 .
I 1998 har virksomheden udelukkende momspligtige aktiviteter - altså  

 fuld fradragsret.
Herved bliver virksomheden berettiget til at kompensere  

 for den forøgede fradragsret i forhold til anskaffelsestidspunktet.  

 Reguleringsbeløbet beregnes på grundlag af årets andel af den betalte moms  

 (100.000 kr.) og udsvinget i fradragsretten (20 pct.), dvs. 20 pct. af  

 100.000 kr. = 20.000 kr.
 I 1999 genoptager virksomheden de momsfri aktiviteter, således at årets  

 fradragsprocent bliver 65. Den ved anskaffelsen godtgjorte andel på 80.000  

 kr. har således været for stor, og virksomheden skal reducere købsmomsen  

 med 15 pct. af 100.000 kr. = 15.000 kr.
 I 2000 bliver fradragsprocenten 75. Denne ændring medfører ingen  

 regulering, da udsvinget er mindre end 10 i forhold til fradragsprocenten  

 på anskaffelsestidspunktet.
Herefter er reguleringsperioden udløbet, og udsving i fradragsprocenten  

 i 2001 og senere vil ikke medføre reguleringer - heller ikke selv om  

 fradragsprocenten i et eller flere af disse regnskabsår bliver nul.
Hvis  

 anlægget sælges, skal der betales moms af salgsprisen efter lovens  

 almindelige regler.
 Skematisk kan reguleringsforløbet opstilles således:
Anskaffelsesår: 1996 Købsmoms: 500.000 kr.
Fradrag ved anskaffelsen: 80 pct. (400.000 kr.) I 1991 har virksomheden opført et byggeri.
Momsen af  

 opførelsesomkostningerne har udgjort 1.000.000 kr., som fuldt ud er  

 medregnet til købsmomsen.
Uanset at en del af bygningen endeligt inddrages til boligformål, skal  

 momsen reguleres løbende over den resterende del af reguleringsperioden.
I  

 1995 vil fradragsprocenten således kun være 75 pct., og der skal derfor  

 indbetales 25.000 kr.
Anskaffelsesår: 1991 Købsmoms: 1.000.000 kr.
 Fradrag ved anskaffelsen: 100 pct.
En virksomhed, der har kalenderåret som regnskabsår, køber i 1996 en  

 maskine, som skal anvendes til både momspligtige og momsfrie aktiviteter.  

 Momsen af anskaffelsesprisen udgør 200.000 kr.
Hvis fradragsprocenten for  

 det pågældende år udgør 70, vil virksomheden kunne medregne 140.000 kr.  

 til købsmomsen ved anskaffelsen.
I 1997 og 1998 er fradragsprocenten  

 henholdsvis 65 og 55.
 I 1999 sælges maskinen for 500.000 kr. inkl. moms.
 Der skal i 1999 ske regulering for den resterende del af  

 reguleringsperioden, dvs. for årene 1999 og 2000.
 Reguleringsforløbet ser herefter således ud:
 *)Da forskellen mellem det aktuelle års fradrag (65 pct.) og  

 fradragsprocenten på anskaffelsestidspunktet (70 pct.) er under 10 pct.,  

 foretages ikke regulering i 1997.
**)Virksomheden vil således kunne medregne et momsbeløb på 24.000 kr.  

 for den resterende periode til den indgående moms i den momsperiode, hvor  

 investeringsgodet sælges.
Beløbet udgør 12.000 kr. for 1999 og 12.000 kr.  

 for 2000.
Reguleringsbeløbet kan dog højst udgøre 25 pct. af salgsprisen ekskl.  

 moms (salgsprisen ekskl. moms udgør 80 pct. af 500.000 kr. = 400.000 kr.),  

 dvs. 25 pct. af 400.000 kr. = 100.000 kr.
I dette eksempel er  

 reguleringsbeløbet mindre end 100.000 kr., og der kan derfor ske  

 regulering af hele beløbet (24.000 kr.) J.4.2.4 Bagatelgrænse § 44, stk. 3 Efter § 44, stk. 3, er der ikke pligt til at regulere for  

 fradragsretten for købsmoms af investeringsgoder, hvis udsvinget i  

 fradragsprocenten er mindre end 10 i forhold til fradragsprocenten på  

 anskaffelses-/ibrugtagningstidspunktet.
Virksomheden har imidlertid ret  

 til at foretage regulering, hvis den selv ønsker det.
Denne  

 bagatelgrænse gælder, hvad enten udsvinget er positivt eller negativt i  

 forhold til fradragsprocenten på anskaffelses-/ibrugtagningstidspunktet.
J.5 Skader og erstatninger Fradragsretten for momsen af omkostninger til udbedring af skader er  

 ikke lovfæstet, men reguleret dels af domstolpraksis, dels af  

 administrativ praksis.
Som noget karakteristisk for skader og erstatninger gælder, at  

 skadevolder (forsikringsselskab) til skadelidte leverer en ny vare/ydelse  

 til kompensation for den tidligere tabte/mangelfulde.
Sælger har således  

 lagt salgsmoms på den oprindelige vare/ydelse, og spørgsmålet opstår  

 derfor, hvorledes der skal forholdes med momsen af den kompenserende  

 vare/ydelse, idet momslovens system er, at værditilvæksten kun skal  

 momsbelægges én gang.
J.5.1 Generelt Udgangspunktet er, at den skadelidte virksomhed har fradrag for momsen  

 af udbedringsomkostningerne, forudsat at den er momsregistreret og har  

 fuld fradragsret for købsmomsen, se  

 J.5.1.2.1 .
 Hvis den skadelidte virksomhed ikke er momsregistreret eller i øvrigt  

 ikke har fuld fradragsret for købsmomsen, kan den skadevoldende virksomhed  

 få fradragsretten på betingelse af, at skadevolder er en momsregistreret  

 virksomhed, se  

 J.5.1.2.3 .
 Som skadelidt i forbindelse med beskadigelse af varer og fast ejendom  

 anses normalt den, der er ejer af de beskadigede ting.
Som skadelidt i forbindelse med beskadigelse/tyveri af udlejet eller  

 leaset løsøre anses normalt den, som lejer ud.
Det gælder, selv om lejeren  

 ifølge lejekontrakten påtager sig erstatningsansvar for skader på eller  

 tyveri af det lejede udstyr.
I vurderingen lægges der vægt på, at det er  

 lejeren, der i henhold til lejekontrakten skal have leveret en ydelse i  

 form af leje af en genstand (f.eks. tv-apparat) i modsætning til, hvis  

 genstanden sælges (leverance). Det, der skal erstattes, er således et  

 driftsmiddel uden moms og ikke en vare med moms, se  

 Mn.798.
J.5.1.1 Transportskader Hvis solgte genstande er gået tabt under forsendelsen fra en  

 momsregistreret virksomhed, og forsendelsen er sket på sælgers risiko,  

 skal sælger ikke betale salgsmoms af varen.
Er varerne beskadiget, skal  

 sælger kun betale moms af den pris, som køberen betaler.
Sælger anses som  

 skadelidt.
 Det tab, som eventuelt skal erstattes af fragtføreren (eller  

 forsikringsselskabet), er derfor varens pris uden moms.
 Herved stilles både sælger og køber i momsmæssig henseende, som om  

 aftalen ikke var indgået.
Hvis varerne er gået tabt eller beskadiget, mens de blev sendt mellem  

 to registrerede virksomheder, og forsendelsen er sket på købers risiko,  

 kan køberen fradrage varens købsmoms.
Køberen betragtes som skadelidt.
 Det tab, der eventuelt skal erstattes, er derfor varens pris uden moms.  

 Det gælder, uanset om betalingen helt eller delvist modtages fra et  

 forsikringsselskab, hvor køberen har tegnet transportforsikring.
Herved stilles både sælger og køber momsmæssigt, som om salget har  

 fundet sted.
Sælger skal betale salgsmoms af de solgte, men beskadigede  

 varer, og køber kan fradrage købsmomsen heraf.
 Moms af omkostninger til udbedring af skader på forsendelser, hvor  

 transportvirksomheden bærer risikoen for varerne, behandles  

 fradragsmæssigt efter de regler, der er beskrevet nedenfor under  

 J.5.1.2 .
J.5.1.2 Andre skader I det følgende beskrives, hvorledes reglerne er for momsfradrag i en  

 række situationer, dels for skadelidte, dels for skadevolder.
 J.5.1.2.1 Skadelidte virksomheders indkøb,  

 reparationer mv.
En skadelidt virksomhed kan fradrage momsen vedrørende indkøb,  

 reparationer mv., der bruges til at genoprette skader, som virksomheden er  

 blevet påført, efter de almindelige regler om momsfradrag, jf. specielt §§  

 37 og 38. Det gælder, uanset om den skadelidte virksomhed  

 selv må bære tabet ved skaden, eller den kan få tabet dækket ved  

 erstatning fra en skadevolder eller et forsikringsselskab.
Det tab, der i  

 sidstnævnte tilfælde skal erstattes, bliver således  

 genanskaffelses-/reparationsprisen uden moms.
Hvis skadelidte  

 kun har delvis fradragsret for købsmomsen, bliver det tab, der skal  

 erstattes, værdien plus den del af momsen, som skadelidte ikke kan  

 fradrage som købsmoms.
J.5.1.2.2 Skader udbedret af den skadelidte  

 virksomhed selv Den skadelidte virksomhed skal ikke beregne salgsmoms af  

 erstatningskrav mv. i de tilfælde, hvor den selv udbedrer skader på egne  

 varer eller driftsmidler, for hvilke den har fradragsret for købsmomsen.  

 Af hensyn til reguleringsforpligtelsen skal der dog beregnes salgsmoms,  

 hvis aktivet, der udbedres, er en fast ejendom.   Momsen er  

 fradragsberettiget efter de almindelige regler.
Ikke fuldførte  

 (afleverede) entreprisearbejder ved opførelse af fast ejendom anses  

 momsmæssigt for egne varer, hvis risikoen for skader på entreprisearbejdet  

 påhviler leverandøren i henhold til entreprisekontrakten.
Det forhold, at  

 bygherren, f.eks. for at få byggelån, har forsikret byggeriet under  

 opførelsen, ændrer ikke i vurderingen, se f.eks.
Mn.  

 318. Hvis den skadelidte virksomhed kun har delvis  

 fradragsret for sin købsmoms, jf. § 38, skal den derimod beregne salgsmoms  

 i det omfang, den ikke har fradragsret.
Der skal dog kun betales moms,  

 hvis virksomheden er momsregistreret for fremstilling og salg af  

 tilsvarende ydelser til 3. mand.
J.5.1.2.3 Skader forvoldt af registrerede  

 virksomheder En registreret skadevolder, der må yde betaling for skade inklusive  

 moms, kan som nævnt under  

 J.5.1  

 fradrage momsen af omkostningerne til udbedring af skaden i tilfælde, hvor  

 skadelidte ikke er momsregistreret eller ikke har fuld fradragsret for  

 momsen.
Skadelidte har i så fald ingen fradragsret for momsen.
 Skadevolders fradragsret for moms er betinget af:
J.5.1.3 Erstatninger Den, der modtager erstatningsbeløb, skal ikke betale moms af beløbet,  

 medmindre dette må anses for hel eller delvis betaling for momspligtige  

 leverancer.
Om erstatningsbeløb, se også  

 G.1.1 .
 Told- og Skattestyrelsen har i  

 SKM2003.271.TSS  

 udtalt sig om den momsmæssige behandling af tilbagediskonterede  

 fremtidige leasingydelser i forbindelse med misligholdelse og i  

 forbindelse med ophør før aftalens udløb i øvrigt.
 Ved opsigelse af leasingaftaler før aftalens udløb i henhold til  

 aftalens bestemmelser og udenfor bestemmelserne om misligholdelse er det  

 styrelsens opfattelse, at det vederlag, som leasingtager efter aftalen  

 skal betale leasinggiver, er momspligtigt.
 Det samme er tilfældet i forbindelse med aftalte ændringer af allerede  

 indgåede aftaler, f.eks. om forkortelse af løbetid eller om, at  

 uopsigelige kontrakter alligevel skal være opsigelige.
 EF-domstolen har i sag C-16/93, Tolsma, og senere domme udtalt, at en  

 tjenesteydelse kun udføres "mod vederlag", som omhandlet i sjette  

 direktivs artikel 2, nr. 1, og derfor kun kan beskattes, såfremt der  

 mellem tjenesteyderen og modtageren består et retsforhold, der vedrører en  

 gensidig udveksling af ydelser, idet det af tjenesteyderen modtagne  

 vederlag udgør den faktiske modværdi af den ydelse, som leveres til  

 modtageren.
Imidlertid er der i forbindelse med opsigelse, der ikke sker i  

 anledning af misligholdelse, og aftalte ændringer af allerede indgåede  

 aftaler netop tale om gensidigt bebyrdende retsforhold.
Derfor er der  

 efter domstolens retspraksis tale om leverancer mod vederlag fra  

 leasinggivers side, når denne opnår ret til vederlag ved opsigelsen eller  

 ændringen af aftalen.
Sådanne opsigelser og aftalte ændringer er derfor  

 momspligtige.
 Efter styrelsens opfattelse er der i forbindelse med misligholdelse af  

 leasingkontrakter ikke tale om en gensidig udveksling af ydelser i henhold  

 til et gensidigt bebyrdende retsforhold.
Det forhold, at leasinggiver i leasingkontrakten forbeholder sig ret  

 til at kræve erstatning i tilfælde af misligholdelse, og at kontrakten  

 indeholder bestemmelser om erstatningens beregning, kan efter styrelsens  

 opfattelse ikke sidestilles med, at leasinggiver har accepteret  

 leasingtagers evt. misligholdelse af kontrakten.
Misligholdelse må derimod  

 ses som en ikke-aftalt, ensidig undladelse fra leasingtagers side.
Evt.  

 erstatning for denne ensidige undladelse kan derfor ikke anses for  

 vederlag for en ydelse inden for rammerne af et gensidigt bebyrdende  

 retsforhold.
Et sådant erstatningsbeløb er således ikke momspligtigt.
Det bemærkes, at en afgørelse af, om en transaktion er momspligtig,  

 skal foretages på baggrund af en analyse af transaktionernes objektive og  

 reelle karakter, og ikke på baggrund af parternes formelle benævnelse.
Ved  

 afgørelsen af, om en transaktion er momspligtig, skal der derfor tages  

 hensyn til samtlige omstændigheder ved den pågældende transaktion, idet  

 det skal undersøges, hvad der er karakteristisk for denne transaktion.
En lejer havde i  

 SKM2004.497.LSR  

 stillet en bankgaranti for overholdelse af forpligtelserne i henhold til  

 en lejekontrakt.
Lejer fraflyttede lejemålet uden at opsige lejemålet og  

 betalte ikke leje for tiden efter fraflytningen.
Udlejer opsagde  

 herefter lejemålet med forkortet varsel.
Bankgarantien blev udbetalt til  

 udlejer.
Landsskatteretten fandt, at den del af bankgarantien, der  

 forholdsmæssigt vedrørte perioden indtil udløbet af udlejers forkortede  

 varsel for opsigelsen af lejemålet, måtte anses for vederlag for levering  

 af en ydelse til lejer.
Denne del var momspligtig efter momslovens §  

 4. Den del af den udbetalte garanti, der forholdsmæssigt vedrørte  

 perioden efter udløbet af det forkortede varsel, måtte derimod anses  

 for en erstatning, som ikke var momspligtig.
Det var uden betydning, at  

 lejer efter erhvervslejeloven var forpligtet til at betale leje for tiden  

 indtil, at lejer kunne være flyttet med aftalt varsel, idet der blot  

 var tale om en objektiveret beregning af erstatningen til udlejer som  

 følge af misligeholdelsen af lejeaftalen.
 Ved afgørelse af, om et almindeligt erstatningskrav skal opgøres med  

 eller uden moms, må det, der er anført ovenfor under  

 J.5.1.2 ,  

 lægges til grund.
J.6 Tvangsmæssig tilbagetagelse af  

 driftsmidler Ved opgørelse af momstilsvaret i forbindelse med tilbagetagelse af  

 driftsmidler mv., der er handlet på afbetalingsvilkår med sædvanligt  

 ejendomsforbehold, må der sondres mellem, om driftsmidlet mv. overtages i  

 henhold til det gældende ejendomsforbehold af den oprindelige sælger eller  

 af en anden virksomhed, f.eks. et finansieringsselskab, jf.
Dep.  

 300.
J.6.1 Sælgers tilbagetagelse Sælgeren af driftsmidlet mv. kan foretage regulering af momsgrundlaget  

 med et beløb (uden moms), der godtgøres eller godskrives køberen i  

 forbindelse med tilbagetagelsen af det solgte på betingelse af, at der  

 udstedes kreditnota.
 Hos køberen af det tilbagetagne aktiv reduceres den fradragsberettigede  

 købsmoms på grundlag af den kreditnota, sælgeren har udstedt.
 Ovennævnte fremgangsmåde finder også anvendelse, hvor køberen er  

 erklæret konkurs.
J.6.2 Finansieringsselskabets  

 tilbagetagelse Et finansieringsselskab - eller en anden virksomhed end den oprindelige  

 sælger - der har overtaget en kontrakt med ejendomsforbehold, må ikke i  

 forbindelse med tilbagetagelse af de pågældende aktiver udstede kreditnota  

 med deklareret moms.
Det samme gælder, selv om selskabet måtte være registreret for salget  

 af de pågældende varer.
Der er ikke i relation til finansieringsselskabet  

 tale om returvarer.
 Selskabet må heller ikke udstede afregningsbilag med deklareret moms,  

 fordi der ikke er indgået en almindelig handel.
 Hvis køberen er gået konkurs, skal der ikke i forbindelse med  

 finansieringsselskabets tilbagetagelse af det solgte aktiv ske nogen  

 momsmæssig regulering.
Afsnit K Momsgodtgørelse § 45 Under visse forudsætninger kan momspligtige personer og andre få  

 godtgørelse for moms, som er betalt her i landet.
Det drejer sig om  

 momspligtige personer, der ikke er etableret her i landet (§ 45, stk. 1).  

 Herudover ydes momsgodtgørelse til fremmede staters herværende ambassader,  

 internationale organisationer mv. (§ 45, stk. 2), transportvirksomheder (§  

 45, stk. 3), forsikrings- og genforsikringsvirksomhed og finansielle  

 aktiviteter (§ 45, stk. 4), humanitære organisationer (§ 45, stk. 5) og  

 ved indførsel, hvor betingelserne for toldgodtgørelse er til stede (§ 45,  

 stk. 6). Der er i momsbekendtgørelsens kapitel 8 fastsat nærmere regler  

 vedrørende udbetaling af godtgørelsen efter lovens § 45, stk. 1 og stk.  

 3-5. I forbindelse med godtgørelse af merværdiafgiften på  

 passagen af den faste forbindelse over Øresund er der indgået aftale med  

 Sverige om, at tilbagebetaling af såvel den danske som den svenske  

 merværdiafgift til udenlandske virksomheder skal ske i Sverige (§ 45, stk.  

 8 og bekendtgørelse nr. 30 af 24. maj 2000).
K.1 Godtgørelse ved erhvervsmæssig brug og anden  

 anvendelse K.1.1 Udenlandske virksomheder § 45, stk. 1 og  

 8 Momspligtige personer, der ikke er etableret her i landet, kan få  

 godtgjort den moms, som er betalt her for varer og ydelser til  

 virksomhedens erhvervsmæssige brug.
 Hvad der skal forstås ved momspligtige personer, se  

 C.1.1 .
 Godtgørelsen kan kun indrømmes for indkøb af den art, som registrerede  

 virksomheder her i landet efter loven kan fradrage ved opgørelsen af  

 momstilsvaret efter lovens §§ 37-42. Det er således uden betydning, at den  

 udenlandske virksomhed ville kunne medregne moms af tilsvarende udgifter  

 til den indgående moms i sit hjemland.
 Styrelsen har i TfS 1998, 416 truffet afgørelse om, at udenlandske  

 virksomheder ikke er berettigede til momsrefusion, når den momsbelagte  

 leverance skulle have været leveret uden moms.
Udenlandske virksomheders muligheder for at opnå godtgørelse fremgår af  

 §§ 27-30 i momsbekendtgørelsen.
Disse bestemmelser er baseret på de  

 EU-retlige regler i 8. og 13. momsdirektiv.
Tilbagebetalingen sker efter  

 momslovens § 45, stk. 1 og stk. 3-4.
 Virksomheder, der ikke er etableret i Danmark, skal ved ansøgningen om  

 godtgørelse udfylde en særlig blanket, og ansøgningen skal bl.a. indeholde  

 oplysninger om anvendelsen af de indkøb, der søges godtgørelse for.
Endvidere skal udenlandske virksomheder afgive erklæring om, at de ikke  

 har udøvet registreringspligtig virksomhed her i landet i det tidsrum,  

 ansøgningen vedrører.
Registreringspligtig virksomhed omfatter ikke  

 levering af ydelser, herunder transportydelser og hertil tilknyttede  

 transaktioner, når ydelsen er direkte knyttet til udførsel af varer til  

 steder uden for EU eller til indførsel af varer, der befinder sig under  

 ordninger vedrørende fællesskabsforsendelse mv., se  

 D.10 .,  

 samt for erhvervsmæssig passagerkørsel med busser indregistreret i  

 udlandet.
Ansøgningen skal omfatte køb mv. af varer og ydelser for en periode på  

 mindst 3 måneder og højst et kalenderår.
Det momsbeløb, der søges  

 godtgørelse for i dette tilfælde, skal være mindst kr. 1.500. Perioden kan  

 dog være kortere end 3 måneder, når det drejer sig om den sidste del af et  

 kalenderår.
I så fald skal godtgørelsesbeløbet være mindst kr. 200.
 Virksomheden kan også ansøge om at medtage køb mv., som ikke var  

 medtaget i tidligere ansøgninger for det pågældende kalenderår.
 Virksomheden skal sammen med ansøgningen indsende originalfakturaer,  

 toldkvitteringer mm. med angivelse af de momsbeløb, som er betalt.
 For virksomheder hjemmehørende i et andet EU-land skal den kompetente  

 offentlige myndighed (normalt den lokale skatte- og afgiftsforvaltning  

 eller toldforvaltning) attestere, at virksomheden er momspligtig.  

 Endvidere attesteres virksomhedens registreringsnummer.
 For virksomheder hjemmehørende uden for EU skal en kompetent  

 (offentlig) myndighed attestere, at virksomheden udøver erhvervsvirksomhed  

 i hjemlandet.
 Den første ansøgning skal vedlægges en erklæring om, at virksomheden  

 driver momspligtig virksomhed/erhvervsvirksomhed i sit hjemland.  

 Erklæringen gælder 1 år fra udstedelsesdagen.
Hvis ansøgningen og den tilhørende dokumentation er modtaget til tiden,  

 tilbagebetales momsbeløbet senest 6 måneder efter, at ansøgningen er  

 modtaget.
Omkostninger ved udbetaling af beløb uden for Danmark påhviler  

 virksomheden.
 Ansøgninger om momsgodtgørelse skal være told-  og  

 skatteforvaltningen i hænde senest den 30. juni efter det år, som  

 ansøgningen vedrører.
 Tilbagebetaling til udenlandske virksomheder af merværdiafgiften på  

 passageafgiften vedrørende den faste vejforbindelse over Øresund skal dog  

 ske hos:
Skattemyndigheter i GävleSärskilda Skattekontoret SSKFredsgatan  

 20S-771 21 LudvikaSverige De øvrige EU-lande har gennemført tilsvarende ordninger vedrørende  

 tilbagebetaling af moms efter EU's 8. momsdirektiv.
De nærmere regler om tilbagebetaling af moms i de andre EU-lande  

 fremgår af vejledninger, som danske virksomheder kan få ved at henvende  

 sig til de enkelte EU-landes kompetente myndigheder eller hos  

 Udenrigsministeriet.
Der beregnes gebyr for fremsendelsen.
 Til brug ved danske virksomheders ansøgning om tilbagebetaling af moms,  

 der er betalt i andre EU-lande, kan told- og skatteforvaltningen give en  

 erklæring om virksomhedens momsmæssige status.
 Tredjelandsvirksomheder, der har valgt at benytte sig af særordningen  

 for levering af elektroniske tjenesteydelser til private i EU, kan få  

 godtgjort moms i henhold til § 45, stk. 1. Det betyder, at selv om en  

 tredjelandsvirksomhed har valgt at lade sig identificere i Danmark, kan  

 den få godtgjort den moms, som er betalt her for varer og ydelser til  

 virksomhedens erhvervsmæssige brug.
Fremgangsmåden er den samme, som gælder for andre virksomheder, der kan  

 få godtgjort moms i henhold til bestemmelsen.
Om særordningen henvises til  

 afsnit  

 U .
K.1.2 Ambassader mv. § 45, stk. 2 Virksomheder, der sælger varer og momspligtige ydelser til diplomatiske  

 udsendinge mv. og internationale organisationer her i landet, skal beregne  

 moms efter lovens almindelige regler.
For at friholde sådanne leverancer  

 for en direkte momsbelastning er der etableret forskellige  

 godtgørelsesordninger for diplomatiske udsendinge mv.
Af praktiske grunde kan der dog for punktafgiftspligtige  

 varer samt for teleydelser fastsættes en fritagelsesordning.
Om  

 fritagelsesordningen, se   

 K.1.2.2 .
K.1.2.1 Godtgørelsesordninger Diplomatiske repræsentationer og visse internationale organisationer  

 samt tilknyttede personer med diplomatisk status kan på visse betingelser  

 få godtgjort moms, der er betalt her i landet.
Godtgørelsesordningen vedrørende diplomatiske repræsentationer  

 administreres af Udenrigsministeriet, hvorefter det på betingelser fastsat  

 af ministeriet er muligt for herboende diplomater m.fl. at få godtgjort  

 den betalte moms.
Hvad der kan opnås godtgørelse for, fremgår af  

 Udenrigsministeriets publikation: Diplomat in Denmark, October  

 2003, der kan hentes på internetsiden:  

 http  

 ://www.um.dk/en/menu/AboutUs/TheProtocolDepartment/Publications/DiplomatInDen  

 mark/ :
Momsgodtgørelse kan opnås for alle vareindkøb, dog ikke medicin, våben  

 og ammunition.
Der gives ikke momsgodtgørelse for biografbilletter,  

 teaterbilletter mm. og broafgifter.
 Det forudsættes, at indkøbene anvendes af herboende diplomater mv. og  

 disses familiemedlemmer, og indkøbene skal være i rimelig mængde og skal  

 dække det faktiske behov.
 Momsgodtgørelse gives også for el, telefon, opvarmning, vand, olie, gas  

 og renovation.
Godtgørelse gives endvidere for leje af fast ejendom, hvis lejen er  

 momsbelagt, og for lejede genstande, hvis de pågældende genstande ved køb  

 ville være berettiget til momsgodtgørelse.
Godtgørelse gives også ved  

 midlertidig hotelindkvartering forudsat, at den pågældende  

 ambassadefunktionær ikke har nogen anden bopæl i Danmark.
Der gives kun momsgodtgørelse for indkøb af nye varer.
Der gives  

 således ikke momsgodtgørelse for brugte varer, f.eks. antikviteter, brugte  

 tæpper eller varer, som er købt på auktioner mv.
Hvert køb skal have en værdi på mindst DKK 1.500. Køb af samme dato fra  

 den samme sælger kan dog lægges sammen for at nå minimumsbeløbet.   

 Ansøgningsskema og fakturaer skal indgives kvartalsvist.
Der gives ikke  

 godtgørelse for moms for fakturaer, der er mere end 12 måneder gamle.
 Se også  

 I.1.1.5  

 om salg til diplomater m.fl. i andre EU-lande.
 Foretager EU-kommissionens filialkontor i København indkøb af varer og  

 ydelser her i landet, er filialkontoret omfattet af en tilsvarende  

 godtgørelsesordning som diplomater m.fl.
 Forsvarsministeriet administrerer godtgørelsesordningen vedrørende NATO  

 og NATO-personel, hvorefter der i samme omfang og på samme vilkår som for  

 diplomater m.fl., kan ydes godtgørelse af den moms, der er betalt ved køb  

 af varer og momspligtige ydelser bestemt til herværende NATO-personel og  

 til brug ved NATO-hovedkvarter m.v., se også  

 I.1.14  

 og  

 I.3.7 .
 For så vidt angår leverancer af varer og momspligtige ydelser til Den  

 Europæiske Rumfartsorganisation (ESA) henvises til  

 I.1.1.5 .
K.1.2.1.1 Særlig ordning for honorære  

 konsuler Ved lov nr. 291 af 15. maj 2002 om ændring af merværdiafgiftsloven blev  

 der, med virkning fra 1. juli 2002, indført en bestemmelse om  

 momsgodtgørelse for honorære konsulers indkøb, der anvendes fuldt ud i  

 forbindelse med den konsulære tjeneste. Ændringen er omtalt i  

 TSS       cirkulære 2002-33  af 19 november 2002.
 Told- og skatteforvaltningen træffer afgørelse i 1. instans vedrørende  

 ydelse af godtgørelse af afgifter af fremmed staters herværende honorære  

 konsulers indkøb i det omfang de indkøbte varer og ydelser anvendes fuldt  

 ud i forbindelse med den konsulære tjeneste, jf. momslovens § 45, stk. 2,  

 2. pkt.
 Anmodninger om ydelse af godtgørelse skal således fremsendes til told-  

 og skatteforvaltningen.
 Momsloven er med virkning fra den 1. juli 2002 ændret således, at der  

 nu i henhold til momslovens § 45, stk. 2, 2. pkt, kan ydes godtgørelse af  

 afgifter af fremmed staters herværende honorære konsulers indkøb i det  

 omfang de indkøbte varer og ydelser anvendes fuldt ud i forbindelse med  

 den konsulære tjeneste.
 Honorære konsuler, der efter momslovens § 45, stk. 2, 2. pkt., ønsker  

 at ansøge om godtgørelse af moms, skal anmelde sig til told- og  

 skatteforvaltningen.
Told- og Skatteforvaltningen kan i forbindelse med anmeldelsen  

 undersøge om udnævnelsen som honorær konsul er aktuel, eller om hvervet  

 som honorær konsul er ophørt, hos Udenrigsministeriet eller Corps  

 Consulaire-Danmark.
Told- og skatteforvaltningen kan endvidere løbende hos  

 de nævnte undersøge om hvervet som honorær konsul er ophørt.
 Anmeldelsen skal indeholde oplysninger om: den honorære konsuls navn og  

 adresse, den honorære konsuls cpr.nr., samt hvilken fremmed stat den  

 honorære konsul respræsenterer.
 Det fremgår af forarbejderne til momslovens § 45, stk. 2, 2. pkt., at  

 formålet med momsgodtgørelse for honorære konsulers indkøb her i landet,  

 er at opnå en vis ligestilling af de momsmæssige forhold for herboende  

 fremmede staters diplomater og honorære konsuler.
 At der kun bliver en vis ligestilling hænger sammen med, at  

 godtgørelsen for honorære konsuler er begrænset til momsen af varer og  

 ydelser, der skal anvendes fuldt ud i den konsulære tjeneste, det vil sige  

 som hverken helt eller delvist anvendes til privat eller andet brug.
 Det vil bero på en konkret bedømmelse hvilke varer og ydelser, der kan  

 antages at være anvendt i den konsulære tjeneste, ligesom det vil bero på  

 en konkret vurdering om varerne og ydelserne er anvendt fuldt ud.
 Der kan ydes godtgørelse af moms på indkøb af husleje,  

 translatørydelser, udgifter i forbindelse med almindeligt kontorhold og  

 lignende, når indkøbene udelukkende er anvendt i den konsulære  

 tjeneste.
Ansøgning om godtgørelse af afgift kan ske på en særlig blanket.  

 Blanketten kan rekvireres hos told- og skatteforvaltningen.
Den kan  

 endvidere udskrives fra SKATs hjemmeside på Internettet.
Blanketten har  

 nummer 31.032.
 I ansøgningen skal den honorære konsul angive oplysninger til  

 identifikation af ansøgeren.
Anmodningen skal omfatte køb mv. af varer eller ydelser for en periode  

 på mindst 3 måneder og højst et kalenderår.
Ansøgeren skal foretage en  

 sammentælling af det momsbeløb, der søges godtgjort.
Beløbet skal angives  

 i danske kroner.
Det beløb, der søges godtgjort skal udgøre mindst 200 kr.
Beløb under  

 200 kr. vil ikke blive udbetalt.
 Udbetaling af godtgørelse kan enten finde sted til den honorære konsuls  

 bankkonto, girokonto, eller godtgørelsen kan udbetales via check.
 I ansøgningen skal den honorære konsul afgive en erklæring om  

 anvendelsen af de indkøb, for hvilke der søges om afgiftsgodtgørelse,  

 herunder om indkøbene er anvendt fuldt ud i den konsulære tjeneste.
Ansøgningen skal være told- og skatteforvaltningen i hænde senest  

 3 måneder efter udløbet af den periode eller det kalenderår ansøgningen  

 vedrører.
Behandling af rettidigt modtagne og behørigt dokumenterede  

 ansøgninger afsluttes senest 3 måneder efter, at told- og  

 skatteforvaltningen har modtaget anmodningen.
Anmodningen skal ledsages af originale fakturaer med angivelse af de  

 afgiftsbeløb, som ansøgeren har betalt.
Disse dokumenter tilbagesendes  

 ansøgeren i påtegnet stand inden en måned.
Fakturaer, der danner grundlag for ansøgningen, skal være forsynet med  

 fortløbende nummer eller tilsvarende identifikation, fakturadato og  

 indeholde oplysning om sælgers navn, registreringsnummer, (det vil sige  

 det relevante CVR eller SE-nummer) og adresse, købers navn og adresse samt  

 leverancens art, omfang og pris.
Endvidere skal afgiftsbeløbets størrelse  

 være angivet på fakturaen, eller det skal af denne fremgå, at afgiften  

 udgør 20 pct. af det samlede beløb.
Såfremt en faktura også omfatter  

 afgiftsfritagne leverancer, skal det af fakturaen fremgå, hvilke  

 leverancer der er pålagt afgift.
Sådanne leverancer skal opføres for sig  

 med særskilt sammentælling.
 Hvis en faktura indeholder leverancer, som ikke anvendes fuldt ud i den  

 konsulære tjeneste, og derfor ikke berettiger til godtgørelse i henhold  

 til momslovens § 45, stk. 2, 2. pkt, skal dette fremgå tydeligt af  

 anmodningen, ligesom de pågældende poster i fakturaen skal markeres.
 Oplysningerne i henhold til den enkelte honorære konsuls ansøgning om  

 godtgørelse af moms vil, hvis den pågældende konsul giver skriftligt  

 samtykke hertil, blive videregivet til Corps Consulaire - Danmark.
 Told- og skatteforvaltningens afgørelse kan påklages til  

 Landsskatteretten, jf. skatteforvaltningslovens § 11. Fristen er for så  

 vidt andet ikke er bestemt 3 måneder, jf. skatteforvaltningslovens §  

 42.
K.1.2.2 Fritagelsesordninger Skatteministeriet har efter forhandling med Udenrigsministeriet  

 besluttet, at øl, vin, spiritus og tobaksvarer, som diplomater m.fl. i  

 Danmark hidtil har kunnet købe hos punktafgiftsregistrerede virksomheder  

 uden punktafgift, men med moms, for fremtiden kan leveres momsfrit.
 Fra den 1. januar 2004 kan indenlandske leveringer af andre  

 punktafgiftspligtige varer til ambassader, tilknyttet personale m.fl. her  

 i landet ske momsfrit på visse betingelser.
Efter momsbekendtgørelsens § 32, jf. momslovens § 45, stk. 2, kan  

 fremmede staters herværende ambassader mv., internationale organisationer  

 samt tilknyttet personale her i landet momsfrit indkøbe varer fra  

 punktafgiftsregistrerede virksomheder i samme omfang, som disse varer kan  

 købes punktafgiftsfrit.
De nærmere regler og kontrolforanstaltninger  

 fastsættes af told- og skatteforvaltningen.
 Om motorkøretøjer, se  

 Q.2.12.2 .
K.1.2.2.1 Indførsel Med henblik på opfyldelse af traktatretlige forpligtelser kan der opnås  

 momsfritagelse for levering af varer, der er betalt af midler stillet til  

 rådighed af De Forende Staters regeringer som led i det fælles forsvar og  

 forsvarsmateriel til organisationer, der er tilsluttet NATO, samt  

 materialer og ydelser i forbindelse med fællesfinansierede  

 infrastrukturprogrammer under NATO, se  

 I.3.8 .  

 Tilsvarende kan der opnås momsfrihed ved indførsel af varer mv. fra steder  

 uden for EU, når varerne og materiel er indført med henblik på opfyldelse  

 af de traktatretlige forpligtelser, se nærmere  

 I.3.7 .
 I samme omfang og under samme betingelser som fastsat for toldfrihed  

 kan der opnås momsfrihed for varer, der indføres fra steder uden for EU,  

 til fremmede staters herværende diplomatiske og konsulære repræsentationer  

 og dertil knyttede personer med diplomatiske rettigheder samt til  

 internationale organisationer og dertil knyttede personer, der tilstås  

 diplomatiske rettigheder, se nærmere  

 I.3.7 .
K.1.3 Transportvirksomheder § 45, stk.  

 3 Transportvirksomheder, som har betalt moms her i landet i forbindelse  

 med befordring til udlandet af personer med ledsagende bagage og  

 transportmidler, kan få godtgørelse for momsen.
Udlandet omfatter EU-lande  

 og tredielande.
Ledsagende transportmidler omfatter f.eks. cykler,  

 motorcykler, personbiler samt busser med passager.
Derimod er lastbiler og  

 tomme busser ikke omfattet af bestemmelsen.
 For at være omfattet af godtgørelsesordningen skal virksomheden lade  

 sig anmelde og føre et regnskab, som kan danne grundlag for opgørelsen af  

 momsen, som ønskes godtgjort, jf. § 31 i momsbekendtgørelsen.
 Registrerede flyselskaber og rederier kan herefter - med de  

 begrænsninger, der følger af lovens § 42, stk. 1 - få godtgjort  

 momsen af køb mv., som vedrører undenrigs befordring med fly eller  

 skib.
 Flyselskaber og rederier, der ikke er registreret for salg mv. af varer  

 og momspligtige ydelser, men som udfører udenrigs personbefordring, kan  

 efter anmodning lade sig anmelde og derved få godtgørelse for moms af  

 køb mv.
Told- og Skattestyrelsen har i TfS 1994, 854 truffet afgørelse om, at  

 luftfartsselskaber fra den 1. oktober 1994 som udenrigsbefordring kan  

 medregne strækningen mellem to indenrigslufthavne, når billetterne  

 udstedes fra en provinslufthavn via Kastrup til en udenrigsdestination.  

 Det er en betingelse, at der sker et umiddelbart skift fra indenrigsfly  

 til udenrigsfly, at eventuel bagage indcheckes fra start, samt at et  

 gennemgående boarding card udstedes fra start.
Umiddelbart skift anses at  

 foreligge, hvis skiftet finder sted inden for 24 timer.
Dette fremgår  

 også af dommen  

 SKM2002.117.ØLR .
 Ligeledes kan moms af udgifter til drift af lounge godtgøres, hvis  

 loungen er beliggende i udenrigsterminalen, og loungen kun kan benyttes af  

 passagerer med gyldig billet til udenrigsdestination, idet udgifterne til  

 driften af loungen anses for en integreret del af den momsfrie udenrigs  

 befordring.
 Flyselskabers, herunder charterselskabers, udgift til bespisning af  

 passagerer på landjorden i tilfælde af forsinkelser eller aflysninger i  

 flytrafikken kan normalt ikke regnes med ved opgørelsen af købsmomsen.  

 Udgiften kan dog medregnes, hvis selskaberne er forpligtet hertil enten i  

 henhold til internationale aftaler eller i henhold til indgået kontrakt.  

 Udgifter i andre tilfælde, f.eks. hvor bespisningen ydes som kulance fra  

 flyselskabets side, kan ikke medregnes.
Flyselskaber kan normalt ikke få godtgørelse for købsmomsen  

 vedrørende udgifter til hotelophold, underholdning, restaurationsydelser,  

 repræsentation og gaver.
Flyselskaberne kan dog få godtgjort 25 pct. af  

 købsmomsen på hotel- og restaurationsydelser, hvis de afholdte udgifter er  

 af strengt erhvervsmæssig karakter, se nærmere  

 J.3.1.5 .
 Registrerede flyselskaber m.fl. er i øvrigt omfattet af de almindelige  

 kontrol- og regnskabsbestemmelser.
Landsretten fandt i  

 SKM2005.37.ØLR ,  

 at den aktivitet som et selskab udøvede, reelt havde karakter af  

 formidling af salg af flybilletter mellem flyselskaber og selskabets  

 datterselskaber, og at en sådan aktivitet ikke kan betegnes som  

 transportvirksomhed.
Transportvirksomhed som omhandlet i momslovens § 45,  

 stk. 3, må således efter en sproglig forståelse og lovbestemmelsens  

 forarbejder anses for at være den virksomhed, der består i selv at forestå  

 befordringen til udlandet af personer med ledsagende bagage og  

 transportmidler.
At sagsøgeren er anset for omfattet af  

 momsfritagelsesbestemmelsen i momslovens § 13, stk. 1, nr. 15, om  

 personbefordring, findes ikke at indebære, at selskabet samtidig er  

 en transportvirksomhed omfattet af momslovens § 45, stk. 3. Herefter og da  

 det ikke er godtgjort, at sagsøgeren ved ikke at få momsgodtgørelse efter  

 momslovens § 45, stk. 3, i konkurrencemæssig henseende stilles ringere end  

 andre virksomheder svarende til sagsøgerens, tages sagsøgtes  

 (Skatteministeriets) frifindelsespåstand til følge.
Det fremgår af  

 dommen, at selskabets væsentligste aktivitet består i at indgå aftaler med  

 flyselskaber om selskabets ret til at disponere over nærmere angivne antal  

 flysæder og at videresælge disse rettigheder til egne datterselskaber, der  

 driver rejsebureauvirksomhed.
Datterselskaberne foretager på denne  

 baggrund direkte booking af flybiletter hos vedkommende flyselskab.
Når en  

 kunde har betalt et datterselskab for flybilletten, afregner  

 datterselskabet overfor selskabet, og efter at kunden har benyttet  

 flybilletten, sender flyselskabet en faktura til selskabet, der derpå  

 afregner over for flyselskabet.
SKAT har i  

 SKM2006.395.SKAT  

 udtalt, at hvis formidling af transport inden for EU sker i  

 transportvirksomhedens navn (formidlingsydelsen må anses for leveret til  

 transportvirksomheden), vil transportvirksomheden være berettiget til  

 godtgørelse af momsen på formidlingsprovisionen efter § 45, stk. 3, hvis  

 der er tale om formidling af personbefordring til og fra udlandet.
Er der  

 tale om indenrigspersonbefordring vil transportvirksomheden ikke være  

 berettiget til fradrag eller godtgørelse.
 Registrerede virksomheder, der af Færdselsstyrelsen har fået tilladelse  

 til rutekørsel til udlandet med bus, kan - med de begrænsninger, der  

 følger af lovens § 42, stk. 1, se  

 J.3.1 ,  

 - få godtgjort moms af indkøb mv., som vedrører udenrigs  

 personbefordring ved rutekørsel med bus.
 Virksomheder, der ikke er registreret for salg mv. af varer og  

 momspligtige ydelser, men som udfører udenrigs personbefordring ved  

 rutekørsel med bus, kan efter anmodning anmeldes og få godtgørelse  

 for moms af køb mv.
Told- og Skattestyrelsen traf i TfS 1995, 510 afgørelse om, at et  

 busselskab, der kører i rutefart mellem Danmark og Sverige er berettiget  

 til godtgørelse af momsen af hele strækningen, dvs. både den udenlandske  

 og indenlandske kørselsstrækning.
Det er dog betingelse, at selskabet  

 følger rutetilladelsen fra Færdselsstyrelsen, som ikke tillader intern  

 transport af passagerer mellem steder i Danmark.
K.1.4 Forsikrings- og genforsikringsvirksomhed  

 og finansielle aktiviteter § 45, stk. 4 Der ydes godtgørelse af moms, som er betalt i forbindelse med  

 transaktioner, der er omfattet af § 13, stk. 1, nr. 10 (forsikrings - og  

 genforsikringsvirksomhed) og nr. 11, litra a-e (finansielle aktiviteter),  

 se  

 D.11.10  

 og  

 D.11.11 ,  

 når ydelserne leveres til aftagere uden for EU, eller de pågældende  

 ydelser er knyttet direkte til varer, som udføres til steder uden for  

 EU.
 For at være berettiget til momsgodtgørelse skal forsikringsselskaberne  

 lade sig anmelde, jf. momsbekendtgørelsens § 31. Med de begrænsninger, der  

 følger af § 42, stk. 1, se  

 J.3.1 ,  

 kan selskaberne få godtgjort moms på køb af varer og momspligtige ydelser  

 her i landet efter følgende regler:
 Som godtgørelsesberettiget moms anses en andel af et års samlede moms  

 på købte varer og momspligtige ydelser, svarende til forholdet i det  

 pågældende år mellem præmieindtægter hidrørende fra forsikringsvirksomhed  

 uden for EU og de samlede præmieindtægter.
 Som præmieindtægter hidrørende fra forsikringsvirksomhed uden for EU  

 anses:
 Pengeinstitutter kan opgøre den godtgørelsesberettigede moms som en  

 andel af et års samlede moms på købte varer og momspligtige ydelser,  

 svarende til forholdet mellem renteindtægter hidrørende fra kunder  

 bosiddende i lande uden for EU og de samlede renteindtægter, TfS 1997,  

 374.
 Registrerede forsikringsselskaber og pengeinstitutter er i øvrigt  

 omfattet af de almindelige kontrol- og regnskabsbestemmelser.
 Told- og Skattestyrelsen har i cirkulære nr. 2003-20 af 9. juli  

 2003 præciseret praksis vedrørende § 45, stk. 4. Se også afsnit  

 J.2.1.1 .
Reglerne om fradrag og godtgørelse fremgår af artikel 17, stk. 3 og 5,  

 og artikel 19 i 6. momsdirektiv.
Artikel 17, stk. 5, og artikel 19,  

 omhandler ikke godtgørelse , men alene delvis fradragsret.
Godtgørelse er omhandlet i artikel 17, stk. 3, litra c, og der er i  

 direktivet givet valgfrihed med hensyn til at udmønte bestemmelsen i en  

 fradragsordning eller en godtgørelsesordning.
Da Danmark har valgt at  

 udmønte artikel 17, stk. 3, litra c, i en godtgørelsesordning, finder  

 pro-rata satsen i artikel 19 ikke anvendelse.
Fradragsprocenten efter  

 momslovens § 38, og godtgørelsen efter momslovens § 45, stk. 4, beregnes  

 herefter hver for sig.
På denne baggrund kan det lægges til grund, at Såfremt en virksomhed skal opgøre sin delvise fradragsprocent efter  

 momslovens § 38, stk. 1, og samtidig har krav på godtgørelse af afgift  

 efter momslovens § 45, stk. 4, kan virksomheden ikke lægge  

 fradragsprocenten og godtgørelsesprocenten sammen og herefter foretage  

 oprunding af procenten til nærmeste hele procent.
 Præciseringen har virkning fra den 9. juli 2003, hvor cirkulæret  

 blev offentliggjort.
 I den nye momsbekendtgørelse (bekendtgørelse nr. 898 af 6. november  

 2003) er præciseringen indarbejdet i bekendtgørelsens §§ 16 og 31.
K.1.5 Humanitære organisationer m.v. § 45, stk.  

 5 Humanitære organisationer m.v., der udfører varer til steder uden for  

 EU, kan få godtgørelse af den moms, som er betalt for varerne her i  

 landet, jf. § 31 i momsbekendtgørelsen.
Der kan ligeledes ydes godtgørelse  

 af den moms, som er betalt her i landet i forbindelse med varernes direkte  

 udførsel.
K.1.6 Godtgørelse ved indførsel fra steder uden  

 for EU § 45, stk. 6 I tilfælde, hvor betingelserne for toldgodtgørelse efter EU''  

 toldkodeks er opfyldt, ydes momsgodtgørelse i samme omfang som  

 toldgodtgørelse.
Ligeledes ydes momsgodtgørelse, hvor det er åbenbart, at  

 forudsætningerne for momsfrihed har foreligget ved indførslen.
 Ved lov nr. 1299 af 20. december 2000 er momsloven ændret.  

 Momsregistrerede virksomheder, der indfører varer fra steder udfor EU,  

 skal afregne momsen over virksomhedens momsangivelse efter momslovens §  

 56. Der henvises til afsnit  

 O .  

 Ændringen trådte i kraft den 1. april 2001.
Undlader speditionsfirmaer, der som varemodtager angiver transitvarer  

 til godsregistrering, at returnere godstalonen til told- og  

 skatteforvaltningen med attest om varernes udførsel, foretager told-  

 og skatteforvaltningen en skønsmæssig ansættelse.
Speditionsfirmaet  

 kan ikke medregne den betalte importmoms af transitvarerne til firmaets  

 købsmoms.
 Hvis speditionsfirmaet ved fremlæggelse af udførselsdokumentation  

 anmoder om regulering af den skønsmæssig ansættelse, kan momsbeløbet  

 tilbagebetales i samme omfang og på tilsvarende betingelser, som gælder  

 for særlig toldgodtgørelse.
Virksomheder, der ikke er registreret, og private skal efter momslovens  

 § 61 afregne importmomsen efter de regler, der gælder for afregning af  

 told.
Der henvises til afsnit  

 P.4 .
Private kan kun få momsen tilbagebetalt, hvis varen ikke svarer til  

 bestillingen.
Der kan ikke tilbagebetales moms, når private returnerer  

 bøger mv., der er bestilt hos virksomheder uden for EU, selv om der gælder  

 en fortrydelsesret.
Afsnit L Betalingspligtige personer I momslovens § 46, er der fastsat regler om, hvem det overfor told- og  

 skatteforvaltningen påhviler at betale momsen for en given transaktion.
De  

 tilsvarende regler findes i 6. momsdirektiv, hovedsagelig i artikel 21.
L.1 Betalingspligtige personer L.1.1 Hovedregel § 46, stk. 1, 1.  

 pkt.
 Udgangspunktet er, at momsen skal betales af den momspligtige person,  

 der foretager en momspligtig levering af varer og ydelser her i landet, og  

 bestemmelsen er derfor en hæftelsesregel, fordi den betalingspligtige  

 person også er den person, der hæfter for betalingen.
Til belysning af praksis på området kan nævnes, at to personer, der i  

 en periode sammen havde drevet virksomhed, hæftede solidarisk for denne  

 periode.
Dette gælder, selvom den ene person efterfølgende er udtrådt af  

 virksomheden, og at der samtidig foreligger en intern aftale om, at den  

 anden hæfter for al gæld for den nævnte periode.
Se også Østre Landsrets dom i TfS 1996,378, der vedrørte en skatteyder,  

 som blev erklæret konkurs med fristdagen den 20/2 1990. Senere påbegyndte  

 skatteyderen påny selvstændig virksomhed og opnåede i den forbindelse krav  

 på negativ momstilsvar.
Regionen modregnede tilsvaret i restancen  

 oparbejdet inden konkursdekretets afsigelse.
Landsretten fandt, at  

 regionen var berettiget til at foretage modregning, idet skatteyderen  

 fortsat hæftede for restancerne fra før konkursen, og betingelserne for  

 modregning i øvrigt var opfyldt.
Told- og Skattestyrelsen har i TfS 1996,337 gennemgået betingelserne  

 for, at advokaters bestyrelseshonorarer kan tilfalde selskabet i de  

 tilfælde, hvor advokater driver virksomhed i selskabsform.
I det tilfælde,  

 hvor honoraret tilfalder advokataktieselskabet, vil selskabet også være  

 den momspligtige person, der er betalingspligtig for momsen af  

 beløbet.
 Desuden hæfter et bestyrelsesmedlem i et aktieselskab ikke personligt  

 for selskabets eventuelle momsrestancer, selvom bestyrelsesmedlemmets  

 kontoradresse anvendes som opkrævningsadresse for  

 selskabet.
 L.1.2 Undtagelser § 46, stk. 1, 2.  

 pkt.
Bestemmelsens 2. pkt. opregner 4 tilfælde - og fra 1. januar 2005  

 5 tilfælde - med grænseoverskridende transaktioner, hvor momsen skal  

 betales af aftageren.
Baggrunden for disse undtagelser er primært, at det  

 derved undgås at kræve registrering af den udenlandske leverandør, samt at  

 momsen rent faktisk betales her i landet.
Dette afhjælper problemer i  

 forhold til de lande, som Danmark ikke har et kontrol- og  

 inddrivelsessamarbejde med.
L.1.2.1 Trekantshandel § 46, stk. 1, nr.  

 1 Aftageren skal betale momsen, når denne er en registreret virksomhed,  

 der har modtaget varen fra et andet EU-land ved en trekantshandel,  

 jf.momslovens § 35, stk. 1, nr. 2.
 Reglerne for, hvornår der er tale om trekantshandel, således at  

 slutbruger, der er registreret her i landet, derfor skal betale momsen, er  

 nærmere omtalt i afsnit  

 I .
 Mellemhandlere, der ikke er registreret her i landet, og som leverer  

 varer direkte fra et andet EU-land til en registreret varemodtager her i  

 landet, kan efter momsbekendtgørelsens § 80, undlade at lade sig  

 registrere og svare moms her i landet, når mellemhandleren i det andet  

 EU-land har opfyldt betingelserne i momsbekendtgørelsens § 79 (se  

 P.9 ).
L.1.2.2 Installering og montering § 46, stk. 1,  

 nr. 2 Virksomheder, som af en virksomhed etableret i et andet EU-land, eller  

 for dennes regning, får leveret og installeret eller monteret varer, er  

 betalingspligtige.
Det er dog et krav, at aftageren af installations-  

 eller monteringsarbejdet er en registreret virksomhed.
Udføres  

 installeringen eller monteringen for en ikke registreret virksomhed, er  

 det den udenlandske virksomhed, som er pligtig til at betale momsen.
 Hvis varen installeres af en virksomhed, der er etableret her i landet  

 eller uden for EU, følger det af bestemmelsen, at det er installatøren -  

 og ikke aftageren - der skal betale momsen.
Efter momslovens § 46, stk.1, nr. 2, 2. pkt. kan skatteministeren  

 fastsætte nærmere regler om dokumentation for, at aftageren er  

 betalingspligtig.
Dette er gjort i momsbekendtgørelsens § 78, stk. 2.
Betalingspligt for aftageren forudsætter, at betingelserne i  

 momsbekendtgørelsens § 78, stk. 2, er opfyldte.
Efter denne bestemmelse  

 skal den udenlandske virksomhed på fakturaen anføre virksomhedens og  

 aftagerens registreringsnummer, og at vareaftageren skal betale momsen for  

 den pågældende transaktion.
Aftageren skal på angivelsen anføre  

 fakturabeløbet og det momsbeløb, der skal betales i forbindelse med  

 transaktionen.
 Den udenlandske leverandør vælger selv, om denne vil følge  

 anvisningerne i momsbekendtgørelsens § 78, stk. 2, og derved undgå at  

 skulle registreres her i landet, eller om vedkommende i stedet ønsker at  

 blive registreret her i landet i overensstemmelse med hovedreglen nævnt i  

 lovens § 46, stk. 1, 1. pkt.
L.1.2.3 Visse ydelser § 46, stk. 1, nr.  

 3 Hvis en registreret virksomhed fra en leverandør, der er etableret i  

 udlandet aftager ydelser nævnt i momslovens § 16, stk. 2, § 18, stk. 2, §  

 19, stk. 2 og 3, § 20, stk. 2, eller § 21, skal momsen afregnes af  

 aftageren.
Det samme gælder, når en momspligtig aftager modtager ydelser nævnt i  

 lovens § 15, stk. 2 og 3. Dermed kan ikke registrerede virksomheder  

 altså også blive betalingspligtige.
Se  

 P.9 .
 De nævnte ydelser er rådgivningsydelser mv.,  

 herunder telekommunikationsydelser, elektronisk leverede  

 tjenesteydelser og - fra 1. januar 2005 - visse transmissionsydelser (§  

 15, stk. 2 og 3), udlejning af transportmidler (§ 16, stk. 2),  

 lønforarbejdning mv. (§18, stk. 2), EU-transportydelser (§ 19, stk. 2 og  

 3), ydelser knyttet til transport af varer mellem to forskellige EU-lande  

 (§ 20, stk. 2) og formidlingsydelser (§ 21). Reglerne om disse ydelsers  

 leveringssted behandles i afsnit  

 E.3 .
 Det fremgår af bestemmelsen, at det er momspligtige modtagere (og i  

 visse tilfælde kun registrerede virksomheder) af de omhandlede ydelser,  

 der er betalingspligtige.
Hvis aftageren er en privatperson, skal den udenlandske leverandør  

 således lade sig registrere her i landet og betale moms af  

 leverancen.Tilsvarende gælder, hvis aftageren er et selskab eller en anden  

 juridisk person, der ikke er en momspligtig person.
Om momspligtige  

 personer, se  

 C .
 Bestemmelsen har stor praktisk betydning, idet det i realiteten er den,  

 der bevirker, at udenlandske leverandører af alle de mest almindelige  

 grænseoverskridende ydelser undgår at skulle lade sig momsregistrere og  

 afregne moms i det land, hvor deres ydelse leveres.
 I  

 SKM2002.663.LSR  

 omtalt i   

 E.3 ,   

 E.3.1.3  

 og   

 E.3.1.5  

 lagde Landsskatteretten på baggrund af det af told- og skatteregionen og  

 selskabet oplyste til grund, at det pågældende selskab var en momspligtig  

 person efter momslovens § 3, stk. 1, og dermed betalingspligtig efter §  

 46, stk. 1, nr. 3.
Skatteministeriet har taget bekræftende til genmæle i en retssag  

 vedrørende Landsskatterettens kendelse i  

 SKM2002.663.LSR .  

 Som følge af, at der er taget bekræftende til genmæle har Told- og  

 Skattestyrelsen udarbejdet en kommentar i  

 SKM2004.333.TSS .  

 Under sagens behandling ved landsretten bestred selskabet, at det var en  

 afgiftspligtig person på det tidspunkt, hvor selskabet modtog ydelserne.  

 Selskabet fremlagde endvidere nye oplysninger m.v., der ikke havde  

 foreligget i forbindelse med Landsskatterettens behandling af sagen.
Såsom  

 sagen forelå oplyst ved landsretten fandt Skatteministeriet det  

 sandsynligt, at landsretten ville nå frem til, at selskabet ikke kunne  

 anses for at være en afgiftspligtig person, hvorfor selskabet  

 allerede af denne grund ikke skal betale erhvervelsesmoms af de omhandlede  

 tjenesteydelser i henhold til momslovens dagældende § 18, stk. 1, nr. 3.  

 Skatteministeriet tog af disse grunde bekræftende til genmæle i sagen ved  

 landsretten.
L.1.2.4 Investeringsguld § 46, stk. 1, nr.  

 4 Ved levering her i landet til momsregistrede virksomheder af visse  

 former for guld, der er pålagt moms, er det efter § 46, stk. 1, nr. 4,  

 aftageren, der er den betalingspligtige person.
Bestemmelsens grundlag i  

 6. momsdirektiv er artikel 26b, punkt F.
 Bestemmelsen omfatter dels leveringer af investeringsguld, hvor  

 sælgeren har valgt at levere guldet med moms, jf § 51a, stk. 3, dels  

 leveringer af andet guld som råmetal eller som halvforarbejdede produkter  

 af en lødighed på 325 tusindedele eller derover.
 Om frivillig registrering efter § 51 a for levering af  

 investeringsguld, se  

 D.11.21 .
L.1.2.5 Visse leveringer af gas og elektricitet  

 § 46, stk. 1, nr. 5 Fra 1. januar 2005 er det aftageren, der er den  

 betalingspligtige person ved visse køb af gas og elektricitet.
Efter  

 bestemmelsen er momsregistrerede virksomheder betalingspligtige, når  

 de fra en virksomhed, der er etableret i udlandet, modtager gas  

 leveret gennem distributionssystemet for naturgas eller elektricitet.
Bestemmelsen er indsat i momsloven ved lov nr. 356 af  

 19. maj 2004. Ved denne lov ændres leveringsstedsbestemmelserne for disse  

 leveringer af gas og elektricitet.
Den nye bestemmelse om betalingspligt  

 betyder, at udenlandske virksomheder - som ikke i forvejen er  

 momsregistreret her i landet - ikke behøver at blive momsregistreret her,  

 selvom de har leverancer, der har leveringssted her.
Det er dog en  

 betingelse, at de alene leverer de omhandlede leverancer af gas og  

 elektricitet til momsregistrerede virksomheder.
 Om de nye bestemmelser for leveringsstedet, se  

 E.2.4 .
For leverancer før den 1. januar 2005 finder reglerne om EU-handel  

 anvendelse ved leverancer, der efter de hidtilgældende regler har  

 leveringssted i et andet EU-land.
Momspligtige personer er  

 derfor betalingspligtige efter bestemmelsen i § 46, stk.  

 2, om betalingspligt ved erhvervelse af varer fra andre EU-lande.
Se  

 L.2 .
L.2 Erhvervelser Moms af varer fra andre EU-lande skal betales af den person, der  

 foretager en momspligtig erhvervelse, jf. momslovens § 46, stk. 2.
 Reglerne om momspligtige erhvervelser står i lovens § 11, der er  

 nærmere omtalt i  

 D.9 .
Det bemærkes, at udenlandske virksomheder, der foretager momspligtige  

 erhvervelser her i landet, som hovedregel skal registreres.
Hvis  

 virksomheden ikke har filial eller lignende her i landet, skal den  

 registreres ved en repræsentant, der er etableret her i landet, jf. lovens  

 § 47, stk. 2, 2. pkt.
Bestemmelsen er behandlet nærmere i afsnit  

 M.1.3 .
L.3 Told- og afgiftsoplag Ifølge momslovens § 11 a skal der betales moms af EU-varer, der efter  

 at have været oplagt i Københavns Frihavn, på et frilager eller på et  

 afgiftsoplag fraføres herfra, jf.
Momsvejledningens afsnit  

 D.9.3 .  

 Tilsvarende skal der efter momslovens § 12, stk. 2, betales importmoms af  

 tredjelandsvarer, når varerne ikke længere er omfattet af visse  

 toldordninger.
Blandt disse toldordninger er oplæggelse i Københavns  

 Frihavn, på frilager eller på toldoplag, jf.
Momsvejledningens afsnit  

 D.10 .
Af momslovens § 46, stk. 3, fremgår det, at betaling af moms af  

 varer, der fraføres Københavns Frihavn eller frilager, toldoplag eller et  

 afgiftsoplag, påhviler den person, der foranlediger, at varen fraføres de  

 nævnte ordninger.
Dette kan f.eks. være varemodtageren.
 Momsbekendtgørelsens § 98, stk. 3, nævner, at virksomheder, der  

 foranlediger, at varer fraføres et afgiftsoplag, ved fraførslen skal  

 anføre momsbeløbet på kontoen for udgående moms, jf. momslovens § 11  

 a.
Momsbekendtgørelsen og toldbehandlingsbekendtgørelsen indeholder  

 derudover bestemmelser om, at oplagsindehaveren hæfter for varer, der  

 fraføres - eller må anses for fraført - fra lagret i modstrid  

 med gældende regler.
Jf. § 96 i  

 Momsbekendtgørelsen  

 og § 101 i  

 Toldbehandlingsbekendtgørelsen .
 I en sag om tyveri fra en provianteringsvirksomhed fandt Højesteret i  

  

 SKM2002.149.HR ,  

 at der i den dagældende Toldbehandlingsbekendtgørelses § 87, stk. 1, jf.  

 toldlovens § 57, sammenholdt med momslovens § 11 a, var hjemmel til  

 at opkræve moms hos den registrerede oplagshaver for varer, der var gået  

 tabt ved tyveri.
Ved indbrudstyveri fra frilagre, afgiftsoplag og toldoplag er  

 der således pligt til at betale moms.
Betalingspligten påhviler  

 som udgangspunkt den person, der foranlediger, at varen fraføres de nævnte  

 ordninger, jf. lovens § 46, stk. 3. Oplagsindehaveren  

 hæfter imidlertid for momsen af stjålne varer, der ikke forefindes på  

 lageret som følge af indbrudstyveri.
Told- og Skattestyrelsen har i  

 SKM2004.160.TSS  

 udtalt, at ved fraførsel af varer fra frilagere, afgiftsoplag og  

 toldoplag som følge af fejlleveringer og ekspeditionsfejl er der ligeledes  

 pligt til at betale moms efter lovens § 11 a henholdsvis § 12, stk.  

 2. Oplagsindehaveren er selv den betalingspligtige person efter lovens §  

 46, stk. 3, idet det er oplaget, der har begået fejlen.
Dertil kommer, at  

 oplagsindehaveren som nævnt hæfter for momsen efter  

 toldbehandlingsbekendtgørelsens og momsbekendtgørelsens  

 hæftelsesbestemmelser.
 Om fradragsret for moms, der i forbindelse med indbrudstyveri skal  

 betales efter § 11 a eller § 12, stk. 2, se  

 SKM2004.160.TSS ,  

 der er omtalt i afsnit  

 J.1.1.13 .
Landsretten fandt i  

 SKM2004.475.ØLR , at  

 Københavns Havn ikke hæftede for momskravet vedrørende cigaretter  

 (tredjelandsvarer), der var stjålet fra frihavnen.
Landsretten fandt,  

 at Københavns Havn efter det oplyste ikke retligt  

 havde kunnet råde over cigaretterne.
Landsretten fandt heller ikke,  

 at den skete omladning og kortvarige opbevaring af cigaretterne, der  

 foregik som led i den almindelige havnemæssige håndtering af varerne,  

 indebar, at Københavns Havn havde rådet over cigaretterne i toldlovens §  

 39, stk. 1's forstand.
Ligeledes fandtes denne håndtering ikke at  

 indebære, at Københavns Havn hæftede efter den dagældende  

 toldbehandlingsbekendtgørelses § 80 (§ 94 i den nugældende  

 bekendtgørelse), der som anført af Landsskatteretten måtte ses i  

 sammenhæng med bekendtgørelsens § 79 (den nugældende bekendtgørelses §  

 93), ligesom de nævnte bestemmelser som anført ikke vedrørte selve  

 frihavnsvirksomheden, men alene de virksomheder, der opererede på  

 frihavnsområdet.
Landsretten fandt yderligere i  

 SKM2004.475.ØLR ,  

 at Københavns Havn ikke hæftede for momskravet vedrørende spiritusvarer  

 (EU-varer), der var stjålet fra frihavnen.
Spiritusvarerne fandtes  

 ikke at være oplagt efter momslovens §11a i Københavns Frihavn, og  

 Københavns Havn havde ikke foranlediget, at varerne blev fraført oplaget  

 efter momslovens §46, stk. 3.
L.4 Import Moms af varer, der indføres fra steder uden for EU, skal efter  

 momslovens § 46, stk. 4, betales af importøren.
Toldlovgivningen indeholder dog en række regler om, at andre, f.eks.  

 transportører og oplagshavere, hæfter for betaling af importmoms.
Der  

 henvises til  

 Toldvejledningen .  

 Af nyere afgørelser på området kan dog nævnes   

 SKM2002.518.HR  og  

 SKM2004.475.ØLR .
L.5 Fakturering med moms I henhold til momslovens § 46, stk. 5, skal moms betales af  

 enhver, der på en faktura anfører momsbeløb eller anden angivelse af, at  

 fakturabeløbet indeholder moms.
Bestemmelsen skal ses i sammenhæng med lovens § 52, stk. 7, hvorefter  

 enhver virksomhed, der med urette anfører momsbeløb på en faktura, skal  

 indbetale dette beløb til told- og skatteforvaltningen.
Bestemmelsen i §  

 52, stk. 7, er nærmere omtalt i afsnit  

 N.2.3.12 .
 I praksis vil situationer med forkert beregnet moms oftest blive løst  

 ved udstedelse af kreditnota for det fejlagtigt beregnede momsbeløb fra  

 sælger til køber.
L.6 Solidarisk hæftelse § 46, stk. 6 En udenlandsk virksomhed, der er registreret her i landet, er  

 forpligtet til at betale moms efter momslovens § 46, stk. 1.
 Ændringen betyder, at såfremt en udenlandsk virksomhed etableret uden  

 for EU i andre lande end Færøerne, Grønland, Island eller Norge er  

 registreret ved en herboende repræsentant, hæfter virksomheden og  

 repræsentanten solidarisk for betaling af momsen.
Virksomheder etableret i EU, på Færøerne, Grønland, Island eller i  

 Norge kan dog fremover vælge, om de fortsat vil registreres ved en  

 herboende repræsentant.
Den herboende repræsentant hæfter ikke  

 solidarisk med EU-virksomheder og virksomheder i Grønland, Færøerne,  

 Island og Norge.
 Den fiskale repræsentant for EU-virksomheder, virksomheder i Grønland  

 etc. varetager således de administrative forpligtelser over for  

 myndighederne, således at told- og skatteforvaltningen har en  

 kontaktperson her i landet.
 I visse tilfælde kan der dog blive tale om at stille sikkerhed, se  

 P.6 .
L.7 Fællesregistrerede virksomheders solidariske  

 hæftelse Virksomheder, der ikke har samme ejer, og som er registreret under ét  

 efter momslovens § 47, stk. 4, hæfter solidarisk for betaling af moms  

 vedrørende de virksomheder, der er omfattet af den fælles registrering,  

 jf. lovens § 46, stk. 7.
 Bestemmelsen i § 47, stk. 4, er nærmere omtalt i afsnit  

 M.1.5 .
 Højesteret statuerede i sin dom af 25. oktober 1989, at et krav fra  

 Eksportkreditrådet mod én af flere fællesregistrerede virksomheder kunne  

 modregnes i den fællesregistrerede virksomheds momstilgodehavende.
Det blev i denne forbindelse udtalt, at enhver af de fællesregistrerede  

 virksomheder havde stilling som kreditor i forhold til det daværende  

 toldvæsen.
Da momsgodtgørelsen således også tilkom den virksomhed, som  

 Eksportkreditrådet havde et krav mod, var modregningen berettiget.
 Dommen illustrerer rækkevidden af den fælles hæftelse i  

 fællesregistreringen, der således gælder både i ind- og  

 udbetalingssituationen.
 I afgørelse Dep. 891/84 er fastlagt, at i en personligt ejet virksomhed  

 og et selskab, hvor der ikke var nogen egentlig bogføring, og hvor der var  

 foretaget en sammenblanding af afgiftsregnskaberne, hæftes der solidarisk,  

 selvom virksomhederne var registreret hver for sig.
Der var på denne baggrund foretaget modregning mellem negativ moms i  

 den personlige virksomhed og momsskyld i selskabet.
Afgørelsen var  

 begrundet i, at der i kontrolperioden ikke var foretaget nogen egentlig  

 bogføring, ligesom der var sket en vis sammenblanding af momsregnskaberne.
L.8 Solidarisk hæftelse i momskarrusel § 46,  

 stk. 8 og 9 I momslovens § 46 er der med virkning fra 1.  

 juli 2006 indsat et nyt stk. 8 og 9, hvorefter told- og  

 skatteforvaltningen kan pålægge virksomheder, som har deltaget i en  

 momskarrusel, solidarisk hæftelse for den moms, som en anden virksomhed er  

 betalingspligtig for.
Med momskarrusel menes de situationer, hvor en  

 virksomhed registreret i Danmark handler med en virksomhed, som har  

 erhvervet varer uden moms i henhold til momslovens kapitel 3 og 4, og som  

 forsætligt eller groft uagtsomt ikke afregner den skyldige afgift eller  

 handler med en virksomhed i et senere handelsled i samme kæde.
For at der  

 er tale om en momskarrusel, forudsættes det, at de pågældende varer indgår  

 i en kæde af handler.
Kæden behøver ikke nødvendigvis at køre rundt i  

 cirkler, men den involverer mere end de to nævnte virksomheder.
 Endvidere skal den virksomhed, som har erhvervet varer  

 uden moms og dermed er betalingspligtig, men ikke afregner den skyldige  

 moms, have forsæt eller udvise grov uagtsomhed som tilregnelse med hensyn  

 til at unddrage moms (også kaldet den betalingspligtige missing trader).  

 Vurderingen af den betalingspligtige missing traders tilregnelse foretages  

 af told- og skatteforvaltningen, og vil som oftest resultere i en  

 anmodning om tiltalerejsning i en straffe- og /eller en  

 erstatningssag.
En virksomhed, der handler med en sådan missing trader  

 eller ethvert andet led i handelskæden, kan risikere at hæfte solidarisk  

 for den moms som den betalingspligtige missing trader burde have afregnet  

 her i landet.
Betingelserne for solidarisk hæftelse fremgår af § 46,  

 stk. 8.
Den solidariske hæftelse er betinget af en række  

 forhold.
Den første betingelse fremgår af § 46, stk. 8, nr. 1.  

 Told- og skatteforvaltningen skal have konstateret, at den pågældende  

 virksomhed tidligere har deltaget i en momskarrusel, hvor afgiften  

 forsætligt eller groft uagtsomt ikke er blevet afregnet af en  

 betalingspligtig missing trader.
Virksomhedens tilregnelse er uden  

 betydning i denne henseende.
Der er udelukkende tale om en objektiv  

 konstatering af, at virksomheden har deltaget i en momskarrusel.
 Den anden betingelse fremgår af § 46,  

 stk. 8, nr. 2. Den pågældende virksomhed skal have modtaget en  

 notifikation fra told- og skatteforvaltningen jf. § 46,  

 stk. 9.
Den tredje betingelse fremgår af § 46,  

 stk. 8, nr. 3. Den pågældende virksomhed har groft uagtsomt eller  

 forsætligt ikke overholdt påbuddene i en gældende notifikation.
Har  

 virksomheden ignoreret påbuddene i notifikationen vil der være en  

 formodning for, at virksomheden ikke har været i god tro, da den indgik i  

 den pågældende handel.
Notifikationen kan indeholde påbud, som virksomheden  

 aktivt skal udføre, såsom fysisk varekontrol og registrering af  

 vareidentitet.
Er der tale om varer, som virksomheden har handlet med  

 tidligere, er der overvejende sandsynlighed for, at varerne kører rundt i  

 en karrusel.
I en karrusel kører varerne dog ikke nødvendigvis rundt i  

 cirkler, idet varerne også kan køre gennem flere led som i en normal  

 handelskæde.
Derfor kan virksomheden også blive pålagt at være opmærksom  

 på usædvanlige fakturerings-, betalings- og vareflow (eksempelvis  

 tredjepartsbetalinger, hvor betaling sker til en anden end sælger,  

 utraditionelle handelskanaler, usædvanligt store varepartier mv.) samt  

 varer, der handles til priser, der afviger fra markedsprisen, og hvor der  

 ikke er sammenhæng mellem varens pris, kvalitet og mængde (f.eks. handles  

 til en pris, der er lavere end laveste markedspris). Påbuddene vil afhænge  

 af en vurdering af virksomhedens konkrete forhold.
Ét påbud vil dog altid være obligatorisk, og der er en  

 underretningspligt for den notificerede virksomhed.
Med andre ord skal en  

 virksomhed, som har modtaget en notifikation underrette told- og  

 skatteforvaltningen, såfremt den støder på de usædvanlige handelsforhold  

 nævnt i notifikationen.
Dette gælder uanset om virksomheden vælger at  

 indgå handlen eller ej.
Såfremt virksomheden støder på de usædvanlige  

 handelsforhold nævnt i notifikationen, skal den som udgangspunkt afholde  

 sig fra at indgå i handlen.
Ignorerer virksomheden de usædvanlige  

 handelsforhold og dermed påbuddene i notifikationen ved at indgå handlen,  

 kan den risikere at hæfte solidarisk for den moms, som den  

 betalingspligtige missing trader ikke har afregnet her i landet, som den  

 burde.
 En meddelelse om notifikation og et evt. krav om  

 solidarisk hæftelse udelukker dog ikke de allerede eksisterende muligheder  

 for at rejse tiltale for momsunddragelse, såfremt den fornødne tilregnelse  

 er til stede og kan bevises.
Med andre ord vil en virksomhed, der overholder  

 påbuddene ikke hæfte solidarisk, såfremt told- og skatteforvaltningen  

 vurderer, at virksomheden har været i god tro eller har handlet simpelt  

 uagtsomt.
Det bemærkes dog, at når en virksomhed har modtaget en  

 notifikation, vil der være en formodning for, at virksomheden ikke på ny  

 kan komme til at deltage i en momskarrusel, såfremt påbuddene  

 overholdes.
 Notifikationen skal endvidere være gældende i den  

 forstand, at den ikke må være slettet i kontrolinformationsregistret, som  

 sletter oplysninger efter 5 år.
 Er ovennævnte tre betingelser opfyldt, vil  

 virksomheden hæfte solidarisk for moms, som den betalingspligtige missing  

 trader skulle have afregnet.
Såfremt told- og skatteforvaltningen vurderer, at en  

 virksomhed har deltaget i en handel som beskrevet i stk. 8, nr. 1 og  

 2, kan told- og skatteforvaltningen udstede en notifikation, der gennem  

 konkrete påbud pålægger virksomheden at udvise større agtpågivenhed ved  

 sine handler.
For eksempler på påbud henvises til beskrivelsen ovenfor  

 under stk. 8, nr. 3.
 Notifikationen gives såvel til virksomheden som den  

 personkreds, der er nævnt i opkrævningslovens § 11, stk. 2, nr.  

 1 - 3. Hermed tænkes på den, der enten 1) er ejer af virksomheden, 2)  

 reelt driver virksomheden eller 3) er et medlem af virksomhedens  

 bestyrelse eller direktion. Årsagen til denne henvisning er, at det ikke  

 bør være muligt at omgå notifikationen ved at afmelde virksomheden fra  

 registrering og blot registrere en anden virksomhed i stedet.
Notifikationen gives skriftligt og har gyldighed for  

 en periode på 5 år, hvorefter den bortfalder i overensstemmelse med  

 reglerne for sletning af oplysninger i kontrolinformationsregistret.  

 Notifikationen kan dog fornyes og dermed gælde i mere end 5 år, såfremt  

 der er grundlag for at forny den.
Det vil der være, såfremt det  

 konstateres, at virksomheden har deltaget i momskarruseller, som ligger  

 efter notifikationstidspunktet.
I så fald gælder notifikationen i 5 år fra  

 seneste konstaterede deltagelse i en momskarrusel.
Told- og  

 skatteforvaltningen har også mulighed for at revurdere notifikationen og  

 eventuelt ophæve/tilbagekalde den, såfremt den konstaterer, at der ikke er  

 risiko for, at virksomheden deltager i en ny momskarrusel.
 Notifikationen, fornyelser og  

 ophævelser/tilbagekaldelser registreres i told- og skatteforvaltningens  

 kontrolinformationsregister (KINFO), således at told- og  

 skatteforvaltningen kan følge de pågældende virksomheder og deres  

 personkreds.
Afsnit M Registrering §§ 47-51 Bestemmelserne om momsregistrering findes i §§  

 47-51.
M.1 Registrering af virksomheder med  

 leverancer M.1.1 Anmeldelse til registrering § 47, stk.  

 1 Momspligtige personer, der driver virksomhed med levering af varer og  

 ydelser, som ikke er momsfri efter § 13, skal anmelde virksomheden til  

 momsregistrering.
Registreringen sker med virkning fra det tidspunkt, hvor  

 den registreringspligtige virksomhed efter en konkret vurdering må anses  

 for at være startet, se  

 M.1.2 .  

 Anmeldelse om nyregistrering, ændring af igangværende registreringer og  

 afmeldelse fra registrering skal ske til Erhvervs- og Selskabsstyrelsen,  

 der træffer afgørelse om registreringen.
Visse anmeldelser, som kræver  

 egentlig skatte- og afgiftsfaglig kompetence, kan udtages til  

 sagsbehandling hos told- og skatteforvaltningen, der herefter træffer  

 afgørelse om registreringen.
Bliver told- og skatteforvaltningen i  

 øvrigt i forbindelse med kontrol-, lignings- og inddrivelsesarbejdet  

 bekendt med forhold, der medfører nyregistrering af, ændringer i eller  

 afmeldelse af en virksomhedsregistreringsforhold, træffes afgørelse  

 ligeledes af told- og skatteforvaltningen.
Der henvises §§ 1-4 i  

 bekg. om virksomhedsregistrering i en række skatte- og afgiftslove.
 Klager over afgørelser om registrering behandles  

 af Landsskatteretten, jf. § 11 i Skatteforvaltningsloven, lov nr. 758  

 af 2. aug. 2005.
 Afgørelserne registreres i SKAT´s Erhvervssystem, jf. § 6 i bekg. om  

 virksomhedsregistrering.
 I § 3 er defineret, hvad der forstås ved en momspligtig person, se  

 C.1 .
Hvis de samlede momspligtige leverancer ikke overstiger 50.000 kr.  

 inden for en 12-måneders periode, skal der ikke ske registrering eller  

 betales moms, jf. § 49, stk. 1. Denne undtagelse gælder ikke for  

 udenlandske virksomheder og ved levering af nye transportmidler til andre  

 EU-lande.
Her skal der altid ske registrering.
 Pligten til at lade sig registrere indtræder på det tidspunkt, hvor det  

 er åbenbart, at den momspligtige omsætning vil overstige  

 registreringsgrænsen på de 50.000 kr.
 Momspligtige personer, der efter 50.000 kr.'s grænsen ikke behøver at  

 lade sig registrere, kan vælge at lade sig registrere og betale moms, se  

 M.4 .
Der er ingen formkrav i loven med hensyn til selve anmeldelsen, men i  

 praksis sker anmeldelsen ved, at der udfyldes en særlig  

 anmeldelsesblanket.
Virksomheden skal bl.a. give oplysninger om  

 ejerforhold, aktiviteter mv. og skal give forskellige former for  

 dokumentation.
Anmeldelse og andre dokumenter, der indsendes til Erhvervs- og  

 Selskabsstyrelsen, kan være i såvel papirbaseret som elektronisk form  

 efter Erhvervs- og Selskabsstyrelsens nærmere retningslinier.
På  

 http://www.webreg.dk/  findes de  

 blanketter, som virksomhederne skal bruge.
Anmeldelse af ny virksomhed  

 skal sendes til Erhvervs- og Selskabsstyrelsen, Postboks 600, 0900  

 København C.
Oplysningen om ændringer eller ophør sendes til Erhvervs- og  

 Selskabsstyrelsen, Postboks 910, 0900 København C.
 Hvis et aktieselskab eller anpartsselskab under stiftelse anmeldes til  

 registrering, skal der gives personlige oplysninger om stifterne, som alle  

 skal underskrive registreringsanmeldelsen, da de hæfter solidarisk for  

 indgåede forpligtelser, indtil selskabet er stiftet, anmeldt og  

 registreret i Erhvervs- og Selskabsstyrelsen.
 Ved registreringen får virksomheden et registreringsbevis, hvor  

 virksomhedens CVR-nr./SE-nr. er anført.
M.1.1.1 Varer oplagt i Københavns Frihavn,  

 frilager, toldoplag eller afgiftsoplag Momspligtige personer, der leverer varer, der er oplagt i Københavns  

 Frihavn eller på et frilager, et toldoplag eller et afgiftsoplag, uden  

 afgift, kan dog undlade at lade sig momsregistrere, jf. § 47, stk. 1, 2.  

 pkt.
De pågældende varers momsfritagelse følger af bestemmelserne i § 12,  

 stk. 2,  § 34, stk. 1, nr. 15 og § 34, stk. 2 - 3. Se herom i  

 D.10 ,  

 I.1.9 ,  

 I.1.11  

 og  

 I.1.12 .
 Det er dog kun muligt at blive fritaget for at lade sig registrere,  

 hvis der er tale om levering af oplagte varer.
 Hvis en virksomhed driver almindelig handel inden for Frihavnens  

 område, skal den derfor registreres i lighed med alle andre momspligtige  

 virksomheder.
M.1.2 Tidsmæssige krav § 47, stk. 5 Virksomheden skal anmelde sig til registrering senest 8 dage før den  

 momspligtige virksomhed går i gang, jf. § 47, stk. 5. § 47,  

 stk. 5, er en ordensforskrift, der påbyder registreringspligtige  

 virksomheder at anmelde sig til registrering, inden den  

 registreringspligtige virksomhed begynder.
Selve registreringen skal  

 imidlertid ske med virkning fra det tidspunkt, hvor den  

 registreringspligtige virksomhed efter en konkret vurdering må anses for  

 at være startet.
Dette gælder også, selvom virksomheden anmelder sig for  

 sent i forhold til tidskravet i § 47, stk. 5. Overskridelse af tidskravet  

 til selve anmeldelsen straffes dog med bøde, jf. § 81, se  

 V.2.2 . Fra  

 1. juli 1995 kan virksomheder, der anmeldes til registrering, blive pålagt  

 at stille sikkerhed for momskrav efter reglerne i kildeskattelovens § 56  

 A, stk. 2, jf. momslovens § 62, stk. 10. Virksomheden kan herefter ikke  

 blive registreret, før der er stillet sikkerhed.
Et evt. pålæg om  

 sikkerhedsstillelse skal meddeles virksomheden senest 14 dage efter, at  

 den har anmeldt sig til registrering.
Se  

 P.5 . Hvis  

 registreringsforholdene bliver ændret (f.eks. ejerforhold, beliggenhed  

 eller ansvarlig ledelse), skal dette meddeles til Selskabs- og  

 Erhvervsstyrelsen sendes 8 dage efter ændringen, jf.  

 M.1.1 .
M.1.3 Údenlandske virksomheder, der har  

 momspligtige aktiviteter i Danmark § 47, stk. 2 Udenlandske virksomheder, der ikke har forretningssted her i landet,  

 men har momspligtigt salg af varer og ydelser her i landet, er  

 registreringspligtige efter § 47, stk. 1. Det samme gælder, når  

 virksomheder etableret uden for EU erhverver varer her i landet fra andre  

 EU-lande.
 Registreringen har hidtil skulle ske ved en herboende repræsentant.
 Ved lov nr. 1088 af 19. december 2001 er momslovens § 47, stk. 2,  

 ændret således, at kravet om registrering ved en herboende repræsentant  

 fra og med 1. januar 2002 kun gælder for virksomheder etableret uden for  

 EU, bortset fra Færøerne, Grønland, Island og Norge.
Ændringen betyder, at en udenlandsk momspligtig virksomhed kun skal  

 registreres ved en fiskalrepræsentant, hvis virksomheden er etableret i et  

 tredjeland, med hvem Danmark ikke har indgået en aftale om gensidig  

 bistand svarende til reglerne i EU.
I alle andre tilfælde kan virksomheden  

 selv vælge, om den vil registreres ved en fiskalrepræsentant.
De  

 udenlandske virksomheder fritages fortsat fra registreringspligten i det  

 omfang, aftageren er gjort betalingspligtig.
Virksomheden kan dog vælge at  

 lade sig registrere, herunder også ved en fiskalrepræsentant.
 Registrering gennem en herboende repræsentant skal ske ved  

 repræsentantens skattecenter.
 Registrering i andre tilfælde skal ske direkte ved told- og  

 skatteforvaltningen.
 Det faste forretningssted er ofte det sted, hvor sælgeren fysisk har  

 etableret sig i form af en butik, kontor eller udsalg, hvorfra  

 virksomheden helt eller delvist udøves.
 Som eksempel på fast forretningssted (eller det sted, hvorfra en  

 virksomhed ledes) kan nævnes en filial, et kontor, en fabrik eller et  

 værksted.
En postadresse er ikke nok til at statuere fast forretningssted.
Det  

 skal fastsættes ud fra en samlet vurdering af en række omstændigheder, som  

 tilkendegiver, at det faste forretningssted er her i landet.
Jf.  

 E.3 .
 En person, der bor i udlandet, men f.eks. har en tøjforretning i  

 Danmark, behøver ikke at lade sig registrere ved en repræsentant her i  

 landet, fordi der er forretningssted her.
 Efter lovens § 60, 2. pkt. kan told- og  

 skatteforvaltningen fravige kravet om en herværende repræsentant  

 efter § 47, stk. 2., for virksomheder, der kun drives i kort tid.
 Der skal heller ikke ske registrering eller betales moms via en  

 repræsentant her i landet, hvis der er tale om levering af varer ved  

 fjernsalg fra andre EU-lande, når leveringen vedrører andre varer end  

 punktafgiftspligtige varer (harmoniserede punktafgifter). Det er dog en  

 betingelse, at den samlede levering her til landet ved fjernsalg hverken i  

 det løbende eller i det foregående kalenderår overstiger 280.000 kr., jf.  

 § 49, stk. 3.
 En udenlandsk fjernsælger, der i ét år sælger varer for mere end  

 280.000 kr. og således skal momsregistreres ved en herboende repræsentant,  

 jf. § 47, stk. 2, skal derfor også være momsregistreret og betale dansk  

 moms i det følgende kalenderår, selvom registreringsgrænsen ikke  

 overskrides i dette år.
 Om fjernsalg, se ligeledes afsnit  

 E.2.2.2 .
Repræsentanten kan enten være en person, der bor her i landet, eller en  

 virksomhed, der har sit forretningssted her.
Repræsentanten må forudsættes  

 at være myndig.
 M.1.4 Delregistrering § 47, stk. 3, 2.  

 pkt.
Hvis en momspligtig person har flere virksomheder (f.eks. flere  

 filialer, afdelinger eller forretninger), skal disse som udgangspunkt  

 registreres som én virksomhed.
Det betyder bl.a., at virksomhederne skal  

 udveksle varer og ydelser uden momsmæssige konsekvenser, og at  

 fradragsretten opgøres under ét.
Virksomhederne kan dog efter anmodning blive registreret hver for sig  

 (delregistreret), hvis der føres særskilt regnskab for hver enkelt  

 virksomhed.
Hver enkelt virksomhed vil herefter blive betragtet som  

 selvstændig.
M.1.4.1 Eksportmomsordningen Med virkning fra 1. januar 1999 blev afregningsperioden ændret for  

 delregistrerede virksomheder.
Alle delregistrerede virksomheder skal fra  

 1. januar 1999 afregne moms på månedsbasis, uanset omsætningen i de  

 enkelte delregistreringsforhold.
 Eksportmomsordningen fortsætter også efter 1. januar 1999, men  

 beskrivelsen af ordningen i dette afsnit er justeret efter ovennævnte  

 regler.
 Når betegnelsen eksport anvendes i dette afsnit, menes salg til såvel  

 kunder i andre EU-lande som til kunder i 3.lande.
 Eksportmomsordningen går ud på, at virksomheder med eksportomsætning  

 eller anden momsfri omsætning kan få momsen af eksportværdien hurtigere  

 tilbagebetalt.  Det sker ved, at virksomheden udskiller denne  

 omsætning i en selvstændig momsregistrering med eget SE-nummer.
Delregistreringen betyder, at hver af de momsregistrerede enheder anses  

 som en selvstændig momspligtig person, jf. momslovens § 3, stk. 3.  

 Virksomhedens eksportsalg af varer og ydelser kan herefter faktureres i to  

 led, nemlig fra den oprindelige enhed (hovedenheden) til den nye enhed  

 (eksportenheden) og derefter fra eksportenheden til eksempelvis en kunde i  

 udlandet.
Virkningen heraf bliver, at leverancen fra hovedenheden til  

 eksportenheden er momspligtig, mens leverancen fra eksportenheden til  

 køberen i udlandet er momsfri.
 Der skal føres særskilt regnskab for hver enhed.
Hovedenheden skal afregne moms af salget til eksportenheden i en given  

 momsperiode senest 25 dage efter momsperiodens udløb.
Eksportenheden har  

 mulighed for at afgive sin momsangivelse, som kun vil indeholde købsmoms,  

 umiddelbart efter momsperiodens udløb.
Købsmomsen vil blive udbetalt efter  

 reglerne i momslovens § 63.
Det er momslovens almindelige regler, som anvendes i  

 eksportmomsordningen.
Forudsætningen for at benytte ordningen er, at der  

 skal betales moms af de leverancer, som finder sted mellem hovedenheden og  

 eksportenheden.
Ordningen er således betinget af, Leverancen mellem hovedenheden og eksportenheden skal tage udgangspunkt  

 i en reel forretningsmæssig disposition, når hovedenhedens og  

 eksportenhedens salg ses under ét.
Det er en forudsætning for anvendelsen af eksportmomsordningen, at  

 virksomhedens leverancer faktureres i to led.
Hovedenheden skal fakturere  

 til eksportenheden, og eksportenheden skal fakturere til den eksterne  

 kunde.
Fakturaen fra hovedenheden skal være belagt med moms, som bliver  

 udgående moms i hovedenheden og indgående moms i eksportenheden.
 Eksportenheden skal opfylde de almindelige krav ved fakturering til  

 eksterne kunder, dvs. ved salg af varer til kunder i andre EU-lande skal  

 eksportenhedens faktura indeholde oplysning om enhedens SE-nummer og  

 kundens momsnummer i et andet EU-land.
 Hvis hovedenheden fakturerer til eksportenheden på uge- eller  

 månedsbasis, skal hovedenhedens faktura indeholde henvisning til de  

 tilsvarende fakturaer udstedt af eksportenheden.
Salg af varer fra hovedenheden til eksportenheden er et momspligtigt  

 salg, når leveringsstedet er her i landet.
Det er således en forudsætning,  

 at varerne befinder sig her i landet på leveringstidspunktet, jf.  

 momslovens § 14.
Eksportenhedens salg af varer til udlandet er fritaget for moms efter  

 bestemmelserne i momslovens § 34.  Det er en forudsætning for at  

 anvende eksportmomsordningen, at hovedvirksomhedens leverance ikke i sig  

 selv er fritaget for moms.
Som eksempel kan nævnes, at salg af fly  

 (undtagen sportsfly), skibe over en bruttotonnage på 5 eller over en  

 bruttoregistertonnage på 5 t (bortset fra lystfartøjer) samt aviser i sig  

 selv er momsfritaget efter momslovens § 34, uanset hvor leverancen  

 foregår.
Varer, der medgår til disse ydelser, kan kun medregnes i  

 eksportmomsordningen, hvis der sker selvstændig fakturering af varerne fra  

 eksportenheden til skibet eller flyet.
 Skibsværfter og bladhuse har mulighed for at anvende  

 eksportmomsordningen i et vist omfang.
Visse delleverancer fra skibsværfter kan efter momsloven anses for at  

 udgøre en momspligtig leverance.
De kan bestå af stål og udrustning.
Efter  

 aftale med told- og skatteforvaltningen kan et skibsværft foretage en  

 opdeling i flere delleverancer eller med andre opdelingskriterier.
Det er  

 dog en forudsætning, at delleverancerne udgør naturlige elementer af samme  

 karakter som leverancer fra eksterne underleverandører.
 Reparation, vedligeholdelse og ombygning af fly og skibe er fritaget  

 for moms efter momslovens § 34, stk. 1, nr. 9, og der kan ved fakturering  

 af disse leverancer ikke beregnes dansk moms.
Bladhuse, der leverer aviser, som er fritaget for moms, har også  

 mulighed for at anvende eksportmomsordningen for visse delleverancer, der  

 i sig selv kan anses at udgøre en momspligtig leverance.
Det er  

 delleverancer, som efter deres karakter kan leveres selvstændigt - f.eks.  

 trykkeriydelser.
Virksomheder, der afsætter ydelser til udlandet, kan som udgangspunkt  

 også anvende ordningen.
Ordningen kan dog kun benyttes, når salg af de  

 pågældende ydelser ville være belagt med dansk moms ved levering mellem to  

 virksomheder etableret i Danmark.
Landsskatteretten har fastslået, at transportydelser mellem to andre  

 EU-lande end Danmark, som præsteres for udenlandske ordregivere, kan komme  

 med i eksportmomsordningen, jf.
TfS 1999, 370.
 Transportydelser til eller fra steder uden for EU, jf. momslovens § 34,  

 stk. 1, nr. 12, og arbejdsydelser på varer, der efter endt behandling  

 sendes ud af EU, jf. momslovens § 34, stk. 1, nr. 6, er under alle  

 omstændigheder fritaget for moms og kan ikke medregnes i  

 eksportmomsordningen.
 Det samme gælder ydelser, der udføres af formidlere, som handler i  

 andres navn og for andres regning, når de medvirker ved de i § 34, stk. 1,  

 nr. 5-12, omhandlede transaktioner eller ved transaktioner, som udføres  

 uden for EU.
 Underholdnings- og undervisningsydelser er momspligtige det sted, hvor  

 ydelserne fysisk præsteres, jf. momslovens § 18, stk. 1, nr. 1. Hvis disse  

 ydelser præsteres i udlandet, er de under alle omstændigheder fritaget for  

 dansk moms og kan derfor ikke medregnes i eksportmomsordningen.
 Ydelser vedrørende fast ejendom er momspligtige det sted, hvor den  

 faste ejendom er beliggende, jf. momslovens § 17. Hvis disse ydelser  

 vedrører en ejendom beliggende i udlandet, er de under alle omstændigheder  

 fritaget for dansk moms og kan derfor ikke medregnes i  

 eksportmomsordningen.
 Virksomhederne kan få udbetalt et beløb, som svarer til virksomhedens  

 gennemsnitlige tilgodehavende af overskydende moms hos told- og  

 skatteforvaltningen.
Det udbetalte beløb svarer til 3/52 af den samlede negative moms for de  

 senest forudgående 12 måneder.
Grundbeløbet bliver kun udbetalt én gang og  

 reguleres årligt.
Til gengæld skal beløbet ikke tilbagebetales, før  

 grundlaget for udbetalingen (eksportsalget) ophører.
 For at få negativ moms forskudsvis udbetalt skal virksomheden søge om  

 at blive omfattet af ordningen.
 Der henvises til § 1 i lov om fremskyndet tilbagebetaling af visse  

 afgifter.
Det forskudsvis udbetalte beløb skal reguleres en gang årligt (d.v.s.  

 hver 12. måned), så det svarer til 3/52 af forskellen mellem den udgående  

 moms (salgsmoms + moms af EU-varekøb mv.) og den indgående moms (købsmoms)  

 ifølge virksomhedens angivelser for de seneste 12 måneder.
Det påhviler  

 virksomheden at foretage beregningen af reguleringen.
Hvis virksomheden  

 efter udregningen har et for stort forskud, skal virksomheden indbetale  

 differencen.
Hvis virksomheden har et for lille forskud,  

 udbetaler told- og skatteforvaltningen differencen til  

 virksomheden.
Hvis differencen er mindre end 1.000 kr, skal der ikke ske  

 regulering.
M.1.5 Fællesregistrering § 47, stk. 4 Flere uafhængige momspligtige personer, som er etableret her i landet,  

 kan blive registreret under ét (fællesregistreret), hvis de anmoder om  

 det.
Det er dog en betingelse, at de alle udelukkende driver  

 registreringspligtig virksomhed.
Fællesregistrerede virksomheder betragtes i momsmæssig henseende som én  

 virksomhed.
Intern handel med varer og ydelser mellem virksomhederne skal  

 derfor ske uden beregning af moms, og fradragsretten opgøres under ét.
 Fællesregistreringen indebærer også, at de pågældende virksomheder  

 hæfter solidarisk for betaling af momsen, jf. § 46, stk. 7.
Udenlandske virksomheder, som er registreret her i landet ved en  

 herboende repræsentant, f.eks. fordi der leveres varer eller ydelser med  

 leveringssted i Danmark, kan ikke indgå i en fællesregistrering med andre  

 virksomheder etableret her i landet.
Dette skyldes, at de udenlandske  

 virksomheder ikke kan anses for etableret her i landet, når der kun  

 foreligger registrering ved en herboende repræsentant.
Begrebet etablering  

 indebærer således, at der oprettes filial, datterselskab eller lignende  

 her i landet.
 To eller flere momspligtige selskaber mv., der både driver  

 registreringspligtig og ikke-registreringspligtig virksomhed her i landet,  

 kan under visse betingelser også blive fællesregistreret.
Med virkning fra den 1. juli 2004 er bestemmelsen i momslovens § 47,  

 stk. 4, 2. pkt. og 3. pkt. ændret, jf. lov nr. 356 af 19. maj 2004,  

 således at personer med momsregistreringspligtige aktiviteter kan blive  

 fællesregistreret med personer med ikke-registreringspligtige aktiviteter  

 og personer uden økonomiske aktiviteter.
Før ændringen kunne personer uden  

 økonomiske aktiviteter ikke indgå i en fællesregistrering.
 Det er en betingelse for fællesregistreringen, at der er tale om  

 selskaber mv., hvis aktier mv. direkte eller indirekte er 100 pct. ejet af  

 det samme selskab (moderselskabet mv.). Hvis der i nogle af de omfattede  

 datterselskaber er udstedt medarbejderaktier i medfør af ligningslovens §  

 7A, kan der alligevel gives tilladelse til fællesregistrering, når  

 aktierne er udstedt på betingelse af, at de kun kan sælges til det  

 udstedende selskab.
 Ordningen indebærer, at der ikke skal betales moms af intern omsætning.  

 Intern omsætning skal ligeledes ikke indgå i beregningen af hel eller  

 delvis fradragsret.
 Fællesregistreringen behøver ikke at omfatte alle selskaberne i  

 koncernen.
M.2 Registrering af virksomheder, der foretager  

 EU-erhvervelser Juridiske personer, der ikke er momspligtige, samt momspligtige  

 personer, der efter reglerne i § 47 ikke skal registreres, skal alligevel  

 registreres, når de er betalingspligtige for erhvervelser fra andre  

 EU-lande efter bestemmelsen i § 46, stk. 2, se  

 L.2  

 om betalingspligtige personer.
 For så vidt angår betalingspligt for køb af visse ydelser i udlandet  

 henvises der til  

 L.1.2.3 .
 Der skal dog ikke ske registrering, hvis den samlede værdi af  

 erhvervelserne hverken i det løbende eller i det foregående kalenderår  

 overstiger 80.000 kr., og erhvervelserne ikke omfatter varer, der er  

 punktafgiftspligtige (harmoniserede punktafgifter), jf. § 34, stk. 1, nr.  

 3.
 Hvis en erhverver i år 1 har erhvervelser for over 80.000 kr., skal den  

 pågældende derfor både i dette år og i år 2 registreres og betale moms,  

 selvom erhvervelserne i år 2 er under registreringsgrænsen.
 En erhverver, der efter bestemmelsen i § 48 ikke skal lade sig  

 registrere, kan alligevel vælge at lade sig registrere og betale moms, jf.  

 § 50.
M.3 Fritagelse for registrering M.3.1 Bundgrænse for registrering § 49, stk.  

 1 Bundgrænsen for registrering af momspligtige leverancer er på 50.000  

 kr. (inden for en 12-måneders periode). Se  

 M.1.1 . Det  

 er dog kun personer, der ellers ville være registreringspligtige efter §  

 47, stk. 1, der er fri for registrering og betaling af moms, hvis deres  

 samlede momspligtige leverancer er under 50.000 kr. inden for en  

 12-måneders periode.
Udenlandske virksomheder, der er registreret efter §  

 47, stk. 2, skal uanset omfanget af virksomheden altid registreres og  

 betale moms.
Det samme gælder momspligtige personer, der leverer nye  

 transportmidler til andre EU-lande.
M.3.2 Fritagelse for en række salg § 49, stk.  

 2 Der er særlige registreringsfritagelser for visse former for salg.
M.3.2.1 Blindes salg § 49, stk. 2, nr.  

 1 Ifølge momslovens § 49, stk. 2, nr. 2, skal der ikke ske registrering  

 og betaling af afgift af blindes salg af varer og ydelser, når salget ikke  

 overstiger 170.000 kr. årligt.
Told- og Skattestyrelsen har i  

 SKM2003.14.TSS  

 præciseret forståelsen af momslovens § 49, stk. 2, nr. 2.  Det   

 bemærkes, at ordet "årligt" i bestemmelsen ikke henviser til kalenderåret,  

 men til en periode på 12 sammenhængende måneder.
Som udgangspunkt  

 betragtes tidspunktet for virksomhedens start som begyndelsen af 12  

 måneders perioden.
 Pligten til at lade sig registrere efter momslovens § 49, stk. 2, nr.  

 2, gælder alle, der har en forventning om, at den årlige omsætning  

 overstiger 170.000 kr.
Kun i de tilfælde, hvor denne forventning ikke er tilstede ved  

 virksomhedens påbegyndelse, kan man undlade at lade sig registrere.
Viser  

 det sig senere, at omsætningen alligevel vil overstige 170.000 kr. årligt,  

 skal man anmelde sig til registrering, og der skal betales moms af det  

 salg, der sker efter registreringstidspunktet.
Anmeldelsen til  

 registrering skal ske på det tidspunkt, hvor det er åbenbart, at  

 omsætningen vil overstige 170.000 kr. årligt.
 Afmeldelse fra registrering kan kun ske, hvis der er en klar  

 forventning om, at omsætningen ikke vil overstige 170.000 kr. årligt.
 Det er således kun i forbindelse med opstart af en virksomhed, hvor det  

 forventes, at omsætningen ikke vil overstige 170.000 kr. årligt, at der  

 kan blive tale om, at der ikke skal betales moms af en del af  

 omsætningen.
M.3.2.2 Førstegangssalg af kunstværker § 49,  

 stk. 2, nr. 2 En kunstner (eller dennes arvinger), der for første gang sælger sine  

 egne kunstgenstande, skal ikke momsregistreres og betale moms, når salget  

 hverken i det løbende eller i det foregående kalenderår overstiger 300.000  

 kr.
Denne forhøjede registreringsgrænse finder alene anvendelse for  

 virksomheder, der er etableret her i landet, jf.  

 SKM2005.158.TSS .
 Der skal først betales moms af det salg, der sker efter, at  

 registreringspligten er indtrådt.
Hvis en kunstner i et år sælger kunstværker for 250.000 kr. og herefter  

 sælger et stykke kunst til 200.000 kr., bliver han registreringspligtig  

 ved dette salg.
Han skal imidlertid først betale moms i forbindelse med  

 evt. senere salg i det pågældende år og ved alle salg i året efter.
Det er styrelsens opfattelse, at momslovens § 30, stk. 3 og § 49, stk.  

 2, nr. 2 finder anvendelse for såvel fysiske som juridiske  

 personer.
Med kunstneren forstås såvel en virksomhed ejet af fysisk  

 person, som en virksomhed organiseret som en juridisk person, jf.  

 SKM2005.158.TSS .
Det følger af EF-domstolens praksis, at princippet om  

 afgiftsneutralitet er til hinder for, at sammenlignelige varer som  

 konkurrer indbyrdes behandles forskelligt med hensyn til momsen og de  

 pågældende varer skal dermed pålægges en ensaret sats.
Det fremgår  

 endvidere af EF-domstolens praksis, at princippet  om afgiftens  

 neutralitet er til hinder for, at erhvervsdrivende som udfører de samme  

 transaktioner, behandles forskelligt med hensyn til momsen, jf.  

 C-109/02, Kommissionen mod Tyskland, præmis 20 og C-216/97, Gregg &  

 Gregg, præmis 20.
 Der er ikke på baggrund af bemærkningerne til momsloven grundlag for at  

 antage, at bestemmelsen om et reduceret momsgrundlag og den forhøjede  

 registreringsgrænse for kunstneres førstegangssalg, ikke finder anvendelse  

 for kunstnervirksomhed organiseret som en juridisk person.
 Betingelsen for at kan anvende det reducerede afgiftsgrundlag og den  

 forhøjede regsitreringsgrænse er, at der foreligger et førstegangssalg af  

 kunstnerens egen kunstgenstand.
 Ved vurderingen af om der foreligger et førstegangssalg vil det være  

 afgørende, om kunstneren fra starten har ejet den pågældende  

 kunstgenstand.
 Hvis en kunstner er ansat i et selskab og som lønmodtager fremstiller  

 en kunstgenstand, jf. § 69, stk. 4, vil selskabet som udgangspunkt være  

 ejer af kunstgenstanden fra starten og kan ved salg af kunstgenstanden  

 anvende det reducerede afgiftsgrundlag, jf. § 30, stk. 3.
 Hvis kunstnervirksomheden er en juridisk person, men hvor der ikke er  

 nogen ansatte i selskabet, kan der som udgangspunkt ikke være fremstillet  

 en kunstgenstand som fra starten ejes af selskabet, med mindre  

 selskabet fra 3. part har købt kunstnerydelser omfattet af § 13, stk. 1,  

 nr. 7 eller andre ydelser, til brug for fremstillingen af kunstgenstanden  

 således, at selskabet fra starten har ejet kunstgenstanden.
 Se  

 R.3.2  

 om hvad der i relation til momsloven forstås ved begrebet kunstgenstande.
 Se også  

 G.5 ,  

 SKM2002.167.TSS  og  

 SKM2002.263.TSS .
M.4 Valgfri registrering § 50 En momspligtig person, der efter bestemmelserne i § 48 (se  

 M.2 )  

 og § 49 (se  

 M.1.3  

 og  

 M.3 )  

 ikke behøver at lade sig momsregistrere, kan alligevel vælge at blive  

 momsregistreret og betale moms, jf. § 50, stk.  

 1.
 En valgt registrering skal omfatte en periode på mindst 2 kalenderår,  

 jf. § 50, stk. 2.Hvis en momspligtig person lader sig registrere efter  

 § 50 den 1. september år 1, kan den pågældende tidligst lade sig afmelde  

 pr. 1. januar år 3.
M.5 Frivillig registrering § 51 Udlejning, bortforpagtning og salg af fast ejendom er momsfri efter  

 reglerne i § 13, stk. 1, nr. 8 - 9. § 51 giver på visse betingelser adgang  

 til frivillig momsregistrering ved erhvervsmæssig udlejning samt  

 køb/opførelse af fast ejendom og byggemodning af jord med henblik på salg  

 til momsregistreret virksomhed.
Udlejning omfatter også  

 videreudlejning.
 I medfør af § 51, stk. 3, er der i momsbekendtgørelsens §§  

 37-39 fastsat nærmere regler om tilladelse til frivillig  

 registrering.
 Momslovens § 51 og Momsbekendtgørelsens §§ 37-39 har hjemmel i sjette  

 momsdirektivs artikel 13, punkt C.
 EF-domstolen har i dommen i sag C-246/04, Turn- und Sportunion  

 Waldburg, udtalt, at medlemsstaterne, når de indrømmer valgfrihed for  

 afgiftspligtige personer med hensyn til at vælge at erlægge afgift i  

 henhold til sjette direktivs artikel 13, punkt C, kan sondre mellem  

 transaktionernes art eller grupper af afgiftspligtige på den betingelse,  

 at de overholder de generelle målsætninger og principper i sjette  

 direktiv, herunder princippet om momsens neutralitet samt kravet om en  

 korrekt, enkel og ensartet anvendelse af de fastsatte fritagelser.
 Frivilligt registrerede virksomheder skal følge de almindelige regler i  

 momsloven, herunder reglerne om momsgrundlaget, opgørelse af  

 momstilsvaret, fakturering, regnskabsførelse mv.
 Til fast ejendom hører, ud over selve grundstykket og bygningerne, også  

 bygningstilbehør, som er anbragt på grunden eller bygningen, træer, avl på  

 roden (f.eks. uhøstet korn), hegn, brønde og andre anlæg på grunden eller  

 bygningen.
M.5.1 Erhvervsmæssig udlejning af fast ejendom §  

 51, stk. 1 Der kan gives tilladelse til frivillig registrering af  

 erhvervsmæssig udlejning af fast ejendom.
 Der kan kun gives tilladelse til erhvervsmæssig udlejning.
 Tilladelse til frivillig registrering kan ikke gives til  

 boligformål.
 Allerede bestående erhvervslejemål kan kun blive omfattet af den  

 frivillige registrering, hvis lejeren er indforstået med, at lejemålet vil  

 blive omfattet af momsregistreringen, og at huslejen derfor pålægges moms.  

 Da lejeren ofte vil være momsregistreret, vil denne i givet fald kunne  

 fratrække den købsmoms, som er indeholdt i huslejen.
Det er kun lokaler, som rent faktisk er udlejet eller forsøges udlejet,  

 der kan blive omfattet af den frivillige registrering.
Virksomheden skal  

 kunne dokumentere, at den prøver at udleje lokalerne, f.eks. i form af  

 udlejningsaftale med en ejendomsmægler/advokat eller ved annoncering i  

 dagblade mv.
I Dep. 645/79 blev en idrætsforening nægtet tilladelse til frivillig  

 registrering for udlejning af et stadionanlæg, som idrætsforeningen  

 administrerede.
Anlægget var ejet af kommunen og blev drevet med ganske  

 betydelige kommunale tilskud.
Udlejningen blev derfor ikke anset for  

 erhvervsmæssig.
 I TSS 1361/93 kunne et aktieselskab frivilligt  

 momsregistreres for at anlægge, vedligeholde og drive en golfbane for  

 derefter at udleje golfbanen til en golfklub.
Landsretten har i en sag om udlejning af en ejendom, der var udlejet  

 til Udlændingestyrelsen til indkvartering af asylsøgere og flygtninge,  

 fastslået, at der ikke var tale om udlejning til boligformål, og at den  

 frivillige momsregistrering kunne opretholdes.
Der blev lagt vægt på, at  

 Udlændingestyrelsens anvendelse af bygningen, der forinden havde været  

 anvendt som hotel, ikke kunne karakteriseres som en ydelse af midlertidigt  

 logi på kommercielt basis, hvilket må anses for den væsentligste funktion  

 ved hotel- eller dermed ligestillet virksomhed.
Indkvarteringen i centret  

 var gratis, hvorfor spørgsmålet om momsregistrering er uden betydning for  

 centrets skiftende beboere.
Disse har ingen kontraktlige forpligtelser  

 over for Udlændingestyrelsen og må anses for kun at have midlertidigt  

 ophold i centret, se TfS 1998, 708.
Vestre Landsret har i  

 SKM2003.163.VLR  

 stadfæstet en kendelse fra Landsskatteretten.
En eneanpartshaver opførte  

 en villa i to etager.
Hovedparten af stueetagen blev udlejet til hans  

 anpartsselskab.
Eneanpartshaveren var frivilligt momsregistreret for  

 erhvervsmæssig udlejning af fast ejendom efter momslovens § 51. På  

 baggrund af den frivillige registrering var der foretaget fradrag for moms  

 på den del af byggeomkostningerne, som kunne henføres til den udlejede del  

 af villaen.
Told- og skatteregionen fandt, at lokalerne med undtagelse af et  

 enkelt kontor helt eller delvist blev anvendt til boligformål.
Regionen  

 fandt derfor, at alene det pågældende kontor kunne anses for omfattet af  

 den frivillige registrering, og at der alene var fradrag for de  

 byggeomkostninger, der kunne henføres til kontoret.
Landsskatteretten  

 stadfæstede regionens afgørelse.
Landsretten fandt, at eneanpartshaveren ikke havde godtgjort, at de  

 øvrige udlejede lokaler udelukkende var opført og anvendt til  

 erhvervsmæssig brug.
Eneanpartshaveren havde derfor ikke fradragsret for  

 momsen på byggeomkostningerne vedrørende lokalerne.
Landsretten lagde vægt  

 på, at lokalerne ikke var særligt indrettet til erhverv, og at de kun i  

 begrænset omfang fysisk var adskilt fra eneanpartshaverens bolig på 1. sal  

 og den del af stueetagen, som ikke var udlejet.
M.5.1.1 Fradragsret Ved at lade sig frivilligt registrere kan udlejer fratrække momsen af  

 udgifterne til opførelse, ombygning, modernisering, reparation,  

 vedligeholdelse, drift og administration efter de almindelige regler, jf.  

 § 37, stk. 1, i momsbekendtgørelsen.
Til gengæld skal huslejen belægges  

 med moms.
 I § 37, stk. 2 - 3, i momsbekendtgørelsen er fastsat under hvilke  

 betingelser, der er fradragsret for udgifter ved opførelse mv. af byggeri,  

 der er bestemt til udlejning.
Told- og skatteforvaltningen skal således godkende en erklæring fra  

 udlejeren (bygherren) om, i hvilket omfang ejendommens lejemål forventes  

 omfattet af registreringen.
Denne erklæring skal afgives, inden  

 byggeaktiviteterne er gået i gang - ellers kan fradragsretten ikke  

 anvendes under opførelsen mv.
Der er her en forudsætning, at der er søgt  

 om frivillig registrering allerede fra byggeriets start, jf.  

 M.5.4 .
Senest 6 måneder efter, at byggeriet er færdigt og klar til udlejning,  

 skal bygherren redegøre for byggeriets anvendelse, dvs. i hvilket omfang  

 byggeriet fortsætter under den frivillige registrering.
Er der ændringer i  

 omfanget af den frivillige registrering i forhold til den erklæring, som  

 bygherren afgav inden byggeriets start, skal der ske berigtigelse af den  

 købsmoms, som bygherren har fradraget under byggeriet.
 Det er ikke muligt at få dispensation fra denne 6-måneders  

 frist.
M.5.1.2 Regulering af købsmoms Der skal ske hel eller delvis tilbagebetaling af den fratrukne  

 byggemoms, hvis omfanget af den frivillige registrering ændres inden for  

 en periode af 10 regnskabsår, f.eks. hvis ejendommen overgår til at blive  

 anvendt til boligformål.
Se  

 J.4  

 om regulering af investeringsgoder.
Hvis et lejemål fraflyttes, skal der ikke ske regulering, hvis udlejer  

 forsøger at genudleje lejemålet.
Reguleringsperioden afbrydes i så fald  

 heller ikke.
 Den 10-årige reguleringsperiode for fast ejendom begynder i det  

 regnskabsår, hvor den faste ejendom tages i brug, jf. § 44, stk. 1. Ved  

 opførelse af fast ejendom til udlejning anses (hele) ejendommen for at  

 være taget i brug, når første udlejning finder sted.
 Evt. ændringer i omfanget af udlejningen skal meddeles til told- og  

 skatteforvaltningen, hvis ændringen medfører regulering af byggemomsen,  

 jf. § 38, stk. 2, i momsbekendtgørelsen.
M.5.2 Køb og opførelse af fast ejendom § 51,  

 stk. 1 Der kan også gives tilladelse til frivillig registrering af køb og  

 opførelse mv. af fast ejendom samt byggemodning af jord, når det sker med  

 henblik på efterfølgende salg til en momsregistreret virksomhed.
 Det betyder, at virksomheden kan få tilbagebetalt den moms, som den har  

 betalt i forbindelse med købet og byggeriet mv., jf. § 39, i  

 momsbekendtgørelsen.
Købsmomsen tilbagebetales på den betingelse, at virksomheden  

 dokumenterer, at ejendommen skal anvendes af en momspligtig virksomhed til  

 momspligtige formål.
Samtidig skal den nye køber skriftligt (på en særlig  

 blanket) erklære sig indforstået med at overtage den  

 reguleringsforpligtelse, som påhviler ejendommen.
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
M.5.3 Mindst 2 kalenderår § 51, stk.  

 2 En frivillig registrering for udlejning af fast ejendom skal omfatte en  

 periode på mindst 2 kalenderår.
 Hvis en virksomhed lader sig registrere efter § 51 den 1. september år  

 1, kan den tidligst lade sig afmelde pr. 1. januar år 3.
 Er virksomheden blevet registreret, inden byggeriet er afsluttet,  

 regnes 2-årsperioden fra det tidspunkt, hvor den første udlejning er  

 begyndt.
M.5.4 Registreringstidspunkt Der kan under visse forudsætninger ske registrering med tilbagevirkende  

 kraft, dvs. med virkning fra det tidspunkt, hvor den pågældende ejendom  

 blev købt eller opført, jf. nedennævnte retningslinier, som er  

 offentliggjort i TfS 1996, 633.
 Ved vurderingen heraf er det ved ansøgninger vedrørende  

 ejendomsudlejning afgørende, om der på ansøgningstidspunktet allerede er  

 påbegyndt udlejning (som ifølge sagens natur må være momsfri).  

 Registreringstidspunktet har betydning for fradragsretten.
 Det er en betingelse for tilladelse til registrering med  

 tilbagevirkende kraft, at der ikke  - inden registreringsansøgningen  

 indgives - er påbegyndt udlejning (uden moms).
 Hvis udlejning (uden moms) endnu ikke er påbegyndt, har udlejer ikke  

 tilkendegivet, om der skal være tale om momsfri eller momsbelagt  

 udlejning, og der er derfor intet til hinder for, at registreringen sker  

 med tilbagevirkende kraft.
 Det er endvidere en betingelse, at ejendommen ikke har været taget i  

 brug til andre formål.
 Hvis der tillades registrering med tilbagevirkende kraft, er der  

 momsfradragsret efter de almindelige regler i momsloven, jf. § 37, stk. 1,  

 i momsbekendtgørelsen.
Hvis der ansøges om frivillig momsregistrering for udlejning allerede  

 fra byggeriets start, er det en betingelse for at kunne anvende  

 fradragsretten under opførelsen mv., at told- og skatteforvaltningen  

 godkender en erklæring fra udlejer (bygherren) om, i hvilket omfang  

 ejendommens lejemål er omfattet af registreringen.
Dette følger af § 37,  

 stk. 2, i momsbekendtgørelsen.
Hvis ejendommen på ansøgningstidspunktet udlejes uden moms på huslejen,  

 kan registrering tidligst ske med virkning fra ansøgningstidspunktet.  

 Udgifterne i forbindelse med køb/opførelse mv. kan kun fratrækkes efter  

 bestemmelsen i momslovens § 43, stk. 3, nr. 2, om regulering af  

 investeringsgoder (anskaffet den 1. juli 1994 eller senere), der ved  

 anskaffelsen ikke har givet ret til fradrag.
Der er således ikke fuld  

 fradragsret, idet fradraget reguleres i forhold til reguleringsperiodens  

 start (ejendommens anskaffelse/ibrugtagning) og beregnes i forhold til  

 hvilke udgifter ved køb/opførelse, der kan anses at vedrøre de nu  

 momsregistrerede erhvervslejemål.
 Hvis der sker ændringer i omfanget af den frivillige  

 registrering, fordi lejemål ikke længere udlejes eller forsøges udlejet  

 til erhvervsmæssige formål, skal der ske regulering af købsmomsen, jf. §  

 38, stk. 2, i momsbekendtgørelsen.
 Reguleringsperioden for den faste ejendom begynder i det regnskabsår,  

 hvor ejendommen tages i brug, jf. momslovens § 44, stk. 1. Ved opførelse  

 af fast ejendom til udlejning anses (hele) ejendommen for at være taget i  

 brug, når første udlejning finder sted.
Ansøgninger om frivillig registrering af køb og opførelse mv. af fast  

 ejendom samt byggemodning af jord med henblik på salg til registreret  

 virksomhed kan ske med tilbagevirkende kraft.
Tilbagebetalingen af momsen  

 sker efter reglerne i momsbekendtgørelsens § 39, stk. 2.
M.6 Afmeldelse og tilbagebetaling af udbetalt  

 negativ moms En momsregistreret virksomhed skal afmelde sig fra momsregistrering,  

 hvis den momspligtige virksomhed ophører.
 Ændringer i en virksomheds registreringsforhold, herunder ophør af  

 virksomhed, skal meddeles til Selskabs- og Erhvervsstyrelsen senest 8 dage  

 efter ændringen, jf. § 47, stk. 5. Se  

 M.1.1 .
 Ved selve momsregistreringen bør der i størst muligt omfang ske en  

 foreløbig prøvelse af, om der foreligger selvstændig økonomisk virksomhed.  

 Om selvstændig økonomisk virksomhed, se  

 afsnit       C.1.4  

.
 En egentlig vurdering af dette spørgsmål er ofte først mulig, når  

 virksomheden har bestået i nogen tid, og der dermed foreligger et grundlag  

 for at bedømme, om de gennemførte aktiviteter har karakter af økonomisk  

 virksomhed.
Hvis det i den forbindelse konstateres, at der ikke drives  

 registreringspligtig virksomhed, vil virksomheden blive afmeldt fra  

 registrering.
Der skal herefter ske momsberigtigelse mm. af varelagre,  

 maskiner og andre driftsmidler mv.
EF-domstolen fandt i sag C-110/94, INZO, at gennemførelsen af  

 en undersøgelse af de tekniske og økonomiske aspekter ved den påtænkte  

 virksomhed kan anses for økonomisk virksomhed, selv om undersøgelsen  

 har til formål at klarlægge, i hvilket omfang den påtænkte virksomhed er  

 rentabel.
Retten til fradrag for købsmoms vedrørende en sådan  

 rentabilitetsundersøgelse bevares således, selv om det senere, henset til  

 rentabilitetsundersøgelsens resultater, besluttes ikke at gå videre til  

 den operationelle fase og at lade selskabet træde i likvidation, således  

 at den påtænkte virksomhed ikke var forbundet med momspligtige  

 transaktioner.
EF-domstolen fandt videre, at retssikkerhedsprincippet er til  

 hinder for, at de momspligtiges rettigheder og forpligtelser - som  

 fastslået af myndighederne - kan ændres på grund af senere indtrådte  

 faktiske forhold, omstændigheder eller begivenheder.
Heraf følger, at fra  

 det tidspunkt, hvor myndighederne på baggrund af de af virksomheden givne  

 oplysninger har accepteret, at virksomheden er momspligtig, kan dette  

 principielt ikke senere ændres med tilbagevirkende kraft, afhængigt af, om  

 bestemte begivenheder indtræffer.
Domstolen bemærker, at som domstolen har fastslået i sag C-268/83,  

 Rompelman, påhviler det den, der anmoder om momsfradrag, at godtgøre,  

 at betingelserne herfor er opfyldte.
Direktivets artikel 4 om  

 momspligtige personer og selvstændig økonomisk virksomhed  

 er ikke til hinder for, at afgiftsmyndighederne kræver den erklærede  

 hensigt om at påbegynde økonomisk virksomhed forbundet med momspligtige  

 transaktioner bestyrket af objektive momenter.
EF-domstolen tilslutter sig, at en person kun endeligt kan anses  

 for momspligtig, såfremt den pågældende i god tro har erklæret at have til  

 hensigt at ville påbegynde en bestemt økonomisk virksomhed.
I tilfælde af  

 svig eller misbrug, som hvor den pågældende f.eks. har foregivet at ville  

 udfolde en bestemt økonomisk virksomhed, mens han i virkeligheden har søgt  

 at inddrage fradragsberettigende goder i sin private formue, kan  

 afgiftsmyndighederne med tilbagevirkende kraft kræve de fratrukne beløb  

 tilbagebetalt, da fradragene blev godkendt på baggrund af falske  

 oplysninger.
Dommen er ligeledes omtalt i  

 afsnit       C.1.4  

 .
Som nævnt i omtalen af dommen i sag C-110/94, INZO, påhviler  

 det den, der anmoder om momsfradrag, at godtgøre, at betingelserne  

 herfor er opfyldte.
Hvis en momspligtig person ophører med at drive  

 selvstændig økonomisk virksomhed, vil den pågældende derefter ikke længere  

 være en momspligtig person.
Selv i tilfælde, hvor det var med  

 rette, at den pågældende oprindeligt blev momsregistreret, kan told-  

 og skatteforvaltningen derfor kræve tilbagebetaling af  

 udbetalt negativ moms, der vedrører tiden efter ophøret af den  

 selvstændige, økonomiske virksomhed.
Skatteministeriet fandt i TfS 1997, 639, i en sag om  

 bådudlejning, at der ikke var momenter, der kunne tages til  

 indtægt for, at bådejeren ved ansøgningen om momsregistrering havde  

 afgivet urigtige oplysninger.
Den foretagne momsregistrering kunne derfor  

 ikke ophæves med tilbagevirkende kraft.
Skatteministeriet tog derfor  

 bekræftende til genmæle i den retssag, som bådejeren havde anlagt mod  

 ministeriet.
I forbindelse med et krav om tilbagebetaling af negativ moms fandt  

 Landsskatteretten, at det var med rette, at et selskab var afmeldt fra  

 momsregistrering og dermed tilbagebetalingspligtig af negativ moms.
Ifølge  

 selskabets vedtægter var formålet bl.a. at drive bygge- og  

 anlægsvirksomhed, men da der ikke forelå objektive momenter, der  

 understøttede det vedtægtsmæssige formål, blev det lagt til grund, at  

 selskabets eneste formål var at være et holdingselskab, se TfS 1999,  

 499.
TfS 2000, 192. Efter at en interessents deltagelse i et  

 10-mands-projekt var anset for uden skattemæssig betydning, blev der rejst  

 krav over for interessentskabet om tilbagebetaling af negativ moms, som  

 var udbetalt vedrørende udgifter afholdt af interessentskabet til revisor-  

 og konsulentassistance i etableringsfasen.
Landsskatteretten fastslog i en  

 kendelse, at da interessentskabet ikke ansås for at have drevet økonomisk  

 virksomhed, og da der endvidere ikke forelå sådanne omstændigheder, at  

 tilbagebetalingskravet var uberettiget, skulle den negative moms  

 tilbagebetales.
TfS 2000, 447. Sagsøgerne købte i 1989 en landbrugsejendom med et areal  

 på 50,9 ha, og virksomheden blev momsregistreret.
I 1995 frasolgte  

 sagsøgerne 44 ha af ejendommens areal, og restarealet blev bortforpagtet i  

 1996, og senere samme år solgte sagsøgerne ejendommen og afmeldte  

 virksomheden som afgiftspligtig efter momsloven fra 1. januar 1997. I 1997  

 indgav sagsøgerne og deres revisor en efterangivelse med negativt  

 momstilsvar på 27.242 kr., som erstattede tidligere indsendte  

 nulangivelser.
Told- og skatteregionen nægtede at godkende den negative  

 efteranmeldelse og afmeldte virksomheden med virkning fra 1. januar 1995.  

 Landsretten fandt, at der ved salget i 1995 af den væsentligste del af  

 jordtilliggendet var sket en så væsentlig ændring af virksomheden, at det  

 var berettiget, at myndighederne havde foretaget en vurdering af  

 virksomheden, og landsretten fandt, at sagsøgerne ikke i 1995 og 1996  

 havde drevet selvstændig økonomisk virksomhed.
Tilbagekaldelsen af  

 momsregistreringen med tilbagevirkende kraft var derfor berettiget.
Sagen i   

 SKM2001.543.VLR  

 vedrørte spørgsmålet om, hvorvidt Told og Skat i 1998 med virkning pr. 1.  

 oktober 1993 var berettiget til at anse et interessentskab for ikke at  

 drive selvstændig økonomisk virksomhed, jf. momslovens § 3, samt i  

 bekræftende fald, om Told og Skat var berettiget til at kræve udbetalt  

 negative momstilsvar tilbagebetalt.
Landsretten udtalte i dommen, at  

 huslejeudgifter efter virksomhedens ophør, som ikke er begrundet i en  

 sædvanlig afvikling af virksomheden, men alene beror på en  

 uopsigelighedsbestemmelse, ikke kan anses for driftsudgifter knyttet til  

 en selvstændig virksomhed.
Landsretten fandt endvidere, at sagsøgeren ikke  

 kunne anses for at have været i god tro om registreringspligten.  

 Interessentskabet var derfor forpligtet til at tilbagebetale de udbetalte  

 afgiftsbeløb.
Dommen blev anket til Højesteret.
Højesteret har i forbindelse med behandlingen af anken af  

 SKM2001.543.VLR  

 forelagt EF-domstolen 2 præjudicielle spørgsmål.
EF-domstolen har i sagen  

 C-32/03, I/S Fini H, afsagt dom om, at en person der ophører med at drive  

 forretningsmæssig virksomhed, men som fortsat betaler leje og omkostninger  

 vedrørende det lokale, der har været anvendt til denne virksomhed, fordi  

 lejekontrakten indeholder en uopsigelighedsklausul, kan anses for en  

 afgiftspligtig person og derfor kan fradrage moms vedrørende de således  

 erlagte beløb, for så vidt som der er en direkte og umiddelbar forbindelse  

 mellem denne betaling og den forretningsmæssige virksomhed og det er  

 godtgjort, at der ikke foreligger hensigt til svig eller misbrug.  

 Højesteret har i  

 SKM2005.341.HR  

 ændret Vestre Landsrets dom i  

 SKM2001.543.VLR .  

 Told- og Skattestyrelsen har udmeldt konsekvenserne af dommen i  

 TSS-cirkulære nr.  

 2005-26 ,  

 se afsnit  

 J.1.1.7.1 .
I   

 SKM2002.123.LSR  

 fandt Landsskatteretten at et selskab, som var moderselskab for et  

 selskab, der drev virksomhed som bilforhandler, ikke siden 1996 havde  

 drevet økonomisk virksomhed.
Der var frem til 30. juli 2000 udbetalt  

 negativ moms.
Selskabets momsbelagte udgifter var i de sidste tre år  

 udelukkende revisorudgifter.
Landsskatteretten bemærkede, at selskabet i  

 modsætning til de faktiske forhold i dommen fra EF-domstolen sag C-110/94  

 (INZO) ikke siden 1996 havde haft nogen momspligtig økonomisk virksomhed  

 og ikke efter dette tidspunkt havde foretaget forberedende handlinger mv.  

 med henblik på udøvelse af en økonomisk virksomhed i henhold til  

 momslovens § 3. Retten fandt herefter ikke, at de angivne retningslinier i  

 INZO-dommen var til hinder for, at ToldSkat i den foreliggende sag  

 kunne fremsætte krav om tilbagebetaling af tidligere udbetalt negativ  

 moms.
I  

 SKM2004.253.LSR  

 havde et tidligere produktionsselskab aktivitet med udlejning af  

 fast ejendom.
Landsskatteretten fandt det ikke godtgjort, at selskabet i  

 den påklagede periode derudover havde udøvet aktivitet med  

 møbelgrebproduktion, ligesom den påberåbte hensigt om påbegyndelse af  

 aktivitet med import fra Spanien ej heller kunne anses for godtgjort.
De  

 afholdte udgifter måtte således anses at have tilknytning til dels den  

 momsfritagne aktivitet, dels til aktiviteter af privat karakter.
Selskabet  

 var således allerede som følge heraf ikke berettiget til de foretagne  

 momsfradrag efter momslovens § 37.
Retten fandt ikke, at de i INZO-dommen angivne retningslinier var til  

 hinder for, at told- og skatteregionen kunne fremsætte krav om  

 tilbagebetaling af tidligere udbetalt negativ moms.
For det første var der  

 tale om, at selskabet havde haft momsfritagne aktiviteter.
For det andet  

 havde selskabet - i modsætning til de faktiske forhold i INZO-dommen -  

 ikke - ud over den momsfritagne aktivitet - i perioden udøvet momspligtig  

 økonomisk virksomhed eller foretaget forberedende handlinger mv. med  

 henblik på udøvelse af sådan virksomhed.
Vestre Landsret fandt i  

 SKM2006.286.VLR ,  

 at det forhold, at en virksomhed er blevet momsregistreret, ikke  

 afskærer myndighederne fra senere at vurdere, om forudsætningerne for  

 registreringen fortsat er opfyldt.
Det fremgik, at sagsøgeren i 2000 og  

 2001 havde en samlet omsætning på 14.648 kr. og omkostninger på 248.854  

 kr.
Efter bevisførelsen lagdes det til grund, at sagsøgeren i samme  

 periode hverken solgte eller købte både og ej heller formidlede handel  

 hermed.
Herefter og efter det i øvrigt oplyste om sagsøgerens aktiviteter,  

 fandt landsretten ikke, at sagsøgeren havde godtgjort, at han efter den  

 31. december 1999 opfyldte betingelserne for at drive selvstændig  

 økonomisk virksomhed jf. momslovens § 3, stk. 1. Sagsøgeren havde heller  

 ikke for landsretten godtgjort, at myndighedernes nægtelse af fradrag for  

 1999 var urigtige.
Det bemærkedes herved, at det som nævnt ikke var  

 bevist, at sagsøgeren havde selvstændig erhvervsvirksomhed med køb og salg  

 af både, og at hovedparten af det omstridte beløb vedrørte moms i  

 forbindelse med køb af en båd.
Afsnit N Fakturerings- og  

 regnskabsbestemmelser N.1 Indledning Ved lov nr. 124 af 28. februar 2003 blev momsloven ændret (moms på  

 ydelser leveret ad elektronisk vej og momsfakturering, herunder  

 elektronisk, samt tilpasning til EU-regler).  Hermed blev der  

 med virkning fra 1. januar 2004 bl.a. indført nye fælles EU-regler  

 vedrørende fakturering på baggrund af Rådets direktiv 2001/115 af 20.  

 december 2001 om ændring af direktiv 77/388 (6. momsdirektiv) med  

 henblik på forenkling, modernisering af kravene til fakturering med hensyn  

 til merværdiafgift.
§§ 52-55 fastsætter de nærmere regler for registrerede virksomheders  

 fakturering, regnskabsførelse, førelse af lister og opbevaring af  

 regnskabsmateriale.
Bestemmelserne er nødvendige for at kunne opgøre  

 momstilsvaret, dvs. det beløb, som virksomhederne skal indbetale til told-  

 og skatteforvaltningen.
§ 52 angiver faktureringsbestemmelserne, herunder muligheden for  

 fakturering via tredjemand.
Bestemmelsen bemyndiger skatteministeren til  

 at fastsætte nærmere krav til faktureringen samt fravigelse af  

 fakturakravene for bestemte typer af salg.
Der er endvidere fastsat regler  

 i forbindelse med returnering af varer, prisafslag, efterbetaling og  

 byttehandel, ligesom der er fastsat regler for det tilfælde, at ikke  

 registrerede virksomheder - i strid med reglerne - i en faktura anfører  

 momsbeløb, samt regler for, hvad modtageren skal gøre.
I tilknytning  

 hertil er der fastsat bestemmelser for prisangivelser for varer og  

 momspligtige ydelser.
 § 52 a fastsætter regler om opbevaring af fakturaer, herunder fakturaer  

 der sendes ad elektronisk vej.
 Reglerne for virksomheder og privatpersoner, der udelukkende  

 registreres for enkeltstående salg af nye transportmidler til køber i et  

 andet EU-land, findes i § 53.
§ 54 bemyndiger skatteministeren til at fastsætte bestemmelser om, at  

 virksomhederne skal indsende oplysninger (lister) om handel med  

 registrerede virksomheder i andre EU-lande.
Reglerne herom er nærmere  

 beskrevet i  

 N.4 .
I § 55 fastsættes regnskabsbestemmelser med henblik på opgørelsen af  

 momstilsvaret for hver momsperiode og for kontrollen med, at momsen bliver  

 rigtigt opgjort og indbetalt.
Reglerne skal tillige sikre, at  

 virksomhederne kan opfylde deres oplysningspligt overfor told- og  

 skatteforvaltningen at, jf. § 75. Bestemmelsen bemyndiger skatteministeren  

 til at fastsætte nærmere regler for regnskabsføring og for føring af  

 regnskaber i fremmed valuta.
I henhold til § 51 b i momsloven giver told- og  

 skatteforvaltningen offentligheden adgang til elektronisk at slå  

 virksomheders navne, adresser eller momsnumre op.
I praksis sker dette ved  

 at foretage opslag på told- og skatteforvaltningens hjemmeside  

 http://www.skat.dk/  / Tast Selv /  

 Verifikation af danske momsnumre.
Der er fortsat adgang til at  

 udlevere oplysninger på mundtlig eller skriftlig forespørgsel.
 Oplysningerne kan kun afgives, når der i anmodningen er anført et navn,  

 en adresse eller et momsnummer på én eller flere bestemte  

 virksomheder.
Virksomheder, der udsteder afregningsbilag, skal inden udstedelsen  

 bl.a. sikre sig, at sælger er momsregistreret.
Hensigten med en  

 elektronisk forespørgselsadgang er at mindske besværet i sådanne konkrete  

 situationer.
Det er ikke hensigten at dataene skal anvendes i  

 markedsføringsøjemed eller lignende.
Told- og skatteforvaltningen vil  

 således ikke være berettiget til i kommercielt øjemed og i konkurrence med  

 Det Centrale Virksomhedsregister (CVR) at sælge databasen helt eller  

 delvist.
N.2 Faktureringsbestemmelser N.2.1 Generelt om fakturering Et af hovedprincipperne i momslovens regnskabsbestemmelser er en  

 generel pligt til at udstede faktura over leverancer af varer og  

 momspligtige ydelser.Ved en faktura forstås her det dokument, der af  

 leverandøren og modtageren betragtes som anmodning om betaling af  

 leverancen.
I de efterfølgende afsnit gennemgås fravigelserne til  

 den generelle faktureringspligt (forenklede fakturaer,  

 kasseboner mv).
 Fakturaen skal for det første danne grundlag for opgørelse og kontrol  

 af salgsmomsen hos leverandøren og for det andet udgøre dokumentation for  

 fradrag som købsmoms hos køberen.
 Som et generelt formkrav kan det udledes af § 52 a, stk. 1, at  

 fakturaer, kreditnotaer og afregningsbilag skal udstedes i 2  

 eksemplarer.
 Faktureringsbestemmelserne fremgår nærmere af bekendtgørelsens §§  

 40-49.
I bekendtgørelsens § 49 er det anført, at told- og skatteforvaltningen  

 - hovedcenteret - for enkelte virksomheder eller for grupper af  

 virksomheder kan dispensere fra pligten til at opfylde bestemmelserne om  

 fakturering efter bekendtgørelsen.
Dispensation skal dog - før den gives -  

 forelægges det i Rådets direktiv 77/388, artikel 29, rådgivende udvalg,  

 når dispensationen angår handel mellem registrerede virksomheder.
 Det er vurderingen, at der skal fremlægges væsentlige argumenter, som  

 kan begrunde en eventuel dispensation.
N.2.2 Faktureringspligten § 52, stk.  

 1 Det bestemmes indledningsvis i § 52, stk. 1, at der for hver leverance  

 af momspligtige varer eller ydelser fra en registreret virksomhed skal  

 udstedes en faktura til modtageren.
 Selvom der jf. § 34, stk. 1, ikke skal betales moms ved f.eks.  

 leverancer til andre EU-lande, skal der alligevel udstedes en faktura.
Der skal også udstedes en faktura, hvis der skal ske delvis betaling  

 inden leverancen er afsluttet.
Efter undtagelsesbestemmelserne i bl.a.  

 bekendtgørelsens §§ 40, stk. 3 (byttehandel) og 43 (forenklede fakturaer  

 og kasseboner mv.) modificeres faktureringskravet dog væsentligt.
I § 52, stk. 3, bestemmes det at faktureringspligten anses for opfyldt,  

 hvis en tredjeperson varetager faktureringen.
Det er dog en betingelse, at  

 faktureringen sker i sælgerens navn og for dennes regning.
N.2.2.1 Salg til private Salg til private er omfattet af forenklede regler.
Ved salg  

 til private forbrugere skal der enten udstedes en forenklet  

 faktura, jf. bekendtgørelsens § 43, stk. 2, eller benyttes  

 salgsregistreringssystemer, f.eks. et kasseapparat, og udleveres en  

 kassebon til køber, jf. bekendtgørelsens § 43, stk. 3.
 Såfremt det ikke er teknisk muligt, f.eks. ved torvesalg  

 o.lign., at udlevere en kassebon til køber, skal virksomheden ved  

 salg af varer for over 1.000 kr. inkl. moms udstede en forenklet  

 faktura.
 Ved salg af tjenesteydelser, f.eks. håndværkerydelser, til private  

 forbrugere skal virksomheden udstede en almindelig faktura efter   

 bekendtgørelsens § 40, stk. 1, når den samlede salgspris er på kr.  

 5.000, inkl. moms og derover.
Se i øvrigt afsnit  

 N 2.6 N.2.2.2 Byttehandel Byttehandel indebærer, at varer og momspligtige ydelser leveres helt  

 eller delvis mod betaling med varer eller ydelser, jf. § 40, stk. 3, i  

 bekendtgørelsen.
Hvis begge parter i en byttehandel er registrerede, er det  

 tilstrækkeligt, at den ene part udsteder faktura med begges  

 momsregistreringsnumre påført.
Fakturaen skal ud over de almindelige  

 regler for fakturaens indhold også indeholder oplysninger om art, omfang  

 og pris for det, der er modtaget i bytte.
Se  

 N.2.3  

 om fakturaens indhold.
N.2.2.3 Kreditnotaer og  

 efterbetalingsfakturaer Der skal i visse tilfælde udstedes kreditnota eller  

 efterbetalingsfaktura, jf § 52, stk. 5.
 Hvis der efter fakturaens udstedelse sker returnering af varer, skal  

 der således udstedes en kreditnota.
 Ved ændring i prisen skal der udstedes enten kreditnota eller faktura  

 for efterbetaling (efterbetalingsfaktura).
Der skal dog ikke udstedes kreditnota for salgsreduktioner, hvoraf der  

 ikke beregnes moms, f.eks. kasserabatter.
Hvis der efter fakturaens  

 udstedelse sker efterbetaling som led i en særlig leveringsaftale (som  

 f.eks. mejeri- og slagteribranchen), skal der ligeledes udstedes  

 efterbetalingsfaktura - evt. afregningsbilag.
 De formkrav, der er foreskrevet for fakturaer, gælder også for  

 fakturaer for efterbetalinger, se  

 N.2.3 .
N.2.2.4 Afregningsbilag I § 52, stk. 2, er det fastslået, at sælger under visse  

 forudsætninger kan undlade at udstede faktura, hvis køber udsteder  

 afregningsbilag, som opfylder de krav, der stilles til fakturaer, se  

 N.2.5 .  

 Det er en betingelse, at der foreligger en forud indgået aftale mellem  

 sælger og køber, og at der er fastlagt en procedure, hvorefter sælger  

 godkender hver enkelt faktura.
Udstederen af et afregningsbilag skal  

 desuden sikre sig, at sælgeren er en registreret  

 virksomhed.
N.2.3 Fakturaens indhold - almindelig  

 faktura Af momsbekendtgørelsens § 40, stk. 1, fremgår kravene til indhold i en  

 almindelig faktura.
Disse krav gælder også for afregningsbilag,  

 kreditnotaer og elektroniske fakturaer.
 En almindelig faktura skal have følgende indhold:
 Fakturakravene er således med virkning fra 1. januar 2004 blevet  

 udvidet med oplysning om 1) leveringsdato, hvis denne er forskellig fra  

 fakturadato, 2) momsgrundlag (enhedspris), 3) momssats og 4) momsbeløbets  

 størrelse.
 Hvis fakturadatoen ikke afviger væsentligt fra den faktiske  

 leveringsdato er det ikke nødvendigt at påføre fakturaen en sådan dato.  

 Det fortsat således, at det grundlæggende er fakturadatoen, der er  

 bestemmende for hvornår fakturaen skal medregnes hos sælger og kan  

 fradrages hos køber, således at symmetrien i momssystemet opretholdes på  

 grundlag af fakturadatoen.
 Oplysningskravet om "pris pr. enhed uden afgift" har givet anledning  

 til sprørgsmål fra forskellig side, bl.a. telebranchen.
 Kravet om enhedspris gælder alene i forhold til almindelige fakturaer.  

 Ved fakturering til private kan der udstedes forenklede fakturaer, hvor  

 der ikke er krav om enhedspriser.
Hvorvidt det er muligt at angive en enhedspris skal vurderes ud fra den  

 konkrete situation, herunder om der foreligger en enhedspris og om der  

 foreligger særlige branchemæssige forhold.
Kravet om enhedspriser gælder  

 for tællige varer og ydelser.
For ydelser kan den tællige enhed f.eks.  

 være en timesats eller en pris for en standardydelse.
Hvis leveringen ikke  

 kan opdeles i tællige enheder, så vil den totale pris uden moms være at  

 betragte som enhedsprisen.
Enhedsprisen behøver heller ikke at blive vist,  

 hvis dette ikke er sædvanlig praksis inden for visse brancher, og dette  

 ikke kræves af køberen.
 Branchekutymen må dog ikke føre til, at fakturaerne bliver alt for  

 summariske med hensyn til angivelse af varernes, ydelsernes omfang og  

 prisangivelse heraf.
Det er ikke tilladt på en almindelig faktura at anføre, at  

 momsen udgør 20 pct. af, det samlede beløb (når der sælges inkl. moms  

 udgør momsen 25/125 = 20 pct. af den samlede pris). Momsbeløbet og  

 momssatsen skal altid være angivet selvstændigt på fakturaen.
Det er dog  

 tilladt på forenklede fakturaer at anføre at momsen udgør 20 pct. af det  

 samlede beløb - se   

 N.2.6 .
Hvis der faktureres i euro kan momsbeløbets størrelse angives i  

 euro, jf. bekendtgørelsens § 71. Euro er således ligestillet med danske  

 kroner.
Sælger og køber omregner momsbeløbet til danske kroner efter samme  

 regler, som der anvendes for omregning af andre eurobeløb i  

 bogføringen.
Hvis der faktureres i fremmed mønt - bortset fra euro -   

 kræves det, at enten momsbeløbet i danske kroner eller omregningskursen  

 til danske kroner fremgår af fakturaen.
Sælger og køber skal således  

 anvende samme momsbeløb i danske kroner.
For el-, gas-, vand- og varmeværker samt telefonselskaber, der anvender  

 forbrugernumre, kan der ses bort fra kravet om fortløbende nummerering af  

 regningerne.
Det samme gælder for PBS, se  

 N.2.3.8  

 og  

 N.2.3.10 .
Udstedelsesdatoen skal være identisk med den dato, hvor fakturaen eller  

 afregningsbilaget udskrives.
Det er ikke tilladt at tilbagedatere  

 fakturaen til leveringstidspunktet.
 Told- og skatteforvaltningen har i  

 SKM2004.465.TSS  

 udtalt, at praksis, hvorefter forsyningsselskaber som fakturadato kan anse  

 den dato, hvor forbrugernes måler er aflæst, ikke kan opretholdes.
 Anvendelse af den alternative dato svarende til aflæsningsdatoen for  

 forbrugernes målere vil i realiteten svare til, at leverandøren  

 tilbagedaterer fakturaen til leveringstidspunktet, hvilket er i strid med  

 reglerne om afgiftens forfald og fradragsrettens indtræden. jf. momslovens  

 §§ 23, stk. 2, og 37, stk. 2. Praksisændringen ovenfor har virkning fra  

 den 1. marts 2005.
Momslovens § 23, stk. 1, fastsætter lovens overordnede  

 periodiseringsregel.
Bestemmelsen fastsætter, at tidspunktet for  

 momspligtens indtræden er leveringstidspunktet.
D.v.s. det tidspunkt, hvor  

 erhververen får retten til som ejer at råde over leverancen.
Hvornår  

 råderetten er overgået, vil som oftest fremgår af parternes aftale.
For  

 ydelser vil det almindeligvis gælde, at leveringstidspunktet er lig med  

 den dato, hvor leverancen er afsluttet.
Lovens § 23, stk. 2, indeholder den periodiseringsregel, som alt  

 overvejende finder anvendelse.
Bestemmelsen fastsætter således, at for  

 leverancer, hvor der udstedes faktura, er leveringstidspunktet det  

 tidspunkt, hvor fakturaen udstedes.
Det er en betingelse, at fakturaen  

 udstedes inden eller snarest efter leverancens afslutning.
Udstedelsesdatoen for fakturaen, jf. momsbekendtgørelsens § 40, stk. 1,  

 pkt., skal være identisk med den dato, hvor fakturaen eller  

 afregningsbilaget udskrives.
Tilbagedatering til leveringstidspunktet kan  

 dermed ikke ske.
 For betalingsoversigter fra PBS gælder fra den 1. december 1999, at der  

 for hver fakturering/transaktion i oversigten skal angives en  

 fakturadato, se TfS 1999, 834 og  

 N.2.3.10 .
 Udstedelsesdatoen er afgørende for, på hvilket tidspunkt momsen kan  

 medregnes til modtagerens købsmoms, jf. momsbekendtgørelsens § 56, stk. 1  

 og lovens § 56, stk. 3, og ligeledes afgørende for, på hvilket tidspunkt  

 momsen skal medregnes til leverandørvirksomhedens salgsmoms, jf.  

 momsbekendtgørelsens § 61, og lovens § 56, stk. 2.
Hverken købekontrakter eller slutsedler kan anerkendes som  

 forskriftsmæssige fakturaer.
Se  

 N.5.2.1.2 .
Hvis fakturabeløbet ved et køb (EU-køb) er angivet i fremmed valuta,  

 omregnes beløbet til danske kroner ved bogføringen.
Som omregningskurs  

 anvendes valutakursen på leveringstidspunktet.
I stedet for en dagskurs  

 kan anvendes toldkursen, jf. bekendtgørelsens § 71, stk. 3.
Hvis en faktura eller et afregningsbilag indeholder både  

 momspligtige og momsfrie leverancer, skal det af fakturaen fremgå, hvilke  

 leverancer der er momspligtige.
Leverancerne skal opføres hver for sig med  

 særskilt sammentælling, jf. bekendtgørelsens § 40, stk. 2.
Det bemærkes, at Konkurrencerådet har udstedt en række bekendtgørelser  

 om fakturering indenfor forskellige håndværksbrancher.
Det er dog i  

 momsmæssig henseende nok, at momsbekendtgørelsen er opfyldt.
 Når en registreret virksomhed udlejer eller leaser personmotorkøretøjer  

 ud til registrerede virksomheder for en periode på mere end 6 måneder,  

 skal den til lejeren afgive de oplysninger, der er nødvendige ved  

 beregning af det månedlige fradragsbeløb efter lovens § 42, stk. 4 og 5.  

 Det kan f.eks. ske ved angivelse af fradragsbeløbet på fakturaen, jf.  

 bekendtgørelsens § 40, stk. 4.
 N.2.3.1 Brugte varer mv.
 Efter bekendtgørelsens § 92 skal virksomheder, der leverer brugte  

 varer efter §§ 70-71, udstede en særskilt faktura over leverancen af  

 brugte varer mv.
Fakturaen skal være forsynet med oplysninger om, at varen sælges efter  

 de særlige regler for brugte varer mv., og at momsbeløbet, der er  

 indeholdt i prisen, ikke kan fradrages som købsmoms.
Det kan f.eks. ske  

 ved at fakturaen er påtegnet: "Inklusiv brugtmoms - ingen adgang til  

 momsfradrag for køber".
 Der må ikke i fakturaen anføres et momsbeløb eller anden angivelse af,  

 hvordan momsbeløbet kan udregnes.
 Ved videresalg til private kan købers navn og adresse udelades efter  

 reglerne om forenklede fakturaer.
 Virksomheder, der køber brugte varer fra ikke-registrerede  

 virksomheder og private til videresalg efter §§ 70-71, skal i forbindelse  

 med købet udstede et afregningsbilag med de almindelige oplysninger, se  

 N.2.3 .
Den ikke registrerede sælger skal attestere rigtigheden af  

 oplysningerne.
Hvis dette ikke kan ske, skal virksomheden være i  

 besiddelse af tilsvarende dokumentation fra sælger om handelen.
 Virksomheder, der indkøber varer under brugtmomsordningen fra  

 registrerede virksomheder, skal for indkøbet være i besiddelse af  

 fakturaer udstedt efter reglerne herom.
For varer, der sælges på auktion efter §§ 70-71, skal  

 auktionsholderen udstede faktura i overensstemmelse med  

 faktureringsbestemmelserne for brugte varer.
Derudover skal  

 auktionsholderen udstede et afregningsbilag til såvel registrerede som  

 ikke registrerede i overensstemmelse med reglerne for køb fra private, se  

 ovenfor.
Afregningsbeløbet skal udgøre salgsprisen inkl. moms.
 Auktionsholdere skal kunne godtgøre, at varen kan sælges på auktion  

 efter §§ 70-71. Varer, der af en momsregistreret virksomhed indleveres til  

 auktion, kan således ikke bortauktioneres efter brugtmomsreglerne, hvis  

 virksomheden har erhvervet disse varer på normale vilkår og fratrukket  

 moms ved købet.
N.2.3.2 Samlefakturaer Bekendtgørelsens § 40, stk. 5, giver muliged for at der kan udstedes en  

 samlefaktura over flere særskilte salg af varer og ydelser.
En  

 samlefaktura kan højst omfatte leverancer inden for en måned.
Kravene  

 til indholdet i en samlefaktura er de samme som til en almindelig  

 faktura - se  

 N.2.3 .  

 Det er dog tilstrækkeligt, at leveringsdatoen, leverancens art og omfang,  

 mv. fremgår af underbilag, f.eks. følgesedler, på betingelse af at disse  

 underbilag opbevares sammen med samlefakturaen.
 N.2.3.3 Benzinregninger mv.
 Ved benzinforhandleres salg af benzin, olie mv. til brug i vare- og  

 lastvogne, tilhørende registrerede virksomheder, vil det være  

 tilstrækkeligt, at der i stedet for køberens navn og adresse på fakturaen,  

 anføres det pågældende køretøjs registreringsnummer.
I TfS 1999, 431 er der meddelt A/S Storebæltsforbindelsen dispensation  

 fra fakturakravene.
Herefter kan momsregistrerede virksomheder anvende  

 kvitteringerne som dokumentation for købsmoms, selv om købers navn og  

 adresse ikke er påført.
I TfS 2000, 540 er der meddelt Øresundskonsortiet en tilsvarende  

 dispensation.
Endvidere fastlægges reglerne for fradrag af såvel dansk som  

 svensk moms.
Told- og skatteforvaltningen har i januar 2000 udsendt et  

 nyhedsbrev til rederier med bil- og personfærger i indenrigsfart.
I  

 nyhedsbrevet er reglerne for momsfradrag på færgebilletter præciseret.
Det  

 understreges i nyhedsbrevet, at fradraget er betinget af, at  

 faktureringskravene er opfyldt, herunder særskilt angivelsen af  

 momsbeløbet.
Hvis salget overvejende sker til private kunder, kan købers  

 navn dog udelades.
N.2.3.4 Salg til registrerede købere i andre  

 EU-lande Ved levering af varer til andre EU-lande, som er omfattet af § 34, stk.  

 1, nr. 1-4, og hvor der skal betales erhvervelsesmoms i et andet EU-land,  

 skal der udstedes en almindelig faktura - se  

 N.2.3  

 - som også skal forsynes med modtagerens  

 momsregistreringsnummer, forudsat at køberen har et sådant  

 registreringsnummer.
Herudover skal fakturaen forsynes med påtegning om at leverancen er  

 momsfritaget, idet køberen skal beregne erhvervelsesmoms.
Påtegningen kan  

 ske på én af følgende måder:
 Ved levering af ydelser, hvor der er omvendt betalingspligt i et andet  

 EU-land, skal der udstedes en almindelig faktura - se  

 N.2.3  -  

 som også skal forsynes med køberens momsregistreringsnummer, såfremt køber  

 er momsregistreret.
Herudover skal fakturaen forsynes med påtegning om, at leverancen er  

 omfattet af omvendt betalingspligt.
Påtegningen kan ske på én af følgende  

 måder:
 Af bekendtgørelsens § 74 fremgår det, at virksomheder ved  

 EU-handel skal anvende den alfanumeriske kode (DK) efterfulgt af  

 virksomhedens momsregistreringsnummer (CVR-/SE-nummer).
 Ved angivelse af momsregistreringsnummer på virksomheder i andre  

 EU-lande skal den alfanumeriske landekode ligeledes anføres.
 For virksomheder, der er fællesregistreret efter lovens § 47, stk. 4,  

 skal det fælles momsregistreringsnummer samt navn og adresse, hvorunder  

 virksomheden er registreret, anvendes.
 For virksomheder, der er delregistreret efter lovens § 47, stk. 3, 2.  

 pkt, er det den delregistrede virksomheds momsregistreringsnummer, navn og  

 adresse, der skal anvendes.
N.2.3.5 Herboende repræsentant Efter bekendtgørelsens § 42 skal udenlandske virksomheder, der er  

 repræsenteret her i landet ved en herboende repræsentant, på fakturaen  

 anføre repræsentantens navn og adresse samt dennes  

 momsregistreringsnummer.
Kopi af fakturaerne samt andet regnskabsmateriale mv. skal opbevares på  

 den herboende repræsentants adresse.
Om opbevaring af elektroniske  

 fakturaer henvises dog til  

 N.2.9 .
N.2.3.6 Installering og montering Udenlandske virksomheder, der kan undlade at beregne moms, fordi momsen  

 påhviler aftageren efter lovens § 46, stk. 1, nr. 2, skal på fakturaen  

 anføre virksomhedens og varemodtagerens momsnummer.
På fakturaen skal  

 endvidere anføres, at varemodtager betaler den moms, der påhviler varerne.  

 Aftageren skal på momsangivelsen angive fakturabeløbet og størrelsen af  

 momsen, der påhviler varerne, jf. bekendtgørelsens § 78, stk. 2.
N.2.3.7 Byttehandel Hvis begge parter har fuld fradragsret for momsen af de modtagne varer  

 eller ydelser, kan momsen beregnes på grundlag af forskelsbeløbet, jf.  

 lovens § 28, stk. 2. Se  

 G.2.2 .  

 Fakturaen skal dog indeholde sådanne specifikationer, der er beskrevet i  

 afsnit  

 N.2.2.2 .
N.2.3.8 Indbetalingskort - "løbende  

 leverancer" Indbetalingskort kan i visse tilfælde anses for fakturaer, hvis de  

 indeholder de samme oplysninger, som kræves for en faktura.
 Dette gælder f.eks. tilfælde, hvor der ved opkrævning af  

 abonnementsafgift og lign. eller ved opkrævning af leje samlet udsendes et  

 antal indbetalingskort til brug for den senere ratevise indbetaling.
 Det er en betingelse, at indbetalingskortene er forsynet med hver sin  

 fakturadato, som kan anvendes ved opgørelse af momstilsvaret.  

 Fakturadatoen skal ligge forud for en forfaldsdato og sidste rettidige  

 indbetalingsdato, se  

 F.1.2 .
Told- og skatteforvaltningen har i  

 SKM2001.5.TSS  

 givet en dispensation fra fakturakravene i bekendtgørelsens § 40, stk. 1,  

 vedrørende ejendomsskattebilletten.
Dispensationen er givet under  

 forudsætning af at de enkelte girokort eller transaktionerne i  

 PBS-oversigten påføres en fakturadato og et momsbeløb.
Herefter vil  

 ejendomsskattebilletten ikke blive anset som en faktura, men som en samlet  

 specifikation af de enkelte rater.
Af tekniske årsager har det ikke været  

 muligt at placere momsbeløb og fakturadato på de enkelte girokort og disse  

 er i stedet indsat på selve ejendomsskattebilletten, hvilket styrelsen har  

 godtaget.
Girokort og transaktionerne i PBS-oversigten ændres ikke.  

 Kommunerne skal som hovedregel momsberigtige hele det opkrævede beløb i  

 den momsperiode, hvori den samlede udsendelse af giroindbetalingskortene  

 finder sted.
En fravigelse fra denne hovedregel er tilladt, da  

 indbetalingerne er forsynet med hver sin fakturadato, som kan anvendes ved  

 opgørelse af momstilsvaret, jf. lovens § 23, stk. 2. Se afsnit  

 F.1.2 .  

 Ejendomsskattebilletten skal i øvrigt indeholde alle oplysninger, der  

 kræves for en faktura.
N.2.3.9 Kreditkort Benzinselskabers anvendelse af internationale kreditkortsystemer anses  

 for at opfylde regnskabsbestemmelserne.
Kreditkortet vil blive anvendt ved  

 vognmænds køb af dieselolie, petroleum og smøreolie fra ubemandede  

 tankstationer her i landet og i andre lande i Europa.
Udenlandske  

 vognmænd, som er tilsluttet ordningen, kan få tilbagebetalt moms og  

 eventuel olieafgift af indkøb her i landet på grundlag af fakturaer  

 udstedt i udlandet.
Ved de enkelte køb vil der ikke blive udstedt faktura, men oplysninger  

 om køb omfattet af ordningen registreres centralt i hvert købsland for sig  

 og overføres derefter til selskabets centrale registre i de pågældende  

 vognmænds hjemlande.
I vognmændenes hjemlande udskrives der periodevis  

 fakturaer omfattende køb foretaget såvel i hjemlandet som i udlandet.  

 Fakturaerne indeholder i øvrigt oplysninger om købsdato, leveringssted,  

 produkt, kvantitet, pris i købslandets valuta, moms og andre afgifter, og  

 skal i øvrigt indeholde alle oplysninger, der kræves for en faktura.
Selskabets standardfakturaer kan anvendes ved tilbagebetaling af moms  

 af køb her i landet til vognmænd hjemmehørende i udlandet, selv om  

 fakturaerne er udskrevet i de pågældende vognmænds hjemlande.
Det er en  

 betingelse, at der til brug for told- og skatteforvaltningens kontrol på  

 grundlag af de informationer, som er registreret i selskabets danske  

 register, kan udskrives kontrollister indeholdende informationer og  

 kombinationer af informationer efter told- og skatteforvaltningens nærmere  

 bestemmelser.
N.2.3.10 Betalingsoversigter De betalingsoversigter, som udstedes af Pengeinstitutternes  

 Betalingsservice A/S (PBS) i forbindelse med banker/sparekassers  

 betalingsservice, kan anses for fakturaer, hvis de indeholder tilsvarende  

 oplysninger, som til enhver tid kræves for en faktura, herunder  

 fakturadato.
Med virkning fra den 1. december 1999 er det en betingelse for at  

 godkende betalingsoversigten som faktura, at hver fakturering/transaktion  

 i oversigten indeholder en særskilt fakturadato, jf.
TfS 1999, 834.
 Betalingsoversigterne udsendes ca. den 1. i betalingsmåneden, og denne  

 dato godkendes med virkning fra den 1. december 1999 ikke længere som  

 udstedelsesdato (fakturadato).
 Oplysninger i betalingsoversigten om leverandørens  

 (betalingsmodtagerens) adresse kan erstattes af et betalingsnummer, der  

 identificerer leverandøren.
 En registreret leverandør (betalingsmodtager) skal medregne den ifølge  

 betalingsoversigten fakturerede leverance til den momspligtige omsætning  

 senest på faktureringstidspunktet (den fakturadato, der er angivet i  

 oversigten). En registreret kunde kan først medregne momsen af den  

 fakturerede leverance til købsmomsen på dette  

 tidspunkt.
N.2.3.11 Ikke-registrerede  

 virksomheder Virksomheder, der ikke er momsregistreret, må ikke på fakturaer anføre  

 momsbeløb eller anden angivelse af, at fakturabeløbet indeholder moms, jf.  

 § 52, stk. 6.
 Reglen sikrer, at virksomheder, der ikke er momsregistreret, f.eks.  

 fordi omsætningen ikke overstiger 50.000 kr. årligt efter § 49, eller kun  

 leverer ydelser, der er omfattet af § 13, ikke kan anføre momsbeløb eller  

 anden angivelse af, at fakturabeløbet indbefatter moms.
 Hvis virksomheden overtræder denne bestemmelse, vil dette være  

 strafbart efter lovens § 81.
 Virksomheder, der alligevel anfører momsbeløb eller anden angivelse af,  

 at fakturabeløbet indbefatter moms, skal indbetale momsbeløbet til told-  

 og skatteforvaltningen, jf. § 52, stk. 7.
 Indbetalingen kan dog undlades, hvis fejlen berigtiges overfor køberen,  

 jf. nedenfor  

 N.2.3.12 .
 Biludlejere og køreskoler, der ved afsætning af brugte motorkøretøjer  

 efter § 30, stk. 1-2, samt virksomheder, der handler med brugte varer  

 efter reglerne i lovens kapitel 17, må heller ikke anføre momsbeløb i  

 salgsfakturaen, og der må heller ikke i fakturaen være oplysninger, der  

 muliggør en udregning af momsbeløbet.
N.2.3.12 Uretmæssigt opkrævede  

 momsbeløb Virksomheder, der på en faktura anfører moms med et for stort beløb,  

 skal indbetale momsbeløbet til told- og skatteforvaltningen, jf. § 52,  

 stk. 7. Det samme gælder for virksomheder, der på en faktura over  

 leverancer, hvoraf der ikke skal betales moms, anfører momsbeløb eller  

 anden angivelse af, at fakturabeløbet indeholder moms.
Indbetalingen kan dog undlades, hvis fejlen berigtiges over for  

 køberen.
Dette kan bl.a. ske ved, at den oprindelige faktura tilbagekaldes  

 og erstattes af en korrekt faktura, eller ved at der udstedes kreditnota  

 til berigtigelse af fejlen.
 Under  

 N.2.5  

 gennemgås den situation, hvor en sælger, der ikke er momsregistreret,  

 modtager et afregningsbilag, hvorpå der er anført moms.
Told- og skatteforvaltningen kan ikke i medfør af bestemmelsen i  

 § 52, stk. 7, pålægge en leverandør at udstede kreditnota vedrørende  

 uberettiget opkrævet moms.
Bestemmelsen åbner kun en mulighed for, at  

 parterne kan afgøre mellemværendet indbyrdes.
Såfremt dette ikke sker, må  

 leverandøren indbetale beløbet til told- og skatteforvaltningen.
 Bestemmelsen anvendes bl.a. i tilfælde, hvor automobilforhandlere m.fl.  

 i strid med bestemmelsen i § 30, stk. 2, i salgsfakturaen anfører  

 momsbeløb eller anden angivelse, hvoraf momsbeløbets størrelse kan  

 udregnes.
§ 52, stk. 7, kan ikke anvendes i tilfælde, hvor der i strid med  

 § 8, stk. 1, er beregnet moms ved overdragelse af varelager, maskiner og  

 andre driftsmidler.
I sådanne tilfælde har køberen ikke adgang til at  

 foretage fradrag for købsmomsen.
Sælgeren - den, for hvis regning salget  

 sker - skal derfor berigtige fejlen over for køberen ved, at der udstedes  

 kreditnota til køberen på momsbeløbet samtidig med, at der sker  

 tilbagebetaling af det beregnede momsbeløb.
 Bestemmelserne i § 52, stk. 6-7, anvendes i øvrigt over for såvel  

 egentlige virksomheder som enkeltpersoner, der ikke er registreret for  

 afsætning af varer og momspligtige ydelser.
N.2.3.13 Sponsorydelser Told- og skatteforvaltningen har i  

 SKM2002.363.TSS ,  

 afgivet en udtalelse om fakturaers indhold ved sponsorater inden for  

 forskellige professionelle sportsgrene.
Selvom købet af sponsorydelser er  

 reklame, indeholder købet ofte andre ydelsesarter, som ikke kan betegnes  

 som reklame for sponsor.
Sådanne sekundære ydelser skal individuelt  

 prisfastsættes og fremgå af fakturaen.
N.2.3.14 Skærpede fakturakrav Med bekendtgørelse nr. 663 af 16. juni 2006 er der udsendt en ændret  

 bekendtgørelse om momsloven, der bl.a. indeholder nye bestemmelser som led  

 i fairplay initiativerne.
Der er hermed er sket en skærpelse af  

 fakturakravene på visse områder med virkning fra 1. juli 2006.
 Efter § 40, stk. 6, kan en registreret virksomhed, som driver  

 handel fra torve, stadepladser og lignende distributionscentraler,  

 pålægges at udstede en faktura samtidig med leveringen, såfremt told- og  

 skatteforvaltningen har konstateret uregelmæssigheder i virksomhedens  

 regnskaber.
Efter § 40, stk. 7, kan en registreret virksomhed, som erhverver  

 varer i et andet EU-land eller i Danmark, pålægges, at de erhvervede varer  

 skal ledsages af en faktura, følgeseddel, kassebon eller anden  

 dokumentation for varernes erhvervelse under hele transporten frem til  

 købers bestemmelsessted., såfremt told- og skattefovaltningen har  

 konstateret uregelmæssigheder i virksomhedens regnskaber.
Dokumentation  

 skal på forlangende forevises ved eventuel kontrol af transportmidlet.
Bestemmelsen i stk. 6 har bl.a. til formål at imødegå sort  

 grossistsalg fra grønttorve, hvor f.eks. køber i stedet for en  

 faktura får en følgeseddel som efterfølgende destrueres, således at  

 hverken sælger eller køber registrerer salget.
Pålægget om udstedelse af  

 en faktura samtidig med salget medfører endvidere at fakturaen skal følge  

 varerne frem til bestemmelsesstedet, og at denne faktura skal fremvises  

 ved kontrol, jf. stk. 7.
 Bestemmelsen i stk. 7 har bl.a. til formål at imødegå at  

 erhvervsdrivende foretager erhvervsmæssige indkøb i andre  

 EU-lande under foregivelse af at være indkøb til privat forbrug.  

 Sådanne varer indkøbes typisk kontant med salgslandets momssats  

 og uden at der sker indberetning i VIES (Listesystemet).
 Pålæg efter disse bestemmelser gives for en periode på 2 år, jf. § 40,  

 stk. 8, og kan forlænges, hvis der fortsat konstateres uregelmæssigheder.  

 Og overtrædelse af bestemmelserne er forbundet med bødeansvar, jf. § 100,  

 stk. 2.
Herudover er der i § 43, stk. 4, givet mulighed for at pålægge  

 virksomheder, der driver handel med omførsel af varer  

 (rullende forretninger), jf. næringslovens §§ 12 og 12a, at benytte  

 kasseapparat, såfremt told- og skatteforvaltningen har konstateret  

 uregelsmæssigheder i virksomhedens regnskaber.
Pålæg gives ligeledes for 2  

 år med mulighed forlængelse, hvis der fortsat konstateres overtrædelser,  

 ligesom overtrædelse er forbundet med  

 bødeansvar.
N.2.4 Faktureringstidspunkt Fakturaer og afregningsbilag skal udstedes, når leverancen er afsluttet  

 eller snarest derefter.
Faktureringen må ikke ske senere end , hvad der er  

 almindeligt inden for branchen, (f.eks. uge- eller månedsvis).
 Faktureringstidspunktet anses for at være leveringstidspunktet, hvis  

 faktureringen sker inden eller snarest efter leverancens afslutning, jf. §  

 23, stk. 2, se  

 F.1.2 .
 Hvis en del af en samlet leverance kræves betalt, inden  

 leverancen er afsluttet, skal der udstedes særskilt faktura for denne del,  

 jf. § 52, stk. 1, se  

 F.1.3 .
N.2.5 Afregningsbilag Efter § 52, stk. 2, kan faktureringspligten på visse betingelser anses  

 for opfyldt, hvor det er en registreret køber, der på sælgers vegne  

 udsteder en faktura - et afregningsbilag.
Det er dog en forudsætning,  

 at der foreligger en forud indgået aftale mellem de to parter, samt at der  

 er fastlagt en fremgangsmåde, hvorefter sælger godkender hver enkelt  

 faktura (afregningsbilag), jf. § 52, stk. 2, 2. punktum.
Efter bekendtgørelsens § 47, stk. 1, kan afregningsbilag, der vedrører  

 salg, hvoraf der skal beregnes moms, kun udstedes, hvis begge parter er  

 momsregistrerede.
Udstederen af afregningsbilaget har pligt til at sikre  

 sig, at sælger er momsregistreret.
Et afregningsbilag skal indeholde de samme oplysninger som en  

 faktura, jf. § 40, stk. 1, i bekendtgørelsen.
Oplysningerne fremgår af  

 N.2.3 .
Efter bekendtgørelsens § 47, stk. 2, fremgår det, at  

 betingelserne for udstedelse af et afregningsbilag, jf. § 52,  

 stk. 2, 2. punktum, anses for opfyldt, hvis fakturering  

 (afregning) fra køber sker på grundlag af en skriftlig aftale, eller hvis  

 der foreligger vedtægtsmæssige eller lignende ensartede regler for  

 levering og prisfastsættelse af varer.
Når udstedelse af afregningsbilag  

 sker på grundlag af en skriftlig aftale, skal den ansvarlige ledelse hos  

 begge parter have underskrevet denne, og begge parter skal opbevare et  

 eksemplar af aftalen.
I øvrigt skal fakturering via afregningsbilag ske på  

 grundlag af nærmere specifikke oplysninger, som skal bero hos køber.
D.v.s. at hvis der er tale om et leverandørforhold, hvor der er  

 vedtægtsmæssige eller lignende ensartede regler for levering og  

 prisfastsættelse af varer, sidestilles dette med en aftale, der kan danne  

 grundlag for udstedelse af afregningsbilag.
Der tænkes her især på  

 landbrugssektorens leverancer til mejerier, slagterier,  

 forderstofforretninger m.v. og tilsvarende leverandørforhold.
Efter de gældende danske regler har køber et fælles ansvar med sælgeren  

 for, at sælger har et gyldigt momsregistreringsnummer, der skal påføres  

 afregningsbilaget.
I praksis kan dette ansvar udøves ved bl.a. at foretage  

 opslag på told- og skatteforvaltningens hjemmeside  

 http://www.skat.dk/   under  

 TastSelv / Verifikation af danske momsnumre, hvor køber kan få  

 dokumenteret momsregistreringen.
Herudover kan verifikation ske ved  

 henvendelse til told- og skatteforvaltningen.
Køber skal opbevare  

 dokumentation for verifikationerne, herunder verifikationsdato, jf.  

 bekendtgørelsens § 47, stk. 3.
 Hvis en sælger, der ikke er momsregistreret, modtager et  

 afregningsbilag, hvorpå der er anført afgiftsbeløb eller anden angivelse  

 af, at afregningen indbefatter moms, skal sælger gøre køber opmærksom  

 herpå og tilbagebetale momsbeløbet til køber, jf. bekendtgørelsens §  

 47, stk. 3.
Som ved almindelig fakturaudstedelse er købers momsfradragsret betinget  

 af, at der foreligger forskriftsmæssig købsdokumentation.
Et  

 afregningsbilag, der er udstedt, uden at sælger er momsregistreret, er  

 således ikke korrekt dokumentation for købers momsfradragsret.
Hvis en køber udsteder et afregningsbilag til en registreret sælger  

 over varer og momspligtige ydelser uden deklaration af moms, må sælger  

 gøre køber opmærksom herpå og anmode om, at momsen deklareres, hvorved  

 forudsættes at betingelserne for udstedelse af et afregningsbilag i øvrigt  

 er opfyldt.
I modsat fald må sælger udstede en forskriftsmæssig faktura.
N.2.6 Forenklede fakturaer og  

 kasseboner Efter bekendtgørelsens § 43, stk. 1, kan der udstedes en forenklet  

 faktura i stedet for en almindelig faktura ved salg til andre  

 virksomheder, når salgsbeløbet er under 750 kr.
Endvidere kan virksomheder efter bekendtgørelsens § 43, stk. 2, der  

 udelukkende eller overvejende sælger til private udstede en forenklet  

 faktura - hvis de ikke benytter salgsregistreringssystemer, der kan  

 udskrive en kassebon til køberen.
En registreret køber kan dog altid  

 anmode om at få en almindelig faktura efter bekendtgørelsens § 40, stk. 1.  

 Virksomheder, der overvejende sælger til andre virksomheder, kan ligeledes  

 vælge at udstede en forenklet faktura, når de sælger til private.
 Der skal dog altid udstedes en almindelig faktura efter  

 bekendtgørelsens § 40, stk. 1:
 En forenklet faktura skal mindst indeholde følgende oplysninger:
 Afgiftsbeløbets størrelse kan dog angives ved at anføre, at afgiften  

 udgør 20 pct. af den samlede pris inkl. afgift (svarende til 25 pct. af  

 prisen ekskl. afgift).
Efter bekendtgørelsens § 43, stk. 3, kan virksomheder, der overvejende  

 sælger til private benytte salgsregistreringssystemer, f.eks. et  

 kasseapparat, og udlevere en kassebon til køber.
Virksomheden kan dog  

 vælge i stedet at udstede en almindelig faktura eller forenklet faktura  

 efter de regler, der gælder for herfor.
 En kassebon skal grundlæggende indeholde følgende oplysninger (se  

 dog kassebonen med færre oplysninger neden for):
 Leverancens art kan angives summarisk, hvis det ikke er  

 muligt at specificere denne.
 Endvidere kan afgiftsbeløbets størrelse angives ved at anføre, at  

 afgiften udgør 20 pct. af den samlede pris inkl. afgift (svarende til 25  

 pct. af prisen ekskl. afgift).
 Efter bekendtgørelsens § 43, stk. 4, 1. punktum, kan virksomheden, hvis  

 det ikke er teknisk muligt at udlevere en kassebon med ovennævnte  

 oplysninger, fortsat benytte et kasseapparet og udlevere en kassebon,  

 som opfylder de hidtidige regler, der har været gældende siden  

 1. juli 2000. En sådan kassebon skal mindst indeholde følgende  

 oplysninger:
Efter momsbekendtgørelsens § 43, stk. 4, 2. punktum, kan  

 virksomheder undlade at benytte kasseapparat og udlevere en kassebon til  

 køberen, hvor det ikke er teknisk (praktisk) muligt at anvende et  

 kasseapparat.
Der skal dog udstedes en forenklet faktura, når salgsbeløbet  

 til en kunde overstiger 1.000 kr. inkl. afgift.
 Ved udarbejdelsen af bekendtgørelsen er det antaget, at det i  

 almindelighed ikke er teknisk muligt for handlende at udskrive en  

 kassebon, når der sælges varer fra en torvestand.
 Reglerne administreres således, at der ikke stilles krav om  

 kasseapparat og udstedelse af kassebon ved salg fra torvestande,  

 kræmmermarkeder og lignende, det vil sige virksomheder med kortvarige  

 driftssteder, hvor salgsstedet alene består i en stand eller vogn, og som  

 normalt lukkes ned og fjernes om aftenen.
Virksomheden er forpligtet til at foretage en daglig kasseopgørelse,  

 der som minimum skal udvise kassebeholdningen ved dagens begyndelse og  

 slutning samt korrektioner for samtlige udbetalinger og sådanne  

 indbetalinger, der ikke vedrører den afgiftspligtige omsætning, således at  

 virksomheden på dette grundlag er i stand til at foretage en korrekt  

 opgørelse af dagens afgiftsplige omsætning.
Se   

 N.5.3 .
N.2.7 Elektroniske fakturaer Den 1. januar 2004 blev der indført fælles EU-regler for udstedelse af  

 elektroniske fakturaer vedrørende moms.
Reglerne supplerer  

 bogføringslovens bestemmelser herom.
Reglerne har baggrund  

 i Rådsdirektiv nr. 2001/115 af 20. december 2001. Dette direktiv  

 ændrer 6. momsdirektiv, således at der fra 1. januar 2004 er fælles  

 regler for elektronisk fakturering af leverancer vedrørende moms, og  

 som gør det muligt at fakturere elektronisk overalt inden for  

 EU.
 Efter bekendtgørelsens § 45, stk. 1, er der 2 betingelser, der skal  

 være opfyldt ved elektronisk fakturering:
Denne sikkerhed kan efter de fælles EU-regler opnås gennem enten Benyttes én af disse to metoder, kan elektronisk fakturering ske  

 overalt i EU, f.eks. ved handel mellem virksomheder i forskellige  

 EU-lande.
Virksomheder, der ikke anvender elektronisk signatur eller EDI, kan  

 også benytte andre metoder til elektronisk fakturering, forudsat der er en  

 sikker procedure, som tilgodeser, at kravene til ægthed og integritet  

 overholdes.
Denne metode kan benyttes ved handel mellem virksomheder her i  

 landet.
Skal metoden benyttes ved handel med virksomheder i andre  

 EU-lande, skal myndighederne i det pågældende EU-land acceptere metoden.  

 Den påhviler virksomheden selv at indhente en sådan accept fra det  

 pågældende EU-land.
Efter bekendtgørelsens § 45, stk. 2, skal anvendelse af en  

 elektronisk signatur være baseret på en avanceret elektronisk  

 signatur, der minimum har et sikkerhedsniveau, svarende til f.eks. et  

 OCES-certifikat (Offentlige Certifikater for Offentlig Service). D.v.s. at  

 en anden tilsvarende elektronisk signatur er lige så  

 anvendelig.  Systemet med elektronisk signatur giver en  

 sikkerhed, som er afgørende for troværdigheden, nemlig Herudover giver systemet mulighed for fortrolighed, f.eks. ved  

 hjælp af kryptering ? som giver sikkerhed for, at ingen uvedkommende  

 kan få kendskab til indholdet i fakturaen.
Dette er dog ikke et lovkrav,  

 som kræves opfyldt.
 D.v.s. at kravet om brug af en elektronisk signatur er opfyldt,  

 hvis afsenderen benytter en avanceret elektronisk signatur svaret til  

 OCES-certifikat, uanset om modtageren har digital signatur.
 Der henvises i øvrigt til  

 http://www.digitalsignatur.dk/ .
Efter bekendtgørelsens § 45, stk. 3, er det en forudsætning for  

 anvendelse elektronisk dataudveksling (EDI), at der mellem køber og  

 sælger foreligger en konkret aftale, som fastsætter sikre procedurer for  

 den elektroniske udveksling af fakturaer ved hjælp af EDI.
Anvendelsen  

 forudsætter, at parterne benytter og opretholder de særlige metoder og  

 regler, som er nødvendige for datasikkerheden, ægtheden af deres  

 oprindelse og integriteten af deres indhold.
Kortfattet er den  

 elektroniske udveksling (EDI) baseret på:
Elektronisk dataudveksling (EDI) er ikke begrænset til særlige  

 standarder som f.eks.
EDIFACT.
 Efter bekendtgørelsens § 45, stk. 7, er der mulighed for  

 at anvende andre metoder end elektronisk (digital) signatur og EDI,  

 forudsat, at der er en indforstået aftale mellem sælger og køber samt  

 en forretningsgang, der sikrer at ægtheden og integriteten opretholdes.  

 Som eksempel på en sådan anden metode kan nævnes den måde, hvorpå  

 pengeinstitutterne udbyder internetbank, der bl.a. er baseret på aftaler  

 mellem parterne og password-systemer samt evt. kryptering af  

 data.
 Ved fremsendelse af flere fakturaer ad elektronisk vej til samme  

 registrerede kunde, kan oplysninger, som er fælles for de forskellige  

 fakturaer, f.eks. sælgers og kundens navn og adresse, registreringsnummer,  

 m.v., blot angives en gang, såfremt der for hver faktura er adgang til  

 samtlige oplysninger, jf. bekendtgørelsens § 45, stk. 4.
Efter bekendtgørelsens § 45, stk. 5, skal virksomheder, der benytter  

 elektronisk fakturering, opbevare beskrivelser af de systemer,  

 herunder hardware og software, og de procedurer, der benyttes.
Endvidere  

 skal virksomheden opbevare kontrakter og certifikater som en del af  

 beskrivelsen.
Efter bekendtgørelsens § 45, stk. 6, skal virksomheder, der anvender,  

 udsteder eller modtager elektroniske fakturaer til brug for  

 regnskabsførelsen, opbevare de elektroniske fakturaer i deres  

 oprindelige form og format.
Opbevaringen skal ske på en sådan måde, at  

 kravene til ægthed og integritet stedse overholdes og sådan, at data ikke  

 mistes helt eller delvis som følge af fejl, nedbrud eller andre  

 driftsforstyrrelser.
Dette gælder, uanset om data opbevares i virksomheden  

 eller hos en tredjepart.
N.2.8 Prisangivelser Ved prisangivelser for varer og momspligtige ydelser skal det tydeligt  

 tilkendegives, hvis prisen ikke indbefatter moms.
Det gælder for  

 prisskilte, pristilbud, annoncer, kontrakter og lign.
Bestemmelsen  

 omfatter også mundtlige tilbud, jf. § 52, stk.  

 8. Bestemmelsen skal sikre køberne imod at blive afkrævet et  

 momsbeløb, som en køber regnede med var indbefattet i den  

 annoncerede pris.
 N.2.9 Opbevaring af fakturakopier mv.
 Efter § 52a, stk. 1, skal enhver registreret virksomhed sørge for  

 opbevaring af kopier af fakturaer, som udstedes af virksomheden selv,  

 virksomhedens kunde eller af en tredjeperson, og for opbevaring  

 kreditnotaer samt af fakturaer, som virksomheden har modtaget efter §  

 52.
Bestemmelsen omfatter også afregningsbilag.Det er i tilknytning  

 hertil i bekendtgørelsens § 66, stk. 1, fastsat, at virksomheder, herunder  

 virksomheder, der er under registreringsgrænsen i §§ 48-49, skal opbevare  

 regnskabsmateriale (dvs. regnskaber, regnskabsbilag) og andet  

 regnskabsmateriale, herunder bestillingsbøger, fabrikationssedler,  

 kassestrimler, lageroptællingslister mv., samt den årlige lageropgørelse i  

 5 år efter det pågældende regnskabsår.
Se også  

 N.6.1 .
Efter § 52a, stk. 2-4, kan en virksomhed opbevare udstedte eller  

 modtagne elektroniske fakturaer i et andet land på betingelse af, at Til punkt 2 bemærkes, at dette betyder, at told- og skatteforvaltningen  

 skal have direkte terminaladgang i samme omfang som virksomheden selv,  

 uanset at adgangen til materialet er belagt med adgangsbeskyttelse i  

 form af passwords, krypteret indhold eller lignende.
 Til punkt 3 bemærkes, at forordning 1798/2003 pr. 1. januar  

 2004 erstatter forordning 218/92, der ophæves, ligesom gensidig  

 bistand på momsområdet udgår af direktiv 77/799.
En virksomhed skal ved opbevaring af købs- og salgsfakturaer i et andet  

 land ? udover de danske regler ? også følge reglerne om opbevaringsperiode  

 i det land, hvor de elektroniske fakturaer opbevares.
Efter de danske  

 regler er opbevaringsperioden 5 år fra udgangen af det regnskabsår, som  

 materialet vedrører.
For investeringsgoder vedrørende byggeri er  

 opbevaringsperioden dog 10 år.
De særlige opbevaringsregler i udlandet for elektroniske  

 fakturaer gælder kun i forhold til momsreglerne.  

 Bogføringslovens generelle opbevaringsregler for regnskabsmateriale er  

 fortsat gældende.
Om opbevaring af regnskabsmateriale generelt henvises  

 endvidere til   

 N.6.1 .
Virksomhederne kan iøvrigt opbevare fakturakopier på mikrofilm,  

 elektronisk medie eller på anden lignende måde.
Der behøver således ikke  

 at foreligge en udskrift, blot der kan foretages en sådan.
Den pågældende  

 virksomheds arkivsystem skal være tilrettelagt på en sådan måde, at der  

 sikres told- og skatteforvaltningen mulighed for at udøve en betryggende  

 kontrol.
 I virksomheder, der anvender edb ved faktureringen, kan samlelister med  

 oplysning om indholdet af hver enkelt faktura træde i stedet for  

 kopifakturaer.
 Bestemmelserne om virksomhedens regnskabsførelse og bogføring ved hjælp  

 af edb og mikrofilm findes i bogføringsloven med tilhørende  

 vejledning.
N.3 Nye transportmidler N.3.1 Virksomheders samt privatpersoners  

 enkeltstående salg af nye transportmidler § 53, stk. 1 Virksomheder samt privatpersoner, der udelukkende registreres for  

 enkeltstående salg af nye transportmidler til en køber i et andet EU-land,  

 skal udstede faktura over salget.
Skatteministeren har i bekendtgørelsen fastsat de nærmere regler for  

 indholdet af fakturaen.
I bekendtgørelsens § 44 er det fastsat, at  

 registrerede virksomheder, der leverer nye transportmidler til ikke  

 registrerede virksomheder og privatpersoner i et andet EU-land, og ikke  

 registrerede virksomheder og privatpersoner, der leverer nye  

 transportmidler til et andet EU-land, skal udstede en almindelig faktura,  

 jf. afsnit  

 N       2.3 . Fakturaen skal herudover indeholde følgende oplysninger:
 Har køber ikke noget registreringsnummer (køber er en privatperson  

 eller en ikke registreret virksomhed) skal sælger sikre sig oplysning om  

 købers identitet ved at se dennes pas eller tilsvarende legitimation.  

 Sælger skal opbevare kopi af den foreviste dokumentation.
 Sælges transportmidlet til en registreret virksomhed, skal der afgives  

 indberetning via listesystemet, se  

 N.4 .
 Bestemmelsen skal sammenholdes med § 3, stk. 2, nr. 1, hvor det er  

 angivet, at enhver person, der lejlighedsvis leverer et nyt  

 transportmiddel til et andet EU-land, anses som en afgiftspligtig person,  

 se  

 C.2.1 .
 Nye transportmidler er defineret i § 11, stk 4, se  

 D.9.1 .
 SKAT, Hovedcentret, har i SKM2006.170SKAT udtalt, at det  

 er konstateret, at der er tvivl om hvordan der skal forholdes ved  

 salg af en ny campingbus på grænsenummerplader til en person, der i en  

 længere periode vil opholde sig i udlandet, men indenfor EU uden at  

 erhverve en bopæl i udlandet.
I den anledning er det præciseret, at ved en erhverver i et andet  

 EU-land forstås en person, der har sin bopæl i et andet EU-land.
Dvs. at  

 køberen på leveringstidspunktet skal have sin bopæl i et andet EU-land.  

 Det er derfor ikke tilstrækkeligt, at køberen på et senere tidspunkt får  

 sin bopæl i et andet EU-land.
 Hvis sælgeren i forbindelse med salget får forevist et dansk pas eller  

 tilsvarende dansk legitimation, må sælgeren på anden vis sikre sig, at  

 køberen på leveringstidspunktet har sin bopæl i et andet EU-land.
Hvis ikke sælgeren kan fremlægge dokumentation for, at betingelserne er  

 opfyldt, skal der afregnes dansk moms af salget.
Det er i den forbindelse  

 uden betydning, om en manglende overholdelse af betingelserne for  

 afgiftsfritagelse skyldes, at der er begået svig over for sælgeren, f.eks.  

 ved at denne har fået forkerte oplysninger om købers bopæl.
 Tilsvarende retningslinier gælder også for salg af former  

 for nye transportmidler, f.eks. lystfartøjer over 7,5  

 m.
N.3.2 Fakturakopi til told- og  

 skatteforvaltningen § 53, stk. 2 En kopi af fakturaen skal af sælgeren indsendes til told- og  

 skatteforvaltningen senest 1 måned efter udløbet af den kalendermåned, i  

 hvilken leverancen har fundet sted.
 Registrerede virksomheder behøver dog først at indsende faktura til  

 told- og skatteforvaltningen senest 1 måned og 10 dage efter det kvartal,  

 hvori leveringen har fundet sted, jf. bekendtgørelsens § 44, stk. 3.
 Disse kopifakturaer sender told- og skatteforvaltningen videre til de  

 relevante skattemyndigheder i andre EU-lande med det formål, at det sikres  

 at køber overholder sin forpligtelse til at betale moms i det EU-land,  

 hvor køber er etableret.
Hvis der samtidig med indsendelsen af fakturakopi indsendes  

 dokumentation for den moms, der er betalt ved købet af det pågældende  

 transportmiddel, kan sælger få tilbagebetalt den moms, der tidligere er  

 betalt.
Det kan dreje sig om den moms, der er indeholdt i den oprindelige  

 købspris, eller den moms, der er betalt ved en tidligere erhvervelse fra  

 et andet EU-land eller indførsel fra steder uden for EU.
 Hvis transportmidlet har tabt i værdi siden anskaffelsen, nedsættes  

 tilbagebetalingsbeløbet med en andel svarende til forholdet mellem den  

 oprindelige anskaffelsespris uden moms og videresalgsprisen.
N.4 Listesystemet N.4.1 Generelt § 54, stk. 1 Ved gennemførelsen af det indre marked blev det administrative  

 samarbejde mellem EU-landene udbygget.
Der er fastsat regler om  

 administrativt samarbejde inden for området indirekte skatter, hvorefter  

 der skal udveksles momsoplysninger vedrørende vareleverancer inden for  

 EU-landene.
Til brug herfor er det besluttet, at medlemslandene skal  

 indsamle oplysninger hos de registrerede virksomheder i det pågældende  

 land om salg til registrerede virksomheder i andre EU-lande.
For at sikre en effektiv udveksling af oplysninger er Listesystemet  

 (VIES) etableret.
Det indebærer, at oplysningerne indhentes hos  

 virksomhederne og udveksles mellem medlemslandene.
 Listesystemet har følgende to hovedformål:
 De nærmere regler om de oplysninger, der skal afgives til  

 listesystemet, findes i momsbekendtgørelsens §§ 72-73.
Registrerede virksomheder, der efter § 34, stk. 1, nr. 1, 3 og 4,  

 leverer varer uden moms til registrerede virksomheder i andre EU-lande,  

 skal udarbejde en liste over de i perioden foretagne leverancer.
Listen  

 skal indeholde følgende oplysninger:
N.4.2 Undtagelser Der er i 6. momsdirektiv åbnet mulighed for at lempe kravene for  

 oplysningspligt for små virksomheder.
Ministeren har benyttet sig af denne  

 mulighed i momsbekendtgørelsens § 72.
N.4.2.1 Virksomheder med  

 halvårsafregning Virksomheder, der anvender første og anden halvdel af kalenderåret  

 som afgiftsperiode, kan efter anmodning til told- og  

 skatteforvaltningen få tilladelse til at afgive listeoplysninger for  

 hver 6 måneder, når:
 Listen skal afleveres senest den 1. i tredje måned efter listeperiodens  

 udløb, jf. momsbekendtgørelsens § 72, stk. 5.
 Hvis virksomheden ikke længere opfylder ovennævnte betingelser, skal  

 oplysningerne afgives som beskrevet i det generelle afsnit, se  

 N.4.1 .
N.4.2.2 Små virksomheder Små virksomheder kan ifølge momsbekendtgørelsen § 72, stk. 3, efter  

 anmodning til told- og skatteforvaltningen få tilladelse til at  

 oplyse virksomhedens SE-nr., navn og adresse samt købernes  

 momsregistreringsnumre for merværdiafgift for hvert kalenderår  

 (listeperioden), når:
 Oplysningerne skal afgives senest den 1. i tredje måned efter  

 listeperiodens udløb, jf. momsbekendtgørelsens § 72, stk. 5.
 Hvis virksomheden ikke længere opfylder ovennævnte betingelser, skal  

 oplysningerne afgives som beskrevet i det generelle afsnit, se  

 N.4.1 .
N.4.2.3 Trekantshandler Ved trekantshandler skal mellemhandlere særskilt angive følgende  

 oplysninger, jf. momsbekendtgørelsens § 79, stk. 2:
N.4.3 Angivelsesmåde Oplysningerne skal afgives, jf. momsbekendtgørelsens § 73, på en af  

 følgende måder:
N.4.4 Gebyr § 54, stk. 2 Der skal betales et gebyr på 65 kr. for erindringsskrivelser vedrørende  

 virksomhedernes indsendelse af lister.
N.5 Regnskabsbestemmelser N.5.1 Generelt § 55 Registrerede virksomheders regnskab skal kunne danne grundlag for  

 opgørelsen af momstilsvaret for hver momsperiode og for kontrollen med  

 momsens rigtige opkrævning og indbetaling, jf. § 55. De nærmere regler  

 herfor fremgår af momsbekendtgørelsen.
 De generelle krav til regnskabet fremgår af §§ 50-51 i  

 bekendtgørelsen.
 Virksomheden skal føre et regnskab over leverancer af varer og ydelser  

 til og fra virksomheden, således at de beløb, som virksomheden ved  

 udgangen af hver momsperiode skal angive i momsangivelsen og på listen  

 over EU-leverancer til told- og skatteforvaltningen, fremgår af  

 regnskabet, jf. bekendtgørelsens § 50, stk. 1.
 For virksomheder, der i forvejen fører et almindeligt  

 forretningsregnskab, vil det normalt ikke være nødvendigt at føre et  

 særligt momsregnskab, jf. § 50, stk. 2. Regnskabet skal dog være indrettet  

 på en sådan måde, at de nødvendige oplysninger om momstilsvaret fremgår af  

 regnskabet ved hjælp af særlige konti, se  

 N.5.2 .
 Virksomheder, der ikke fører et almindeligt forretningsregnskab, skal  

 føre regnskab i et særligt regnskabshæfte, der udleveres af told- og  

 skatteforvaltningen, jf. bekendtgørelsens § 50, stk. 2. Hvis  

 regnskabshæftet anvendes, føres regnskabet i overensstemmelse med  

 rubriceringen og den i hæftet trykte vejledning.
 I bekendtgørelsens § 50, stk. 3 fastsættes, at virksomheder, der ikke  

 er bogføringspligtige, skal opfylde de krav, der fremgår af  

 bogføringsloven med tilhørende vejledning.
 De generelle krav til regnskabsføringen fremgår af bekendtgørelsens §  

 51.  I  stk. 1 bestemmes, at regnskabet skal føres på en klar og  

 overskuelig måde og indeholde sådanne specifikationer, at det kan danne  

 grundlag for told- og skatteforvaltningens kontrol med momsens rigtige  

 beregning.
Muligheden, jf. bekendtgørelsens § 71, for at bogføre i fremmed  

 mønt/euro ændrer ikke på afregning og betaling, som fortsat skal ske i  

 danske kroner.
Virksomheden har pligt til at sikre, at omregningen fra  

 bogføringsvaluta til danske kroner er dokumenteret, så det kan  

 kontrolleres, at reglerne for omregning er overholdt.
Det skal fremgå  

 hvilken kurs (dagskurs eller toldkurs), der er anvendt, og kursen for hver  

 transaktion skal fremgå.
Se også  

 N.2.3 .
Ved summariske posteringer skal der i regnskabet foreligge  

 specifikationer i form af journaler, kladder, kassestrimler og lign.
Af  

 disse specifikationer skal det fremgå, hvordan de summariske posteringer  

 er sammensat af enkeltposter.
 Alle virksomhedens regnskabsregistreringer skal kunne afstemmes med  

 oplysningerne på virksomhedens momsangivelse og listen over EU-leverancer.  

 De oplysninger, der er angivet på momsangivelsen og listen over  

 EU-leverancer, skal kunne opløses i de registreringer, hvoraf de er  

 sammensat, jf. bekendtgørelsens § 51, stk. 2.
 Regnskabet skal også indeholde sådanne oplysninger, at  

 virksomheden kan opfylde forpligtigelsen til på begæring at meddele told-  

 og skatteforvaltningen oplysninger om virksomhedens indkøb hos og  

 leverancer til enkelte virksomheder, jf. bekendtgørelsens § 51, stk. 3.
N.5.1.1 Generelle regler for  

 bogføring Momsbeløbene føres på momskontiene i forretningsregnskabet i  

 forbindelse med posteringen af det pågældende køb eller salg.
Momskontiene  

 kan dog føres med periodiske posteringer, når momsen kan beregnes direkte  

 på grundlag af saldoen på andre konti.
I så fald føres disse konti med  

 værdien indbefattet momsen, og kontiene må kun omfatte enten køb, hvoraf  

 momsen kan medregnes til købsmomsen, eller salg, hvoraf der skal betales  

 moms, jf. § 53 i bekendtgørelsen.
 Momsen ved import af varer skal altid føres direkte på kontoen for  

 købsmoms.
N.5.2 Særlige konti Føres momsregnskabet i det almindelige forretningsregnskab, skal dette  

 indeholde særlige konti for henholdsvis købs- og salgsmomsen samt konti  

 for eventuel eksportomsætning mv., jf. momsbekendtgørelsens § 52.
 Bestemmelsens enkelte konti er følgende:
 På købsmomskontoen føres momsen på indkøb, herunder import af  

 varer og ydelser til brug for virksomheden, i det omfang momsen på  

 indkøbene kan medregnes til købsmomsen.
 For investeringsgoder, der er omfattet af reguleringsforpligtelsen  

 efter §§ 43-44, skal der føres en særlig konto eller opgørelse.
 På salgsmomskontoen føres momsen af virksomhedens leverancer, der  

 sælges af virksomheden, herunder varer, der udtages til brug for  

 virksomhedens indehaver, personale, repræsentation mv., samt ved fraførsel  

 af varer fra et afgiftsoplag.
 På kontoen for moms af varekøb mv. i udlandet føres momsen af 1)  

 erhvervelser fra andre EU-lande, 2) varer, der indføres hertil landet fra  

 steder uden for EU, jf. lovens § 12 (importmoms), og 3) køb, for hvilke  

 virksomheden er betalingspligtig efter lovens § 46, stk. 1, nr. 1-3.
 Importmoms beregnes på grundlag af enhedsdokumentets eksemplar 8 af  

 varernes afgiftsværdi, som er toldværdien tillagt told, importafgifter mv.  

 samt forsendelses- og forsikringsomkostninger mv., der påløber indtil  

 varernes bestemmelsessted i EU, når dette sted er kendt på det tidspunkt,  

 hvor afgiftspligten indtræder.
 Kontoen omfatter ikke kun moms af varekøb i udlandet, men også  

 moms af køb af visse ydelser.
 På denne konto anføres købsprisen for varer, som virksomheden  

 modtager fra andre EU-lande.
 Her anføres salgsprisen for varer, der leveres til andre  

 EU-lande, og hvoraf der ikke skal betales moms efter lovens § 34, stk. 1,  

 nr. 1-4.
 Konto for eksport mv. oprettes af virksomheder, der har eksport  

 til lande uden for EU eller andre leverancer, hvoraf der ikke skal betales  

 moms, jf. §§ 14-21, og § 34, stk. 1, nr. 5-16, samt stk. 2-3. På kontoen  

 føres salgsprisen på de foretagne leverancer.
N.5.2.1 Købsmoms (indgående afgift) Regnskabet over indkøb og momsen heraf (den indgående afgift) føres på  

 grundlag af købsbilag i form af fakturaer, notaer, afregningsbilag og  

 modtagne kreditnotaer mv., jf. bekendtgørelsens § 55.
For virksomheder, der er registreret efter toldloven, skal regnskabet  

 for importerede varer føres på grundlag af månedlige  

 importspecifikationer, som virksomheden har modtaget fra told- og  

 skatteforvaltningen.
Regnskabet for disse varer kan også føres på grundlag  

 af enhedsdokumentets eksemplar 8 med eventuelle rettelsesmeddelelser fra  

 told- og skatteforvaltningen.
I så fald skal bogføringen afstemmes med  

 importspecifikationen.
 Adgangen til at benytte enhedsdokumentets eksemplar 8 som grundlag for  

 regnskabsføringen har bl.a. betydning for virksomheder, der har negativt  

 momstilsvar, og som ønsker at afgive momsangivelsen uden at afvente  

 importspecifikationen, der først foreligger i måneden efter momsperiodens  

 udløb.
For så vidt angår virksomheder, der ikke er registreret efter  

 toldloven, føres regnskabet over varer, der importeres af virksomheden, på  

 grundlag af enhedsdokumentets eksemplar 8 med eventuelle  

 rettelsesmeddelelser fra told- og skatteforvaltningen.
Bogføringen skal  

 afstemmes med indbetalingskort eller kassebilag fra told- og  

 skatteforvaltningen.
N.5.2.1.1 Bogføring Bogføringen for en afgiftsperiode skal omfatte de fradragsberettigede  

 køb mv. efter § 37, stk. 2, der i perioden er faktureret eller fortoldet  

 til virksomheden, jf. bekendtgørelsen § 56, stk. 1.
Bogføringen af indkøb kan foretages ved betalingen i stedet for ved  

 fakturaens modtagelse.
Købsmomsen opgøres da på grundlag af de i  

 afgiftsperioden foretagne betalinger, jf. § 56, stk. 2, i  

 momsbekendtgørelsen.
Benyttes denne fremgangsmåde, er virksomheden  

 berettiget til gennem specificerede opstillinger over gæld til  

 leverandører ved momsperiodens begyndelse og slutning at foretage  

 regulering af købsmomsen, således at denne svarer til de af leverandørerne  

 i perioden fakturerede leverancer.
 Købsmomskontoen skal reduceres med momsen ifølge kreditnotaer, der  

 modtages fra indenlandske leverandører for returvarer og prisafslag for  

 tidligere indkøbte varer eller ydelser, herunder kreditnotaer med  

 angivelse af moms for dividende, bonus, kasserabatter og andre betingede  

 rabatter, der er blevet effektive, efter at leverancen er foretaget, jf. §  

 57, stk. 1, i bekendtgørelsen.
 Specielt for betalingsstandsninger henvises der til afsnit  

 N.2.3 .
Hvis momsen af indkøb kun delvist kan medregnes til en virksomheds  

 købsmoms, f.eks. fordi virksomheden har afsætning af momsfri ydelser, kan  

 virksomheden enten opdele momsbeløbet straks ved bogføringen eller notere  

 hele momsbeløbet som købsmoms.
I sidstnævnte tilfælde skal den del af  

 momsen, der ikke kan medregnes til købsmomsen, fratrækkes kontoen ved  

 momsperiodens slutning, jf. bekendtgørelsens § 57, stk. 2.
N.5.2.1.2 Dokumentation Ifølge bekendtgørelsens § 58 skal virksomheder til dokumentation for  

 købsmomsen kunne fremlægge fakturaer, herunder forenklede  

 fakturaer, eller afregningsbilag, der opfylder kravene i  

 bekendtgørelsens kap. 11. Ved en faktura forstås her det dokument,  

 der af leverandøren og modtageren betragtes som anmodning om betaling af  

 leverancen.
For varer, der indføres fra steder uden for EU, skal dokumentationen  

 bestå af de meddelelser, som virksomheden har modtaget fra told- og  

 skatteforvaltningen om størrelsen af den moms, som påhviler varen ved  

 indførsel.
Virksomheder, der ikke er registreret efter toldloven, anvender  

 som dokumentation for momsen på importerede varer enhedsdokumentets  

 eksemplar 8 med eventuelle rettelsesmeddelelser fra told- og  

 skatteforvaltningen.
Denne dokumentation kan også anvendes af  

 virksomheder, der er registreret efter toldloven.
 Ved køb af varer hos registrerede virksomheder i andre EU-lande skal  

 der fremlægges fakturaer for erhvervelser, indeholdende såvel køberens som  

 sælgerens momsnumre.
Købekontrakter, slutsedler eller ordrebekræftelser anerkendes ikke som  

 forskriftsmæssige fakturaer, og kan derfor ikke anvendes til dokumentation  

 for købsmomsen.
Dette begrundes dels i kontrolmæssige hensyn, dels i at  

 godkendelse af en købekontrakt eller slutseddel som gyldig faktura i  

 relation til momslovens bestemmelser ville få den for erhvervslivet  

 uønskede virkning, at den pågældende leverance skulle medregnes til  

 leverandørens momspligtige omsætning på tidspunktet for udstedelsen af  

 købekontrakten eller slutsedlen, jf. § 23, stk. 2.
Vedrørende fakturaer for udbedring af forsikringsskader er det fastsat,  

 at automobilreparatører til forsikringsselskaber skal udstede en faktura  

 på det fulde reparationsbeløb med tillæg af moms og med oplysning om et  

 eventuelt modtaget selvrisikobeløb.
Den udstedte faktura vil af  

 forsikringstageren kunne fremlægges til dokumentation for købsmomsen på  

 betingelse af, at det af fakturaen fremgår, at reparationen er udført med  

 den skadelidtes virksomhed som modtager.
N.5.2.1.3 Investeringsgoder Hvis der sker ændring af virksomhedens fradragsret for  

 investeringsgoder, skal der ske regulering af købsmomsen i  

 overensstemmelse med §§ 43-44.
 Regnskabet i disse virksomheder skal derfor indeholde sådanne  

 oplysninger, at det kan danne grundlag for told- og skatteforvaltningens  

 kontrol med, at regulering af købsmomsen finder sted, jf. bekendtgørelsens  

 § 59.
 Virksomheder, der driver såvel registreringspligtig som ikke  

 registreringspligtig virksomhed, eller som anvender investeringsgoder til  

 formål, der ikke er fradragsret for, skal føre en særlig konto, der  

 benævnes investeringsgoder, eller føre en særlig opgørelse over disse, jf  

 § 59, stk. 3-4 , i bekendtgørelsen.
 På kontoen eller opgørelsen føres for hvert investeringsgode  

 anskaffelsesbeløbet uden moms, det ved anskaffelsen betalte momsbeløb samt  

 det momsbeløb, som virksomheden ved anskaffelsen kan medregne til  

 købsmomsen efter reglerne i lovens kapitel 9. På kontoen eller opgørelsen  

 føres endvidere de reguleringer, som skal foretages efter reglerne i §§  

 43-44.
Virksomheder, der i henhold til bekendtgørelsens § 18, stk. 1,  

 overtager en reguleringsforpligtelse for momsen på et investeringsgode,  

 skal på den nævnte konto eller opgørelse føre det momsbeløb, for hvilket  

 virksomheden har overtaget reguleringsforpligtelse, samt de reguleringer,  

 som virksomheden skal foretage.
Bekendtgørelsens § 18, stk. 1, omhandler  

 salg af fast ejendom samt overdragelse af driftsmidler efter § 43, stk. 3,  

 nr. 4 og 5.
 Regnskabet skal være tilrettelagt således, at told- og  

 skatteforvaltningen kan sammenholde posteringerne på den omtalte konto  

 eller opgørelse med virksomhedens øvrige regnskabsmateriale, jf. § 59,  

 stk. 6, i bekendtgørelsen.
 Reguleringsbeløbet skal medtages ved opgørelse af virksomhedens  

 købsmoms for den momsperiode, i hvilken omfanget af reguleringen kan  

 konstateres, jf. bekendtgørelsens § 59, stk. 2.
N.5.2.2 Salgsmoms (udgående afgift) Bogføringen over salget skal foretages på grundlag af kopier af  

 udstedte salgsbilag evt. modtagne afregningsbilag.
Den daglige bogføring  

 kan dog også ske på grundlag af kasseregnskabet, jf. bekendtgørelsens  

 § 61, stk. 1.
 Regnskabet over salg og momsen heraf skal for hver afgiftsperiode  

 omfatte samtlige leverancer af varer og ydelser, fraførsel af EU-varer fra  

 Københavns Frihavn eller et afgiftsoplag samt udtagning af varer og  

 ydelser, jf. § 60, stk. 1, i bekendtgørelsen.
Momsberigtigelse af varer og ydelser til eget brug mv. kan dog også  

 foretages ved fradrag på købsmomskontoen.
Dette skyldes, at den  

 momspligtige værdi for sådanne varer er indkøbs- eller fremstillingsprisen  

 og ikke salgsprisen.
 I medfør af bekendtgørelsens § 62 kan virksomheder, der efter  

 deres karakter som f.eks. detailhandel med levnedsmidler eller andre  

 daglige forbrugsvare, ikke har praktisk mulighed for at foretage løbende  

 notering af indehaverens eget forbrug af varer og ydelser, indføre dette  

 forbrug i momsregnskabet med en samlet postering for hver momsperiode.
Beløbet kan regnes ud på grundlag af et skøn over, hvor meget man har  

 forbrugt i den pågældende periode.
Beløbet kan også regnes ud på grundlag  

 af et skøn over årsforbruget.
Skatterådets (tidligere  

 Ligningsrådet) årligt fastsatte mindstesatser vedrørende forbrug af  

 egne varer mm. kan normalt anvendes som vejledende udgangspunkt ved en  

 sådan momsberegning.
N.5.2.2.1 Betalings- og  

 kasseregnskabet Registrerede virksomheder, der er bogføringspligtige efter  

 bogføringsloven eller pålagt regnskabspligt efter skattekontrolloven, skal  

 føre et betalingsregnskab, hvori der så vidt muligt dagligt skal optages  

 samtlige ind- og udbetalinger for hver enkelt post, eller hvis særskilte  

 specifikationer føres, en samlet sum for hver af disse.
Virksomheder, der modtager kontante indbetalinger eller foretager  

 kontante udbetalinger, skal føre et kasseregnskab.
Der skal foretages  

 effektive kasseafstemninger dagligt, hvis ikke virksomhedens omfang eller  

 art tilsiger andet.
Føres der særskilte specifikationer f.eks. kassestrimler, der  

 indeholder oplysninger om de enkelte beløb, kan disse optages i  

 kasseregnskabet med en samlet sum for hver specifikation.
Der kan i øvrigt  

 henvises til bogføringsloven med tilhørende vejledning.
Virksomheder, der opgør salget på grundlag af kasseregnskabet, skal af  

 hensyn til momsregnskabet foretage regulering af udestående fordringer ved  

 momsperiodens begyndelse og slutning.
Detailhandlere og andre, der  

 afregner med kunderne ugentligt, kan dog undlade at foretage regulering  

 for udestående fordringer vedrørende sådant salg, jf. bekendtgørelsens §  

 63.
N.5.2.2.2 Aviser/frimærker Hvis der i den daglige opgørelse af salget indgår salg af frimærker og  

 aviser efter lovens § 13, stk. 1, nr. 14 og § 34, stk. 1, nr. 14, kan  

 virksomheden undlade dagligt at fratrække dette salg og i stedet opgøre og  

 fratrække salget ved udgangen af hvert kvartal.
Salget kan da opgøres på  

 grundlag af afregningerne fra avisleverandørerne og kvitteringer fra  

 postvæsenet for køb af frimærker, jf. § 63, stk. 2, i bekendtgørelsen.
 Efter bekendtgørelsens § 63, stk. 3, skal de periodiske reguleringer  

 vedrørende udestående fordringer og salg af frimærker og aviser fremgå af  

 regnskabet eller af særlige opstillinger, der opbevares sammen med  

 regnskabet.
N.5.2.3 Køb hos registrerede virksomheder i  

 andre EU-lande Regnskabet over erhvervelser fra andre EU-lande, varer der indføres her  

 til landet fra steder uden for EU og indkøb, for hvilke virksomheden  

 er betalingspligtig efter lovens § 46, stk. 1, nr. 1-3, skal føres på  

 kontoen for moms af varekøb mv. i udlandet, jf.  

 N.5.2 .
Bogføringen af erhvervelser skal foretages på grundlag af de modtagne  

 fakturaer.
Tilsvarende gælder for ydelser, som virksomheden er  

 betalingspligtig for efter lovens § 46, stk. 1, nr. 1-3.
 På grundlag heraf skal virksomheden beregne 25 pct. moms.
 På kontoen for moms af varekøb mv., jf. § 52, stk. 4, i  

 bekendtgørelsen, anføres det samlede momsbeløb af erhvervelser fra andre  

 EU-lande, af varer der indføres her til landet fra steder uden for  

 EU, og af indkøb for hvilke virksomheden er betalingspligtig efter  

 lovens § 46, stk. 1, nr. 1-3. Beløbet overføres til momsangivelsen og  

 sammenlægges med virksomhedens salgsmoms.
Derudover skal der for hver periode på momsangivelsen  

 anføres købsprisen ekskl. moms for varer, som virksomheden erhverver  

 fra andre EU-lande, i rubrik A.
Regnskabet med køb af varer og  

 ydelser i andre EU-lande, hvoraf virksomheden er betalingspligtig, skal  

 føres på en sådan måde, at det kan danne grundlag for opgørelsen af momsen  

 af køb af varer og ydelser i andre EU-lande samt kontrollen med de  

 oplysninger, der skal angives på momsangivelsen.
Virksomheden kan anvende de almindelige fradragsregler i lovens kapitel  

 9 for det tilsvarende EU-momsbeløb.
Det beregnede momsbeløb af EU-varekøb  

 behandles således på samme måde som momsen af varekøb foretaget her i  

 landet.
Se i øvrigt afsnit J.
 Virksomheder mv., der er registreret efter lovens § 48 (dvs., ikke  

 afgiftspligtige juridiske personer samt afgiftspligtige personer, der ikke  

 er registreringspligtige for moms), har ikke fradragsret for det beregnede  

 momsbeløb, se  

 M.2 .
Disse virksomheder skal føre regnskab over de varer, der erhverves fra  

 andre EU-lande, idet regnskabet skal føres på en sådan måde, at det kan  

 danne grundlag for opgørelsen af momsen heraf.
Virksomhederne skal  

 opbevare regnskabsmaterialet, herunder fakturaer, i 5 år efter udløbet af  

 det år, hvori den momspligtige erhvervelse finder sted, jf.  

 bekendtgørelsens § 70, stk. 2.
 Hvis en virksomhed til eget brug har overført varer uden afgift  

 til et andet EU-land med henblik på midlertidig anvendelse, skal det  

 fremgå af regnskabet, hvilke varer, der er overført, datoen for  

 overførslen og hvortil overførsel er sket, jf. § 76, stk. 1, i  

 bekendtgørelsen.
N.5.2.4 Afslutning af konti Momsbekendtgørelsens § 54 fastsætter reglerne for, hvordan de enkelte  

 konti skal afsluttes.
Momskontiene afsluttes ved hver momsperiodes udløb.
Saldoen på kontoen  

 for købsmoms og saldoen på kontoen for moms af moms af varekøb mv.  

 udlandet, jf. bekendtgørelsens § 52, stk. 4, overføres til  

 salgsmomskontoen.
Salgs- og købsmomskontiene viser henholdsvis det  

 momsbeløb, som virksomheden skal indbetale til told- og  

 skatteforvaltningen, og det momsbeløb, som virksomheden skal have  

 godtgjort.
 Ved indbetalingen til eller udbetalingen fra told- og  

 skatteforvaltningen føres det betalte eller godtgjorte beløb på kontoen  

 for salgsmomsen, der hermed udlignes.
 I stedet for at overføre købsmomsen og momsen af varekøb mv. i udlandet  

 til kontoen for salgsmomsen kan virksomheden oprette en konto for  

 afregning med told- og skatteforvaltningen og overføre momsen hertil.
 Momsregnskabet for en momsperiode skal være ført inden momsangivelsens  

 indsendelse. told- og skatteforvaltningen kan kræve, at virksomhedens  

 bogføring efter en frist på mindst 14 dage skal være ajourført for  

 momsperioder, for hvilke fristen for indsendelse af angivelsen er udløbet,  

 jf. § 67, stk. 2, i bekendtgørelsen.
N.5.3 Særregler for visse  

 virksomheder Visse virksomheder er efter deres art og handelsform, f.eks.  

 detailhandel fra vogn eller torvestade, afskåret fra at benytte  

 kasseapparat eller føre lister m.v. over de enkelte indbetalinger.
Sådanne virksomheder må i stedet opgøre salget på grundlag af daglige  

 kasseopgørelser.
Disse opgørelser skal foretages på bilag eller i  

 virksomhedens kassekladde, og bilagene/kassekladden skal opbevares som en  

 del af momsregnskabet, jf. momsbekendtgørelsens § 50, stk. 4.
 Virksomhederne skal dog dagligt redegøre for indbetalinger på 100 kr.  

 og derover fra kunder for tidligere kreditsalg.
 Den daglige kasseopgørelse skal udvise kassebeholdningen ved dagens  

 begyndelse og slutning samt korrektioner for samtlige udbetalinger og  

 sådanne indbetalinger, der ikke vedrører den momspligtige omsætning.
 Opgøres salget på grundlag af kasseopgørelsen, skal der korrigeres for  

 særlige ind- og udbetalinger i dagens løb, f.eks. varekøb, omkostninger,  

 beløb, der er indsat eller hævet i bank eller sparekasse, og beløb udtaget  

 til privat brug.
 Virksomheder, der leverer brugte varer efter § 70, stk. 1 og 5,  

 eller § 71, skal føre særskilte regnskaber for leverancerne, jf.  

 bekendtgørelsens § 93.
 Se om brugtmomsordningen afsnit  

 R .
 Virksomheden skal i regnskabet for hver enkelt vare angive:
 Selvom der ikke er krav om at selve fakturaen/afregningsbilaget ikke  

 skal være forsynet med et lagernummer, skal regnskabet for købet og  

 videresalget fortsat have et entydigt lagernummer i regnskabet.
Momsgrundlaget for varen udgør 80 pct. af forskelsbeløbet.
Det positive  

 momsbeløb anføres i regnskabet og overføres til kontoen for salgsmoms.  

 Hvis købsprisen er større end salgsprisen, tilbagebetales momsen ikke.
Der skal føres en konto for virksomhedens samlede indkøb samt en konto  

 for det samlede salg inkl. moms.
Kontiene afsluttes ved hver momsperiodes  

 udløb.
 Hvis beløbet på salgskontoen overstiger beløbet på købskontoen,  

 overføres 20 pct. af det overskydende beløb til kontoen for salgsmoms  

 for den pågældende periode.
Overstiger beløbet på købskontoen beløbet på salgskontoen, overføres  

 forskelsbeløbet til kontoen for købsmoms for den følgende periode.
Det er  

 altså her muligt at få det negative momstilsvar overført til næste  

 periode.
 I virksomhedens regnskab skal der for hvert enkelt køretøj angives:
 Der skal endvidere for hver enkelt køretøj angives beregnet momsbeløb,  

 fradrag og momsbeløb efter fradrag, jf. § 71.
 Hvis momsbeløbet efter fradrag er positivt, overføres beløbet til  

 kontoen for salgsmoms.
 Auktionsholdere, der leverer brugte varer efter §§ 70-71, skal  

 føre et særskilt regnskab for de pågældende varer.
 Salgsprisen til køber, afregningsprisen til sælger samt beregningen af  

 momsbeløbet skal fremgå direkte af regnskabet.
 Virksomheder, der installerer eller monterer varer i et andet EU-land,  

 skal medregne den samlede værdi af varerne til værdien af leverancer af  

 varer på virksomhedens momsangivelse, jf. § 77 i bekendtgørelsen.
 Hvis det i stedet er en udenlandsk virksomhed, der installerer eller  

 monterer varer her i landet, og som er registreringspligtig herfor, skal  

 virksomheden på momsangivelsen for hver momsperiode angive den samlede  

 værdi uden moms af de varer, som kommer fra et andet EU-land, og som  

 virksomheden installerer eller monterer her i landet, jf. § 78, stk. 1, i  

 bekendtgørelsen.
 Af bekendtgørelsens § 82 fremgår de regnskabsmæssige regler for  

 virksomheder, der ved fjernsalg leverer varer med moms til andre EU-lande.  

 I disse tilfælde skal virksomheden regnskabsføre fjernsalget fordelt på  

 hvert enkelt EU-land.
 Virksomheder, der er registreret for fjernsalg i et eller flere andre  

 EU-lande, skal på momsangivelsen angive den samlede værdi af de varer, der  

 er leveret som fjernsalg uden moms her fra landet til andre EU-lande.
 Virksomhedens momsnumre i de andre EU-lande skal meddeles til told- og  

 skatteforvaltningen.
 Udenlandske virksomheder, der registreres for fjernsalg her til landet,  

 skal på momsangivelsen angive den samlede værdi uden moms af de varer, der  

 er leveret som fjernsalg her til landet i den pågældende momsperiode, jf.  

 § 83 i bekendtgørelsen.
 Virksomheder mv., der køber punktafgiftspligtige varer (harmoniserede  

 punktafgifter) i et andet EU-land, og som ikke er momsregistreret, men som  

 skal betale erhvervelsesmoms af vederlaget for varen og punktafgiften, jf.  

 lovens §  § 48, skal afregne momsen af punktafgiften i forbindelse  

 med afregningen af selve punktafgiften, jf. bekendtgørelsens § 84.
N.5.4 Specifikation Ifølge momsbekendtgørelsens § 66, stk. 2, finder bestemmelserne om  

 bogføring ved hjælp af edb også anvendelse på virksomhedernes  

 regnskabsføring mv. efter momsloven.
Bestemmelserne om edb-bogføring  

 findes i bogføringsloven med vejledning.
Bogføringen skal under hensyn til virksomhedens art og omfang foretages  

 i overensstemmelse med god bogføringsskik.
Generalklausulen i god  

 bogføringsskik udgør den overordnede ramme for bogføringens  

 tilrettelæggelse.
Enhver registrering skal være dokumenteret ved et grundbilag.
En  

 undtagelse herfra er dog automatisk genererede registreringer, f.eks.  

 automatisk momsberegning, idet en beskrivelse af, hvorledes  

 registreringerne foretages, kontrolleres og opbevares, er  

 tilstrækkelig.
 Endvidere skal registreringen tilrettelægges således, at der er et  

 fyldestgørende revisionsspor, i vejledningen til bogføringsloven betegnet  

 som kontrolspor.
Kontrolsporet skal indeholde de oplysninger, der er nødvendige til  

 dokumentation af registreringen, dvs. påtegninger mv.
Kontrolsporet er  

 derfor et mere omfattende begreb end transaktionssporet, som viser  

 sammenhængen mellem de enkelte registreringer og årsregnskabet.
 Som led i dokumentationen stilles der krav om, at der udarbejdes en  

 efter virksomhedens art og omfang afpasset beskrivelse af opbygningen af  

 bogføringen, herunder konteringsinstruks.
Ved anvendelse af edb skal der herudover foreligge en  

 systembeskrivelse, som beskriver de benyttede systemer, hjælpemidler og  

 lign.
Hvis registreringsbilagene, bilags- og dokumentationsmaterialet ikke  

 opbevares i klarskrift, skal der endvidere foreligge en beskrivelse af,  

 hvorledes transaktionssporet er udformet og opbevaret, samt i hvilken form  

 bilags- og dokumentationsmaterialet er opbevaret.
Formålet hermed er bl.a.  

 at kunne udskrive materialet i klarskrift.
Registreringer i bogføringen kan ske på grundlag af elektronisk  

 overførte data mellem virksomhederne.
Der stilles således ikke krav om, at  

 der udstedes et bilag i klarskrift.
 De nye regler om anvendelse af edb i bogføringen og opbevaring af  

 regnskabsmaterialet på edb-medier mv. anses for værende i overensstemmelse  

 med momslovgivningen, hvis bogføringslovens betingelser herfor i øvrigt  

 opfyldes.
Det er således ikke længere et krav, at hele regnskabsmaterialet  

 opbevares i klarskrift.
I tilfælde af elektronisk overførsel af data skal  

 der være mulighed for at udskrive de købs- eller salgsfakturaer, som  

 kræves efter momsloven, i klarskrift.
N.6 Opbevaringspligt og  

 lageropgørelse N.6.1 Opbevaringspligt Efter momsbekendtgørelsens § 66, stk. 1, er opbevaringspligtens periode  

 for regnskabsmaterialet 5 år efter udløbet af de pågældende regnskabsår.  

 Dette svarer til det krav om opbevaring af regnskabsmaterialet, der  

 stilles til bogføringspligtige virksomheder, jf. bogføringslovens § 10,  

 stk. 1. Dog skal detailhandelsvirksomheder kun opbevare kassestrimler og  

 tilsvarende interne bilag (kasseruller mv) i 1 år fra tidspunktet for  

 underskrivelse af årsregnskabet.
I enkelte tilfælde vil  

 opbevaringspligtens periode være længere, jf. nedenfor.
 Opbevaringspligten, der også gælder for virksomheder, der er under  

 registreringsgrænsen i §§ 48-49 (dvs. virksomheder med en omsætning, som  

 ikke overstiger 50.000 kr. årligt, samt virksomheder, hvis erhvervelse i  

 andre EU-lande ikke overstiger 80.000 kr.), omfatter regnskaber og  

 regnskabsbilag (herunder også varekøbs- og varesalgsbøger, salgskladder,  

 kontokort, journaler) og andet regnskabsmateriale herunder  

 bestillingsbøger, fabrikationssedler, kassestrimler, lageroptællingslister  

 mv.
 Selv om virksomhederne ikke har pligt til at anvende f.eks.  

 følgesedler, arbejdskort og lign. skal sådanne, såfremt de udarbejdes,  

 opbevares sammen med det øvrige regnskabsmateriale i 5 år.
Virksomhederne har efter en ændring af momsbekendtgørelsen pr. 1  

 juli 2006 kun pligt til at opbevare kassestrimler, kasseruller og  

 tilsvarende interne bilag i 1 år fra tidspunktet fra underskrivelsen af  

 årsregnskabet.
Herefter er momsreglerne på linie med bestemmelserne i  

 bogføringsloven og den øvrige skattelovgivning.
 Det er en betingelse herfor, at der er tale om virksomheder med en  

 intern arbejdsdeling, og at virksomhedens interne kontrolforanstaltninger  

 skønnes at sikre en betryggende registrering af kontantsalget, således at  

 en egentlig kontrol af kassestrimler skønnes at være unødvendig for at  

 kontrollere virksomhedernes omsætning.
 Opbevaringspligten består, selv om virksomheden afmeldes fra  

 registrering.
 Virksomheder, der anskaffer fast ejendom eller foretager til- eller  

 ombygningsarbejder, der helt eller delvist anvendes i forbindelse med en  

 momsregistreret virksomhed, jf. §§ 43-44, skal opbevare  

 regnskabsmaterialet i 10 år efter anskaffelsen af den faste ejendom eller  

 til- og ombygningsarbejdet, jf. bekendtgørelsens § 66, stk 3.
 Regnskabsmaterialet skal som hovedregel opbevares på det  

 forretningssted her i landet, hvor virksomheden er registreret.
 Hvis regnskabsmaterialet efter regionens anmodning med kort varsel kan  

 være tilgængeligt for kontrollen på registreringsadressen, og de dermed  

 forbundne udgifter afholdes af virksomheden, kan materialet dog opbevares  

 andre steder her i landet end på registreringsadressen.
Der stilles heller ikke krav om, at regnskabsmaterialet mv. fra  

 samtlige under en fællesregistrering hørende virksomheder opbevares på  

 fællesafregningsadressen.
Det vil være tilstrækkeligt, at materialet på  

 told- og skatteregionens begæring med kort varsel kan være tilgængeligt  

 for kontrollen på fællesafregningsadressen.
 Den herboende repræsentant for en virksomhed uden for EU, bortset fra  

 virksomheder i Grønland, på Færøerne, i Island og i Norge, skal ifølge  

 bekendtgørelsens § 66, stk. 1, opbevare virksomhedens regnskabsmateriale.
 Elektroniske fakturaer kan på visse betingelser opbevares i udlandet,  

 se  

 N.2.9 .
N.6.1.1 Andre særregler Regnskabsmateriale kan opbevares på mikrofilm, elektronisk medie eller  

 anden lignende måde, hvis der foreligger en beskrivelse af  

 opbevaringsmetoden, så materialet kan fremfindes og udskrives i  

 klarskrift.
I forhold til den generelle 5-årige opbevaringsregel og  

 mulighed for opbevaring på edb-medier mv. gælder følgende undtagelser:
N.6.2 Lageropgørelse Registrerede virksomheder skal én gang hvert år foretage en opgørelse  

 af lagerets værdi på grundlag af en optælling af det foreliggende lager,  

 jf. momsbekendtgørelsens § 65. Opgørelsen kan foretages på et tidspunkt,  

 virksomheden selv vælger.
Det vil dog normalt foregå på tidspunktet for  

 virksomhedens almindelige statusopgørelse.
 Den opgørelse, der anvendes til skattemæssige formål, kan også anvendes  

 ved nævnte lageropgørelse.
 Varelageropgørelsen skal ikke indsendes til told- og  

 skatteforvaltningen, men skal ligesom virksomhedens øvrige  

 regnskabsmateriale opbevares i 5 år.
Afsnit O Opgørelsen af momstilsvaret §  

 56 Reglerne om, hvordan registrerede virksomheder skal opgøre  

 momsperiodens tilsvar, den udgående moms (salgsmoms) og den indgående moms  

 (købsmoms) fremgår af lovens § 56.
Periodens momstilsvar beregnes som forskellen mellem virksomhedens  

 salgsmoms og købsmoms.
Momstilsvaret afregnes efter bestemte regler, se  

 P.2.1 .
 Overstiger købmomsen for en momsperiode salgsmomsen for samme periode,  

 udbetales forskelsbeløbet efter reglerne i opkrævningsloven § 12 .
Har virksomheder erhvervelser fra andre EU-lande, hvoraf der skal  

 beregnes erhvervelsesmoms, skal denne tillægges den udgående moms.
I det  

 omfang, virksomheden har fradragsret for denne moms, fordi varen skal  

 anvendes i den registrerede virksomhed, kan momsen samtidig trækkes fra  

 som indgående moms og medregnes hertil på momsangivelsen.
 Ved lov nr. 1299 af 20. december 2000 blev momsloven ændret  

 således, at momsregistrerede virksomheder, der indfører varer fra steder  

 uden for EU, i stedet for at afregne importmomsen særskilt efter  

 toldlovens regler, fra 1. april 2001 skal angive og afregne momsen  

 over virksomhedens momsangivelse efter lovens § 56.
 Den ændrede afregningsform gælder i alle tilfælde, hvor der ved  

 indførslen angives et momsregistreringsnummer, hvorunder indførslen sker.  

 Det betyder, at der vil gælde samme regler for afregning af moms af varer,  

 der indføres fra steder uden for EU, som gælder ved erhvervelse af varer  

 fra andre EU-lande.
 Virksomheden skal i sin momsangivelse i rubrikken - moms af varekøb mv.  

 i udlandet - herefter også medtage moms af indførsel.
 I det omfang, virksomheden har fradragsret for denne moms, fordi varen  

 skal anvendes i den registrerede virksomhed, kan momsen samtidig trækkes  

 fra som indgående moms og medregnes hertil på momsangivelsen.
O.1 Opgørelse O.1.1 Salgsmoms (udgående afgift) Virksomhedens salgsmoms omfatter moms af virksomhedens leverancer og  

 erhvervelser fra andre EU-lande, indførsel af varer fra steder uden for  

 EU, fraførsler for afgiftsoplag mv.
De momspligtige leverancer og  

 erhvervelser er fastsat i §§ 4-13, se  

 D .
 Herudover inkluderer salgsmomsen moms af indkøb af ydelser i udlandet,  

 hvor virksomheden er betalingspligtig efter § 46, stk. 1, se  

 L.1 .
En periodes salgsmoms omfatter moms af leverancer, erhvervelser,  

 indførsler fra steder uden for EU og betalingspligtige køb, hvor  

 momspligten for disse er indtrådt i perioden.
Hvornår momspligten for  

 leverancer, erhvervelser og betalingspligtige køb indtræder er beskrevet  

 nærmere i  

 F .
O.1.2 Købsmoms (indgående afgift) Virksomhedens købsmoms omfatter moms af fradragsberettigede køb mv.,  

 som virksomheden har foretaget i perioden.
Hvilke køb, der giver ret til  

 at fradrage, er beskrevet i  

 J.1  

 og  

 J.2 .
 En undtagelse herfra er moms af kunstgenstande, samlerobjekter og  

 antikviteter, der er indført fra steder uden for EU med videresalg med  

 øje, eller indkøbte kunstgenstande, som af sælger er momsberigtiget på et  

 reduceret grundlag efter § 30, stk. 3, eller § 31, se  

 G.5  

 og  

 G.6 .
Momsen for disse kan først medregnes til virksomhedens indgående moms i  

 den momsperiode, hvor videresalget sker.
Der er kun fradragsret i det  

 omfang, virksomheden ikke har valgt at anvende reglerne i § 69, stk. 2, se  

 R.2 .
Afsnit P Angivelse og betaling Loven fastsætter de nærmere regler for angivelse og betaling af moms  

 samt følgerne af, at disse regler ikke overholdes.
 Regler om angivelse og betaling findes desuden i lov  

 nr 289 af 28. april 2003 om opkrævning af skatter og afgifter  

 mv. med senere ændringer (OPKL).
P.1 Angivelsesregler Ovennævnte love fastsætter de nærmere regler for angivelse og betaling  

 af moms samt følgerne af, at disse regler ikke  

 overholdes.
P.1.1 Angivelse af moms Registrerede virksomheder skal  efter udløbet af hver momsperiode  

 indsende momsangivelse.
 Angivelsen skal indeholde (beløb i hele kroner):
Fjernsalg fra andre EU-lande skal i rubrik A.
Det samme skal varer, der  

 installeres eller monteres af leverandøren eller for dennes regning i  

 Danmark, når varerne er forsendt eller transporteret hertil fra et andet  

 EU-land.
 Fjernsalg som nævnt i § 14 nr. 2 samt salg af nye transportmidler  

 forsendt eller transporteret til privatpersoner i andre EU-lande  

 skal anføres i rubrik B, men der skal ikke indsendes  

 listeoplysninger.
 Varer der installeres eller monteres af levarandøren eller for denne  

 regning i et andet EU-land, skal ligeledes anføres i rubrik B.
 De registrerede virksomheder kan angive og betale momsen via  

 internettet eller ved hjælp af det indbetalingskort, der udsendes til  

 virksomhederne af told- og skatteforvaltningen.
 Ved at angive og betale via internettet, har virksomhederne adgang til  

 at angive og betale næsten hele døgnet på hverdage, lørdage og søn- og  

 helligdage.
Hvis virksomheden ønsker at benytte internetløsningen, skal den have  

 internetadgang og være tilmeldt ordningen.
Tilmelding kan foretages på  

 internetadressen  

 http://www.skat.dk/ .  

 Virksomheden skal derefter vælge TastSelv under virksomhed.
 Selve betalingen kan også ske elektronisk enten via PBS  

 Leverandørservice eller via HomeBanking/OfficeBanking.
 Virksomhedens oplysninger sendes krypteret ligesom eventuelle  

 betalinger fra virksomhedens konto i pengeinstitutter kun kan godskrives  

 virksomhedens konto (CVR/SE-nummer) hos told- og skatteforvaltningen.
Virksomheder der er tilmeldt internetangivelse skal være opmærksomme  

 på, at de ikke modtager betalingskort.
I stedet udsendes e-mail med  

 oplysning om fristen for angivelse af momsen.
 Manuel angivelse af moms foretages ved hjælp af skemaet på  

 bagsiden af det fremsendte indbetalingskort.
Angivelsen skal være underskrevet af den, der tegner virksomheden,  

 eller af en, der har fået fuldmagt af virksomheden.
Fuldmagtsforholdet  

 skal kunne dokumenteres over for told- og  

 skatteforvaltningen ved forevisning af en fuldmagtserklæring eller  

 lignende.
 Virksomheder der ikke har modtaget indbetalingskortet ved udløbet af  

 den momsperiode, som angivelsen knytter sig til, skal selv rette  

 henvendelse til told- og skatteforvaltningen for at få  

 indbetalingskortet.
Virksomheden skal indsende angivelse for hver momsperiode, selv om der  

 ikke skal indbetales moms, enten fordi momstilsvaret er nul, eller fordi  

 købsmomsen overstiger salgsmomsen.
I sidstnævnte tilfælde skal  

 momstilsvaret tydeligt markeres med et minus.
 Hvis der betales på anden måde end ved brug af indbetalingskort, skal  

 angivelsen indsendes direkte til told- og  

 skatteforvaltningen.
 P.1.2 Angivelsesfrister mv.
P.1.2.1 Leverancer over 15 mio. kr.  

 årligt Registrerede virksomheder, hvis samlede momspligtige leverancer  

 (inklusive eksportleverancer mv. af varer og ydelser) overstiger 15 mio.  

 kr. årligt samt delregistrerede virksomheder har kalendermåneden som  

 momsperiode.
For delregistrerede interessentskaber med samme ejerkreds  

 gælder dog, at disse ikke som udgangspunkt skal afregne moms hver  

 måned.
Månedsafregnende virksomheder skal angive momsen senest 25 dage  

 efter momsperiodens udløb.
Fx. skal momsangivelsen for januar måned  

 afgives senest 25. februar.
Angivelse for juni måned skal dog først ske 1  

 måned og 17 dage efter periodens udløb.
Den skyldige moms skal indbetales senest samtidig med  

 angivelsesfristens udløb.
Momsen forfalder den 1. i den måned, hvor  

 indbetalingen af momsen skal foretages.
 Såfremt den sidste rettidige angivelsesdag er en lørdag, søndag eller  

 helligdag, anses den nærmest følgende hverdag som sidste rettidige  

 angivelses- og betalingsdag.
P.1.2.2 Leverancer over 1 mio. kr., men ikke  

 over 15 mio. kr. årligt For registrerede virksomheder, hvis samlede momspligtige leverancer  

 (inklusive eksportleverancer af varer og ydelser) overstiger 1 mio. kr.,  

 men ikke overstiger 15 mio. kr. årligt, er momsperioden kvartalet.
Disse virksomheder skal afgive momsangivelse senest 1 måned og 10 dage  

 efter momsperiodens udløb.
Fx skal momsangivelsen for januar kvartal  

 afgives senest 10. maj.
Angivelse for april kvartal skal dog først ske 1  

 måned og 17 dage efter periodens udløb.
Anvendelsen af kvartalet som momsperiode forudsætter, at virksomheden  

 ikke er delregistreret, jf. § 47, stk. 3, 2. punktum.
Hvis virksomheden er  

 delregistreret, anvendes kalendermåneden som momsperiode, jf.  

 P.1.2.1 .
Den skyldige moms skal indbetales senest samtidig med  

 angivelsesfristens udløb.
Momsen forfalder den 1. i den måned, hvor  

 indbetalingen af momsen skal foretages.
 Såfremt den sidste rettidige angivelsesdag er en lørdag, søndag eller  

 helligdag, anses den nærmest følgende hverdag som sidste rettidige  

 angivelses- og betalingsdag.
P.1.2.3 Leverancer, der ikke overstiger 1 mio.  

 kr. årligt For registrerede virksomheder, hvis samlede momspligtige leverancer  

 (inklusive eksportleverancer mv. af varer og ydelser) ikke overstiger 1  

 mio. kr. årligt, er momsperioden første og andet halvår af  

 kalenderåret.
Disse virksomheder skal afgive momsangivelse senest den 1. dag i den  

 tredje måned efter momsperiodens udløb.
Det betyder, at  

 momsangivelsen for perioden januar-juni skal afgives senest 1. september,  

 og at momsangivelsen for perioden juli-december skal afgives senest 1.  

 marts.
Anvendelsen af halvåret som momsperiode forudsætter, at virksomheden  

 ikke er delregistreret, jf. § 47, stk. 3, 2. punktum.
Hvis virksomheden er  

 delregistreret, anvendes kalendermåneden som momsperiode, jf.  

 P.1.2.1 .
Den skyldige moms skal indbetales senest samtidig med  

 angivelsesfristens udløb.
Afgiften forfalder den 1. i den måned, hvor  

 indbetalingen af moms skal foretages.
 Såfremt den sidste rettidige angivelsesdag er en lørdag, søndag eller  

 helligdag, anses den nærmest følgende hverdag som sidste rettidige  

 angivelses- og betalingsdag.
Nye virksomheder, der anmeldes til registrering, skal som hovedregel  

 registreres med kvartalet som momsperiode i den første tid efter  

 registreringen.
Selv om virksomheden i etableringsperioden forventer en  

 årlig omsætning på over 15 mill. kr. og derfor efter § 57, stk. 2, skal  

 anvende kalendermåneden som momsperiode, skal virksomheden som  

 udgangspunkt fra starten registreres med kvartalet som momsperiode.
 Tilsvarende skal virksomheder med en forventet årlig omsætning, der  

 ikke overstiger 1 mill. kr. i starten anvende kvartalet som momsperiode,  

 uanset disse virksomheder efter § 57, stk. 4, har kalenderhalvåret som  

 momsperiode.
 Der gælder dog den undtagelse, at hvis virksomhedens forventede  

 momspligtige leverancer overstiger 20 mill. kr., registreres virksomheden  

 med kalendermåneden som momsperiode.
Virksomheden skal ved anmeldelsen til registrering oplyse, hvis den  

 forventede omsætning overstiger 20 mill. kr., jf. lovens § 47, stk. 5, 4.  

 pkt.
Tilsidesætter virksomheden denne oplysningspligt, og konstateres det  

 efterfølgende, at virksomhedens omsætning i det første år efter  

 registreringen har oversteget 20 mill. kr., kan virksomheden blive pålagt  

 en bøde.
Det gælder, hvis det fx på grund af virksomhedens forhold burde  

 have stået denne klart ved anmeldelsen til registrering, at den årlige  

 omsætning allerede fra starten ville overstige de 20 mill. kr.
P.1.2.4 Ændring af momsperiode Ændring af en virksomheds momsperiode foretages automatisk af SKAT.  

 Ændringen sker på grundlag af virksomhedens momspligtige leverancer  

 (inklusive eksportleverancer mv. af varer og ydelser) i en 12-måneders  

 periode, der omfatter anden halvdel af kalenderåret og første halvår af  

 det følgende kalenderår.
Hvis virksomheden ikke har foretaget rettidig angivelse af momsen,  

 og told- og skatteforvaltningen i stedet har foretaget en  

 foreløbig fastsættelse af virksomhedens momstilsvar efter OPKL § 4,  

 stk. 1, opgøres virkomhedens omsætning i den pågældende periode på  

 grundlag heraf.
Denne omsætning medregnes til virkomhedens omsætning i  

 ovennævnte 12-måneders periode. Ændringen har virkning fra og med 1.  

 januar i året efter udløbet af denne 12-måneders periode. Ændring af  

 momsperiode og angivelsesfrist efter denne bestemmelse kan kun ske én gang  

 om året.
 Virksomhedens momsperiode kan dog kun forlænges, hvis virksomheden for  

 momsperioderne i hele den 12-måneders periode har angivet og indbetalt  

 momsen rettidigt efter loven.
 En virksomhed, der anvender kvartalet som momsperiode,  

 kan anmode Erhvervs- og Selskabsstyrelsen om at anvende  

 kalendermåneden som momsperiode, jf. momslovens § 57, stk. 7, 1. pkt. og  

 P.1.2.1 .
 En virksomhed, der anvender halvåret som momsperiode, kan  

 anmode Erhvervs- og Selskabsstyrelsen om at anvende  

 kalendermåneden eller kvartalet som momsperiode, jf. momslovens § 57, stk.  

 7, 2. pkt. samt  

 P.1.2.1  

 eller  

 P.1.2.2 .
Ændring af momsperioden kan kun ske med virkning fra 1. januar eller 1.  

 juli, og anmodning om ændring skal ske senest 1 måned før ændringen ønskes  

 iværksat.
En virksomhed, der efter anmodning får ændret sin momsperiode,  

 kan ikke inden for de følgende 2 år få lov til at ændre momsperioden efter  

 anmodning.
P.1.3 Fremskyndet tilbagebetaling af visse  

 afgifter Der henvises til bekendtgørelse af lov om fremskyndet tilbagebetaling  

 af visse afgifter.
Virksomheder med et særligt stort energiforbrug kan få tilladelse til  

 månedsvis tilbagebetaling.
Tilbagebetalingen vedrører  

 godtgørelsesberettigede afgifter af olie, el, kul, naturgas og bygas samt  

 godtgørelsesberettiget CO2-afgift.
 Virksomheder, der har tilsagn fra Energistyrelsen om tilskud til  

 CO2-afgift, og som har bevilling til fremskyndet tilbagebetaling af  

 energiafgifter og CO2-afgift, kan også opnå fremskyndet (månedsvis)  

 udbetaling af tilskud til CO2-afgift.
Det samlede energiafgiftsbeløb skal mindst udgøre 30.000 kr. om året.  

 Endvidere kan afgift af svovlfattig dieselolie og af gas, der anvendes ved  

 rutekørsel, tilbagebetales fremskyndet.
Det samme gælder afgift af el til  

 drift af eltog.
Opgørelsen foretages for en kalendermåned ad gangen.
Hvis  

 beløbet udgør mindst 5.000 kr., kan virksomheden umiddelbart efter  

 månedens udløb anmode om tilbagebetaling af afgift.
Tilbagebetalingen kan  

 dog omfatte flere måneder under ét, sådan at beløbet overstiger 5.000  

 kr.
 Den fremskyndede tilbagebetaling sker ved, at virksomheden efter  

 månedens udløb på blanketten: Anmodning - Fremskyndet tilbagebetaling  

 (Blanket nr. 23.001) fremsender en anmodning til told- og  

 skatteforvaltningen om fremskyndet tilbagebetaling af månedens  

 tilfakturerede afgift mv.
Til fremskyndet udbetaling af tilskud til CO2-afgift skal blanketten:  

 Anmodning - tilskud til CO2-afgift (Blanket nr. 24.001) anvendes.
Nogle  

 væksthusgartnere og industrivirksomheder skal dog benytte blanket nr.  

 24.002. Virksomheder, der er optaget i ordningen, må ikke sideløbende helt  

 eller delvis foretage fradrag for disse afgifter i virksomhedens  

 momsangivelse.
Moms af de pågældende energiafgiftsbeløb godtgøres ikke via  

 ordningen, men skal angives som købsmoms i virksomhedens momsangivelse.
 Der henvises iøvrigt til punktafgiftsvejledningens afsnit  

 F.7 .
P.1.4 Foreløbig fastsættelse Modtages momsangivelsen ikke, foretager told-  

 og skatteforvaltningen en foreløbig fastsættelse af virksomhedens  

 tilsvar til et skønsmæssigt beløb.
 De foreløbige fastsættelser udsendes for hver momsperiode efter udløbet  

 af fristen for indsendelse af angivelse.
 Der betales en afgift på 800 kr. for en foreløbig fastsættelse.
P.2 Særlige bestemmelser vedrørende betaling af  

 moms Frister for rettidig betaling af moms fremgår af  

 P.1 .
 P.2.1 Renter mv.
Hvis momsen ikke betales rettidig, skal der betales månedlig rente for  

 hver påbegyndt måned regnet fra forfaldsdagen, jf.
OPKL § 7. Renten  

 varierer og fastsættes ultimo hvert år gældende for det følgende  

 kalanderår efter en fremgangsmåde fastsat i OPKL § 7, stk. 2. Den  

 variable del er med virkning fra 1. januar 2006 fastsat til 0,1 pct.  

 jf.
SKAT-meddelelse  

 SKM2005.515.SKAT . Hertil  

 skal tillægges 0,8 pct. efter OPKL § 7, stk. 1. Renten er herefter i  

 alt 0,9 pct. pr. påbegyndt måned.
 Er der foretaget en foreløbig fastsættelse af tilsvaret, beregnes  

 renten fra den dag, momsen for den pågældende momsperiode forfaldt til  

 betaling.
 Der skal betales et gebyr på 65 kr. for erindringsskrivelser vedrørende  

 betaling af moms.
Fordringer (herunder skyldig moms mv.) til SKAT registreres i Det  

 Centrale Fordringsregister, som SKAT´s Hovedcenter er  

 dataansvarlig for.
De registrerede fordringer har til formål at danne  

 grundlag for modregning og udlæg, og de registrerede oplysninger vil blive  

 slettet i registret, når fordringerne er indfriet.
Oplysningerne i  

 registret stilles til rådighed for andre offentlige myndigheder, såsom  

 kommuner, politimyndigheder m.fl.
P.2.2 Lønindeholdelse Der kan i henhold til opkrævningslovens § 14 foretages  

 lønindeholdelse for momsrestancer hos skyldneren efter reglerne  

 for inddrivelse af personlige skatter i kildeskatteloven (KSL).
Ministeren er bemyndiget til at fastsætte nærmere regler for  

 fremgangsmåden i forbindelse med lønindeholdelse.
Ministeren har ved  

 bekendtgørelse nr. 515 af 16. juni 1994 fastsat retningslinier for  

 fremgangsmåden ved indeholdelse i løn for skyldige afgifts- og rentebeløb,  

 afgiftsforhøjelser samt gebyrer.
I bekendtgørelsen er det bestemt, at  

 reglerne for inddrivelse af personlige skatter i kildeskatteloven  

 ligeledes finder anvendelse på momsområdet.
Skyldneren har pligt til at give told- og skatteforvaltningen alle  

 nødvendige oplysninger om personlige og økonomiske forhold af betydning  

 for lønindeholdelsen.
Skyldneren har efter retsplejelovens §  

 497 pligt til at oplyse sin arbejdsgivers navn og adresse under en  

 udlægsforretning, som efter omstændighederne kan gennemføres ved  

 fremstilling af skyldneren ved politiets hjælp, jf. inddrivelseslovens § 7  

 og retsplejelovens § 494.
Lønindeholdelse kan foretages for restancer vedrørende momstilsvar,  

 renter, gebyrer, moms for foreløbige fastsættelser samt bøder, der  

 afgøres administrativt.
Det er en forudsætning for  

 lønindeholdelsen, at skyldneren hæfter personligt for disse krav.
 Ifølge KSL § 73, stk. 3, kan indeholdelse ske, selv om lønudbetalingen  

 mv. også er genstand for indeholdelse af skat efter §§ 46 og 49.  

 Indeholdelsen sker med en procentdel (indeholdelsesprocenten) af  

 nettolønnen.
KSL § 73, stk. 4, udtaler, at indeholdelsesprocenten kan gradueres  

 efter nettoindkomstens størrelse, og at skatteministeren kan fastsætte  

 nærmere regler om sammenhængen mellem nettoindkomsten og  

 indeholdelsesprocenten.
Dette er sket i inddrivelsesbekendtgørelsen.
 Af inddrivelsesbekendtgørelsens § 8, stk. 4, fremgår ,  

 at restanceinddrivelsesmyndigheden ved afgørelsen om lønindeholdelse  

 fastsætter indeholdelsesprocenten efter reglerne i § 5, stk. 1, jf.  

 dog kapitel 6. Reglerne i § 5, stk. 1, omhandler fastsættelsen af  

 afdragsordninger baseret på skyldners årlige nettoindkomst.
Restanceinddrivelsesmyndigheden skal skriftligt varsle skyldneren om,  

 at lønindeholdelse agtes iværksat.
Varslet skal angive, hvilken  

 indeholdelsesprocent indeholdelsen vil blive gennemført med  

 og hvilken nettoindkomst, der er lagt til grund ved fastlæggelse af  

 indeholdelsesprocenten.
Varslet skal endvidere indeholde oplysning om, at  

 restanceinddrivelsesmyndigheden efter fornyet varsel kan ændre  

 indholdelsesprocenten, hvis indkomstforholdene ændrer sig før eller efter  

 iværksættelsen af lønindeholdelsen.
 Sammen med varslet om lønindeholdelse skal  

 restanceinddrivelsesmyndigheden sende et budgetskema til skyldneren  

 og oplyse, at skyldneren kan udfylde og indsende skemaet, og at  

 oplysningerne vil indgå i vurderingen af, om lønindeholdelse kan  

 gennemføres og med hvilken indeholdelsesprocent.
 Der skal gives skyldneren en frist på mindst 14 dage til  

 indsendelse af budgetskemaet.
 En egentlig betalingsevnevurdering skal gennemføres af  

 restanceinddrivelsesmyndigheden efter reglerne i  

 inddrivelsesbekendtgørelsens kapitel 6, hvis skyldneren som følge af  

 væsentligt ændrede økonomiske forhold anmoder derom, jf.  

 inddrivelsesbekendtgørelsens § 8, stk. 10.
 Inddrivelsesbekendtgørelsens § 12, stk. 1, udtaler, at den  

 maksimale lønindeholdelsesprocent fastsættes som det månedlige afdrag  

 efter stk. 2 ganget med 100 og divideret med den månedlige nettolønindtægt  

 mv., jf. § 8, stk. 2, 2. pkt., og afrundes til nærmeste hele procent.  

 Lønindeholdelsesprocenten kan dog højst udgøre 100 %.
 Bestemmelsen i § 8, stk. 2, 2. pkt., fastslår, hvilke indtægter der kan  

 gøres til genstand for lønindeholdelse, dvs. løn, provision eller andet  

 arbejdsvederlag samt ventepenge, pension og lignende understøttelser, der  

 udredes af statskassen, kommunale kasser, andre offentlige kasser eller  

 private kasser efter fradrag af AM-bidrag, pensionsindbetalinger efter §  

 13, stk. 4, nr. 2a, SP-bidrag, ATP og skat.
 Ifølge § 12, stk. 2, består det månedlige afdrag til betaling af  

 gælden af skyldnerens og dennes ægtefælles månedlige nettoindkomst, jf. §  

 13, med fradrag af følgende udgifter:
 Det månedlige afdrag efter stk. 2 kan ikke overstige skyldnerens  

 nettoindkomst opgjort efter § 13, jf. herved § 12, stk. 3.
Såfremt udgør det månedlige afdrag skyldnerens nettoindkomst med fradrag af  

 halvdelen af udgifterne i stk. 2, nr. 1-7 og nr. 9, jf. herved § 12, stk.  

 4.
 Med ægtefælle sidestilles ifølge § 23 en samlevende.
Pålæg om lønindeholdelse til dækning af skyldige momsbeløb  

 mv. træffes af restanceinddrivelsesmyndigheden.
Afgørelsen om  

 lønindeholdelse indberettes til Det Fælles Lønindeholdelsesregister,  

 der underretter den indeholdelsespligtige (arbejdsgiveren) om afgørelsen  

 og den praktiske fremgangsmåde ved lønindeholdelsen.
 Ved indbetaling til Det Fælles Lønindeholdelsesregister skal den  

 indeholdelsespligtige (arbejdsgiveren) give skriftlig meddelelse om navn,  

 adresse og CPR-nr. på skyldneren samt om størrelsen af det indeholdte  

 beløb.
Indeholdte beløb forfalder til betaling den 1. i den kalendermåned, der  

 følger efter indeholdelsen, og beløbet skal indbetales til Det Fælles  

 Lønindeholdelsesregister senest den 15. i forfaldsmåneden.
Er sidste  

 rettidige indbetalingsdag en lørdag, søndag eller helligdag, forlænges  

 fristen til den nærmest følgende hverdag.
 For en nærmere beskrivelse af reglerne om lønindeholdelse kan i øvrigt  

 henvises til Inddrivelsesvejledningens afsnit  

 I.3.3 .
P.3 Lejlighedsvis registrering § 60 Finder den momspligtige virksomhed sted rent lejlighedsvis, f.eks. i  

 form af koncertarrangementer, offentlige baller, markeder, midlertidige  

 udstillinger og lign., kan momsperioden fastsættes til det tidsrum, i  

 hvilken virksomheden drives.
 Told- og skatteforvaltningen sender herefter angivelse til den, der  

 skal afregne momsen.
 Angivelsen skal indsendes senest 1 måned og 10 dage efter, at den  

 momspligtige virksomhed er afsluttet.
 Efter modtagelse af angivelsen sender told- og  

 skatteforvaltningen et indbetalingskort til virksomheden.
 Told- og skatteforvaltningen kan i øvrigt for sådanne  

 virksomheder, der kun skal drives i kort tid, forkorte fristerne for  

 indsendelse af angivelse og indbetaling af moms.
 Told- og skatteforvaltningen kan endvidere fravige kravet om en  

 herboende repræsentant efter lovens § 47, stk. 2 for ikke-etablerede  

 udenlandske virksomheder, når den momspligtige aktivitet er af midlertidig  

 karakter, f.eks. salg på en udstilling her i landet.
P.4 Indførsel § 61 Private og virksomheder, der ikke er momsregistrerede, og som indfører  

 varer til Danmark fra steder uden for EU, skal afregne importmomsen efter  

 toldlovens kap. 4. Afregningsperioden er kalendermåneden for moms af  

 varer, der i erhvervsmæssigt øjemed indføres af varemodtagere, der er  

 registreret under toldkreditordningen.
Momsen af varer, der er fortoldet i  

 afregningsperioden, skal betales til told- og  

 skatteforvaltningen senest den 16. i måneden efter  

 afregningsperioden.
Momsregistrerede virksomheder skal afregne importmomsen over  

 virksomhedens momsangivelse.
Der henvises til afsnit  

 O .
 Der henvises iøvrigt til reglerne om indførsel i afsnit  

 D.10 .
P.5  

 Kreditbegrænsning/sikkerhedsstillelse/nægtelse af registrering Ordningen går ud på, at told- og skatteforvaltningen efter nærmere  

 fastsatte kriterier kan fastsætte sanktioner efter en gradueret skala over  

 for virksomheder, der tilsidesætter pligten til at afregne A-skat,  

 AM-bidrag og moms til det offentlige, eller som er i restance.  

 Ordningen gælder tillige nye virksomheder, hvor personerne bag  

 virksomheden tidligere har tilsidesat førnævnte pligter.
 Ordningen gælder således i varierende omfang for såvel igangværende  

 virksomheder, dvs. registrerede virksomheder, som virksomheder der  

 anmelder sig til registrering.
P.5.1 Kreditbegrænsning P.5.1.1 Registrerede/igangværende virksomheder §  

 62, stk. 1 Registrerede/igangværende virksomheder kan pålægges kreditbegrænsning  

 og skal i så fald anvende kalendermåneden som momsperiode og indsende  

 angivelse samt indbetale momsen senest 15 dage efter månedens udløb, når  

 betingelserne i OPKL § 11, stk. 1, er opfyldt.
Det vil sige,  

 hvis en af nedenstående betingelser er opfyldt:
P.5.1.1.1 § 62, stk. 2 Kreditbegrænsning har virkning fra den 1. i den måned, der følger efter  

 virksomhedens modtagelse af afgørelsen herom.
Afgiften for en tidligere  

 afgiftsperiode, hvor afgiften endnu ikke er angivet og betalt, skal  

 angives og indbetales samtidig med afgiften for den første  

 kreditbegrænsede afgiftsperiode.
Men hvis afgiften for en tidligere  

 afgiftsperiode efter de almindelige regler skal angives og indbetales på  

 et tidligere tidspunkt, skal afgiften angives og indbetales på dette  

 tidligere tidspunkt.
P.5.1.2 Fritagelse for forkortet momsperiode mv.  

 § 62, stk. 3 Told- og skatteforvaltningen kan dispensere fra forkortet momsperiode  

 (kreditbegrænsning) mv.:
Det sidste kan være tilfældet, hvor det er indlysende, at det er udefra  

 kommende omstændigheder, der midlertidigt har umuliggjort rettidig  

 indbetaling.
Som eksempler kan nævnes pludselig opstået alvorlig sygdom  

 eller ulykkestilfælde i et enkeltmandsfirma, tyveri, manglende betaling  

 fra en - i forhold til virksomhedens økonomi - særligt betydende debitor  

 på grund af dennes konkurs, stille eller anmeldte betalingsstandsning.
 Dispensationsadgangen vil også kunne finde anvendelse, hvor  

 virksomheden er under anmeldt betalingsstandsning og dermed beskikket  

 tilsyn, eller der er åbnet forhandling om tvangsakkord, eller virksomheden  

 er under konkurs.
P.5.1.3 Nye virksomheder § 62, stk. 4 Virksomheder, der anmelder sig til registrering for moms, kan pålægges  

 forkortet momsperiode mv., når nedennævnte kriterier er opfyldt, jf.  

 OPKL § 11, stk. 2.
P.5.1.3.1 Objektive kriterier De objektive kriterier for at pålægge en ny virksomhed forkortet  

 afregningsperiode er, at der i den til registrering anmeldte  

 virksomhed skal være en fysisk eller juridisk person, som er eller  

 inden for de seneste 5 år har været der er gået konkurs eller er blevet konstateret insolvent, hvorved  

 told- og skatteforvaltningen har et ikke fuldt sikret tilgodehavende,  

 eller staten er blevet påført et samlet tab på mere end 50.000 kr.  

 vedrørende skatter og afgifter, der opkræves efter opkrævningsloven.
Denne fysiske eller juridiske person skal i den nye virksomhed være Når virksomheden er et selskab mv., anses som ejer også en person, der  

 besidder sådanne kapitalandele i virksomheden (selskabet), som henregnes  

 til hovedaktionæraktier efter aktieavancebeskatningslovens § 11, stk. 2-4.  

 Herved forstås navnlig en person, der ejer eller på et tidspunkt inden for  

 de seneste 5 år - regnet fra anmeldelsestidspunktet - har ejet 25% eller  

 mere af aktiekapitalen, eller som råder eller i den nævnte periode har  

 rådet over mere end 50% af stemmeværdien.
Heri medregnes bl.a. aktier, der  

 tilhører den pågældendes nærmeste familie.
 Som ejer anses tillige selskaber mv., der er koncernforbundne med  

 virksomheden, jf. kursgevinstlovens § 4, stk. 2.
 Endelig anses som ejer en fysisk eller juridisk person, der over  

 virksomheden udøver kontrol som defineret i ligningslovens § 2, stk.  

 2.
P.5.1.3.2 Skønsmæssige kriterier Forkortet momsperiode mv. skal dog kun anvendes, når der efter et  

 konkret skøn vurderes at være et behov herfor for at sikre  

 rettidig indbetaling.
Der bør normalt ikke stilles krav om  

 forkortet momsperiode mv., når tidligere forsømmeligheder skyldes  

 undskyldelige udefra kommende omstændigheder, og den nye virksomhed i  

 øvrigt har et fornuftigt kapitalgrundlag mv.
P.5.1.4 Sikkerhedsstillelse (frivillig) § 62,  

 stk. 5 Når told- og skatteforvaltningen pålægger virksomheden at anvende  

 forkortet momsperiode mv., kan den i stedet for vælge at stille  

 sikkerhed for et beløb, der svarer til virksomhedens restancer vedrørende  

 A-skat, AM-bidrag og moms mv. med tillæg af det forventede gennemsnitlige  

 tilsvar for en 3-måneders periode.
 Sikkerheden skal stilles for en 12-måneders periode, i hvilken der ikke  

 må opstå nye restancer vedrørende moms og andre  

 registreringsforhold.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter  

 told- og skatteforvaltningens nærmere vurdering.
 Opstår der efter frivillig sikkerhedsstillelse nye restancer, overføres  

 virksomheden til forkortet momsperiode mv.
P.5.1.5 Tilbagevenden til sædvanlig momsperiode  

 mv. § 62, stk. 6 Virksomheden skal føres tilbage til sædvanlig momsperiode, herunder  

 sædvanlig angivelses- og indbetalingsfrist, når:
P.5.1.6 Gebyr § 62, stk. 8 Der skal betales et gebyr på 65 kr. for hver angivelse, der udskrives  

 til virksomheder, der er på forkortet afregning af  

 moms.
P.5.2 Sikkerhedsstillelse (tvungen) Told- og skatteforvaltningen kan stille krav om sikkerhed både over for  

 igangværende virksomheder og over for virksomheder, der anmelder sig til  

 registrering.
P.5.2.1 Ordningen Sikkerhed skal stilles senest 8 dage efter, at virksomheden har  

 modtaget et anbefalet brev herom.
Fristen kan dog forlænges efter  

 anmodning herom, jf.
OPKL § 11, stk. 6. En anmodning kan imødekommes,  

 såfremt virksomheden kan godtgøre, at den krævede sikkerhed kan stilles  

 inden for rimelig tid.
 Sikkerhed skal stilles for et beløb, der svarer til virksomhedens  

 restancer vedrørende skatter og afgifter, der opkræves efter  

 opkrævningsloven, med tillæg af det forventede gennemsnitlige tilsvar for  

 en 3-måneders periode, jf. nærmere OPKL § 11, stk. 5.
 Told- og skatteforvaltningen fastsætter det forventede gennemsnitlige  

 tilsvar, se i øvrigt  

 P.5.2.2 .
 En stillet sikkerhed frigives, når der i den seneste 12-måneders  

 periode er sket rettidig indbetaling af de skatter og afgifter mv., der  

 opkræves efter opkrævningsloven, og virksomheden ikke på dette tidspunkt  

 er i restance med disse skatter og afgifter mv. eller vedrørende  

 andre registreringsforhold.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter  

 told- og skatteforvaltningens nærmere vurdering.
 Der kan kræves sikkerhedsstillelse efter reglerne i OPKL § 11 af  

 virksomheder, der ikke overholder et pålæg om forkortet momsperiode mv.
 Sikkerhedsstillelse vil kun blive pålagt, når der er grund til at  

 antage, at den fortsatte tilsidesættelse af kravet om forkortet  

 momsperiode mv. indebærer en risiko for tab for staten.
 Stiller virksomheden den krævede sikkerhed, ophæves pålæg om forkortet  

 momsperiode mv.
P.5.2.2 Nye virksomheder, OPKL § 11, stk.  

 2 For virksomheder, der anmelder sig til registrering, vil  

 sikkerhedsstillelse kunne kræves i de situationer, hvor de personer, der  

 står bag virksomheden (jf.  

 P.5.1.3.1  

 om de objektive kriterier), som ejer, direktions- eller bestyrelsesmedlem  

 har eller har haft væsentlig indflydelse på en anden virksomhed, der er  

 gået konkurs eller er blevet konstateret insolvent, hvorved told- og  

 skatteforvaltningen har et ikke fuldt sikret tilgodehavende, eller hvor  

 staten er blevet påført et tab på mere end 50.000 kr. vedrørende A-skat,  

 AM-bidrag, moms, afgifter o.l. samt eventuel selskabsskat.
 Der kan dog kun kræves sikkerhed, når der efter et konkret skøn  

 vurderes at være nærliggende risiko for, at krav om forkortet momsperiode  

 mv. ikke er tilstrækkelig til at sikre, at tilsvar af A-skat, AM-bidrag,  

 moms, afgifter o.l. samt eventuel selskabsskat indbetales rettidigt.
Der vil endvidere kun blive stillet krav om sikkerhed, når det må  

 antages, at staten i modsat fald vil blive påført et tab som følge af  

 driften af den nye virksomhed.
Bestemmelsen tager således først og  

 fremmest sigte på de særlige tilfælde, hvor de personer, der reelt står  

 bag virksomheden, er kendt for tidligere groft at have misbrugt pligten  

 til at betale momstilsvar mv., hvorved det offentlige er blevet  

 påført et tab.
Bestemmelsens primære formål er således at hindre  

 konkursryttere og lignende i gang på gang at lukke og starte ny virksomhed  

 op, uden at staten forinden sikres mod tab.
Anvendelsen af bestemmelsen  

 afhænger således af en konkret vurdering af sagens omstændigheder.
 Krav om sikkerhedsstillelse vil fx kunne udelades i følgende  

 eksempel:
En advokat anmelder et selskab til registrering.
Han indtræder selv som  

 bestyrelsesformand.
Ifølge den materielle registreringskontrol figurerer  

 advokaten i et tidligere selskab også som bestyrelsesformand.
Det  

 tidligere selskab er gået konkurs.
Ved en nærmere undersøgelse viser det  

 sig imidlertid, at advokaten er indtrådt i det tidligere selskab  

 udelukkende med det formål at søge selskabet reddet, hvilket desværre er  

 mislykket.
Advokaten er udtrådt som formand for det gamle selskab, men vil  

 være registreret i Erhvervs- og Selskabsstyrelsens register som afgået  

 formand.
I eksemplet har advokaten som udgangspunkt ikke haft væsentlig  

 indflydelse på, at selskabet alligevel er gået konkurs, idet hans  

 indtræden som bestyrelsesformand er sket på et sent tidspunkt for at redde  

 virksomheden.
Dette må siges at være en del af hans professionelle  

 arbejde.
Når virksomheden pålægges at stille sikkerhed, kan virksomheden ikke  

 registreres, før dette pålæg er opfyldt.
Pålægget om sikkerhedsstillelse  

 skal meddeles virksomheden ved anbefalet brev senest 14 hverdage efter, at  

 virksomheden anmeldes til registrering, jf.
OPKL § 11, stk. 8.
 Se om sikkerhedsstillelse i forbindelse med registreringen tillige  

 Inddrivelsesvejledningens afsnit  

 D.1.4.2.6.2 .
P.5.3 Nægtelse af registrering - nye  

 virksomheder Told- og skatteforvaltningen skal meddele pålæg om sikkerhedsstillelse  

 ved anbefalet brev.
Brevet skal indeholde oplysning om, at undladelse af  

 at stille den krævede sikkerhed inden udløbet af den fastsatte frist  

 - dvs. senest 8 dage efter at virksomheden har modtaget meddelelse  

 herom, jf.
OPKL § 11, stk. 6 og 7 - indebærer, at  

 virksomheden ikke kan registreres, hvorefter det efter OPKL § 17,  

 stk. 3, vil være strafbart at drive virksomhed.
 Stiller en ny virksomhed ikke sikkerheden rettidigt, skal told- og  

 skatteforvaltningen ved anbefalet brev meddele den pågældende, at  

 registrering er nægtet.
P.6 Sikkerhedsstillelse - virksomheder fra andre  

 EU-lande, Grønland, Færøerne, Island og Norge P.6.1 Ordningen § 62 a § 62 a omhandler reglerne om sikkerhedsstillelse for EU-virksomheder  

 samt virksomheder i Grønland, Færøerne, Island og Norge, som ikke er  

 etableret her i landet.
P.6.1.1 Nye virksomheder § 62 a, stk.  

 1 Efter § 62 a skal der som hovedregel ikke stilles sikkerhed ved  

 påbegyndelse af registreringspligtig virksomhed her i landet.
Der kan dog  

 være tilfælde, hvor told- og skatteforvaltningen ved et konkret skøn  

 vurderer, at undladelse af sikkerhedsstillelse vil indebære en nærliggende  

 risiko for momstab.
Skønnet skal være baseret på væsentlige konkrete forhold vedrørende den  

 pågældende virksomhed.
Eksempelvis kan det dreje sig om en virksomhed, der  

 ikke er i stand til at give konkrete oplysninger om virksomhedens solvens  

 (kapitalgrundlag), eller hvis det konstateres, at virksomheden er  

 insolvent eller har unddraget sig betaling af væsentlige afgiftsbeløb her  

 i landet eller i udlandet.
 Til brug herfor vil told- og skatteforvaltningen bede om at få oplyst  

 virksomhedens momsregistreringsnummer i hjemlandet samt få forelagt  

 økonomiske oplysninger om virksomheden, jf. momsbekendtgørelsens § 68,  

 stk. 2. Det vil herefter bero på en konkret vurdering af de nærmere  

 omstændigheder, om told- og skatteforvaltningen i den givne situation  

 finder, at det er nødvendigt at stille krav om  

 sikkerhed.
P.6.1.2 Igangværende virksomheder § 62 a, stk.  

 2 For igangværende virksomheder kan told- og skatteforvaltningen kun  

 kræve sikkerhed, når virksomheden ikke betaler rettidigt eller ikke  

 overholder de administrative forpligtelser, og told- og  

 skatteforvaltningen ved en konkret vurdering skønner, at undladelse af  

 sikkerhedsstillelse vil indebære en risiko for momstab for  

 staten.
P.6.2 Sikkerhedsstillelsens størrelse § 62 a,  

 stk.3 Sikkerheden skal stilles for et beløb, der svarer til det forventede  

 momstilsvar for en 3-måneders periode.
For igangværende virksomheder  

 tillægges et beløb, der svarer til virksomhedens momsrestance.
Der  

 fastsættes dog et mindstebeløb for sikkerhedsstillelsen på 15.000 kr.  

 Sikkerheden kan stilles i form af børsnoterede obligationer, bankgaranti,  

 kontante indskud eller i form af anden betryggende sikkerhed efter told-  

 og skatteforvaltningens bestemmelse, jf. momsbekendtgørelsens § 68, stk.1.  

 Der er udarbejdet et  

 paradigma  til brug for sikkerhedsstillelse med en  

 bankgaranti.
P.6.3 Sikkerhedsstillelsens ophør § 62 a, stk.  

 4 Sikkerhedsstillelse skal normalt ophøre efter 12 måneder, hvis  

 virksomheden har betalt rettidigt mv. til staten.
Told- og  

 skatteforvaltningen kan dog kræve sikkerhedsstillelsen forlænget ud over  

 de 12 måneder, hvis told- og skatteforvaltningen på baggrund af konkrete  

 oplysninger skønner, at undladelsen af at stille sikkerhed vil indebære en  

 nærliggende risiko for momstab.
P.6.4 Nægtelse eller afmeldelse § 62 a, stk. 1  

 og 5 Konsekvensen af, at der ikke stilles sikkerhed som krævet af told- og  

 skatteforvaltningen, kan for igangværende virksomheder være, at de bliver  

 afmeldt fra registrering.
For virksomheder, der anmelder sig til  

 registrering, vil konsekvensen være, at registrering nægtes.
Det vil  

 herefter være strafbart at fortsætte med virksomheden, jf. lovens § 81,  

 stk. 3.
P.7 Tilbagebetaling af negativt  

 afgiftstilsvar Virksomheder med negativt momstilsvar får udbetalt den overskydende  

 moms.
Hvis momsangivelsen er modtaget rettidigt, sker tilbagebetalingen  

 senest 3 uger efter modtagelsen af angivelsen for den pågældende  

 afgiftsperiode, jf.
OPKL § 12, stk. 2, jf. stk. 1.
Hvis virksomheden har indbetalt for meget som følge af en fejl i  

 tidligere angivelser, sker der tilbagebetaling af det for meget indbetalte  

 beløb.
Beløbet tilbagebetales senest 3 uger efter, at virksomheden har  

 gjort told- og skatteforvaltningen opmærksom på fejlen, eller  

 disse selv har konstateret denne, jf.
OPKL § 12, stk. 2, jf. stk.  

 1.
I begge de nævnte tilfælde, jf OPKL § 12, stk. 1 og 2, sker  

 udbetalingen i reglen kun, hvis angivelser vedrørende tidligere  

 momsperioder er modtaget.
Og har told- og skatteforvaltningen krav på  

 moms og eventuelle renter for disse tidligere perioder, kan modregning  

 foretages inden udbetaling, selv om kravet ikke er forfaldent, jf.
OPKL §  

 12, stk 4.
Beløb under 50 kr. udbetales ikke, jf.
OPKL § 12, stk. 1.
Kan der på grund af virksomhedens forhold (f.eks. ferielukning,  

 bortrejse eller mangelfuldt regnskab) ikke foretages kontrol af  

 momsangivelsen, afbrydes udbetalingsfristen på de 3 uger, indtil  

 virksomhedens forhold ikke længere hindrer kontrol, jf.
OPKL § 12,  

 stk. 3, 1. pkt.
 I  

 SKM2001.334.ØLR  

 var ToldSkat berettiget til at tilbageholde udbetaling af negativ moms, da  

 der ikke forelå momsregnskab eller andre dokumenter, der kunne danne  

 grundlag for opgørelse og kontrol af negativ moms.
Told- og skatteforvaltningen kan ligeledes afbryde udbetalingsfristen,  

 hvis det skønnes, at udbetaling på det foreliggende grundlag vil indebære  

 en nærliggende risiko for afgiftstab.
Myndighederne kan i denne situation  

 i stedet vælge at imødekomme virksomhedens anmodning om udbetaling,  

 såfremt virksomheden stiller sikkerhed, indtil virksomhedens forhold er  

 undersøgt, jf.
OPKL § 12, stk. 3, 2. pkt.
 Endelig kan udbetaling af de i OPKL § 12, stk. 1, nævnte beløb  

 tilbageholdes, såfremt virksomheden ikke rettidigt har indsendt sin  

 selvangivelse.
Told- og skatteforvaltningen har i momslovens § 63 et supplement til  

 reglen i OPKL § 11 om sikkerhedsstillelse.
Såfremt der skønnes at  

 være en nærliggende risiko for tab (f.eks. i forbindelse med  

 momskarruselsvig) vedrørende skatter og afgifter m.v., kan told- og  

 skatteforvaltningen - i forbindelse med nyregistreringen af en virksomhed,  

 hvis ejer eller stifter tilhører den i OPKL § 11, stk. 2, jf. stk. 4,  

 nævnte personkreds - træffe afgørelse om i op til 1 år fra  

 registreringstidspunktet at tilbageholde negativ moms, som skulle have  

 været udbetalt efter reglen i OPKL § 12, stk. 1. Det tilbageholdte  

 beløb anvendes løbende til modregning af positive momstilsvar.
 Der er ikke i rentecirkulæret hjemmel til at yde rentegodtgørelse for  

 beløb, der i medfør af momslovens § 63 udbetales efter at have været  

 tilbageholdt i op til et år fra registreringstidspunktet, jf.  

 SKM2001.426.DEP .
P.8 Forskudsvis udbetaling af overskydende  

 moms Efter loven om fremskyndet tilbagebetaling af visse afgifter kan  

 virksomheder, der anvender kalendermåneden som momsperiode, når  

 virksomheden regelmæssigt skal have udbetalt negativ moms, forskudsvis få  

 udbetalt et beløb, der svarer til virksomhedens gennemsnitlige negative  

 momstilsvar.
 Virksomhederne får udbetalt et beløb, der svarer til 3/52 af det  

 samlede negative momstilsvar med fradrag af positivt momstilsvar i en 12  

 måneders periode.
 Forskudsvis udbetalte beløb reguleres hver 12. måned på grundlag af  

 virksomhedens opgørelse af den samlede overskydende moms i de forudgående  

 12 måneder, jf.  

 M.1.4.1 .
P.9 Særlige afregningsregler Bestemmelsen fastsætter regler for afregning af moms for de  

 virksomheder, der er registreringspligtige efter § 48, se afsnit  

 M.2 ,  

 dvs. ikke momspligtige juridiske personer, samt momspligtige personer, der  

 ikke er registreringspligtige efter § 47, der køber varer for over 80.000  

 kr. på årsbasis fra andre EU-lande.
Disse virksomheder skal kun indsende momsangivelse for de momsperioder,  

 i hvilke de foretager indkøb.
Momsperioden er kvartalet.
Virksomheden  

 skal, når den i en momsperiode har foretaget momspligtige indkøb, senest 1  

 måned og 10 dage efter udløbet af momsperioden angive den samlede værdi  

 uden moms og den samlede værdi af momsen.
Angivelsen skal indsendes  

 til told- og skatteforvaltningen, hvor virksomheden er  

 registreret.
Der gælder de samme regler om forfald, betaling og inddrivelse af  

 momsen mv.
Se iøvrigt afsnit  

 P.1  

 og  

 P.2 .
 Bestemmelsen indeholder regler om opgørelse og afregning af moms for de  

 virksomheder, der jf. § 46, stk. 1, nr. 3, ikke er registreret.
§ 65, stk. 1, fastsætter de forpligtelser, som en ikke registreret  

 virksomhed, der er betalingspligtig for ydelser, skal opfylde.
I forhold  

 til registrerede virksomheders forpligtelser er der tale om forenklede  

 regler.
Virksomheden skal føre et regnskab over de modtagne ydelser, som  

 virksomheden skal betale moms af, og angive størrelsen af det momsbeløb,  

 som skal indbetales til told- og skatteforvaltningen senest 1  

 måned og 10 dage efter momsperiodens udløb.
Momsperioden er kvartalet.
Der  

 skal angives, når der i perioden er foretaget betalingspligtige køb.
 Efter § 65, stk. 2, forfalder momsen til betaling 1 måned efter  

 momsperiodens udløb, og momsen skal indbetales senest 10 dage derefter.  

 Indbetaling kan dog undlades, hvis momsen er på under 50 kr.
§ 65, stk. 3, indeholder regler for afregning af moms for  

 privatpersoner og andre ikke-registrerede personer, der erhverver et nyt  

 transportmiddel fra et andet EU-land.
Nye transportmidler skal altid  

 momsberigtiges her i landet.
En privatperson mv., der erhverver et nyt  

 transportmiddel fra et andet EU-land til brug her i landet, skal derfor  

 anmelde denne erhvervelse til told- og skatteforvaltningen senest 14  

 dage efter, at transportmidlet er ankommet her til landet.
Samtidig med  

 anmeldelsen indsendes faktura som dokumentation for købet.
Momsen skal  

 indbetales 14 dage efter påkrav told- og skatteforvaltningen.
OPKL §  

 14, om lønindeholdelse finder tilsvarende anvendelse, se  

 P.2.2 .
 Mellemhandlere, der ved erhvervelser af varer fra et andet EU-land har  

 opgivet dansk registreringsnummer til sælger, kan undlade at angive  

 erhvervelsen på angivelsen, når det kan godtgøres, at:
 Reglerne fremgår af momsbekendtgørelsens § 79.
Afsnit Q Byggeri - motorkøretøjer Afsnit Q.1 Moms ved byggeri Q.1.1 Indledning Momsloven omfatter momspligtige personers levering af varer og ydelser  

 mod vederlag samt andre transaktioner, der sidestilles hermed.
 Der betales ikke moms ved salg af fast ejendom, jf. momslovens § 13,  

 stk. 1, nr. 9. Tilsvarende er udlejning, herunder bortforpagtning af fast  

 ejendom som udgangspunkt fritaget for moms, jf. momslovens § 13, stk. 1,  

 nr. 8.
Alle arbejdsydelser på jord, bygninger og anden fast ejendom f.eks.  

 gader, veje, pladser og havne, er derimod momspligtige efter hovedreglen i  

 momslovens § 4, stk. 1. Det betyder, at opførelse, ombygning,  

 modernisering, reparation og vedligeholdelse af bygninger og lokaler samt  

 anden fast ejendom er omfattet af momspligten.
Endvidere er  

 jordbearbejdning, udgravning, pilotering og planering mv. momspligtig.
De  

 materialer, som anvendes i forbindelse med ovennævnte arbejdsydelser, er  

 ligeledes momspligtige, jf. momslovens § 4, stk. 1.
Når byggevirksomheder foretager leverancer mod vederlag, skal der  

 betales moms på almindelig vis.
Der skal således betales moms af byggeri  

 mv. for fremmed regning.
 For at undgå konkurrenceforvridning er det nødvendigt at lægge moms på  

 byggeri mv. for egen regning, den såkaldte "pålægsmoms".
 De generelle regler om moms, som har særlig interesse i forbindelse med  

 moms ved byggeri mv., er omtalt i  

 Q.1.2  

 og  

 Q.1.3 .
 De særlige regler om byggeri for egen regning er omtalt i  

 Q.1.2 ,  

 Q.1.4  

 og  

 Q.1.5 .  

 Sondringen mellem byggeri for fremmed og egen regning er omtalt i  

 Q.1.2.5 .
 Den historiske baggrund for de særlige regler om moms på byggeri mv.  

 for egen regning er omtalt nedenfor i  

 Q.1.1.1 .
Q.1.1.1 Historisk baggrund Den oprindelige momslov, lov nr. 102 af 31. marts 1967, indeholdt i §  

 3, stk. 2, en bemyndigelse til finansministeren til at pålægge  

 virksomheder, herunder foreninger og offentlige institutioner, der ikke  

 afsatte momspligtige varer eller ydelser, momspligt for varer og ydelser,  

 der blev fremstillet eller præsteret til virksomhedens egen brug, for så  

 vidt det skønnedes nødvendigt af hensyn til virksomheder, der afsatte  

 tilsvarende varer og ydelser.
Ved bekendtgørelse nr. 359 af 1. juli 1969 om merværdiafgift af byggeri  

 til salg eller udlejning indførtes der momspligt for den, der på egne  

 grunde opførte bygninger til salg eller udlejning, af det arbejde ved  

 projekteringen og opførelsen, som udførtes af den pågældende og dennes  

 personale, samt af de materialer, der anvendtes til dette arbejde.
Den  

 herved indførte moms på byggeri for egen regning kaldes også for  

 pålægsmoms.
Anvendelsesområdet for pålægsmomsen udvidedes ved bekendtgørelse nr.  

 372 af 6. juli 1984 om merværdiafgift af byggeri mv. til salg, udlejning  

 eller eget brug til også at omfatte det arbejde, der udførtes af ansatte  

 hos den, der lod bygninger opføre til eget eller sin virksomheds brug,  

 samt materialer anvendt til dette arbejde.
Ombygnings- eller  

 moderniseringsarbejder blev ligeledes omfattet af momspligten.  

 Reparations- og vedligeholdelsesarbejder til en samlet momspligtig værdi  

 af mere end 50.000 kr. årligt sidestilledes med ombygnings- eller  

 moderniseringsarbejder.
 De særlige bestemmelser om byggeri for egen regning blev ikke ændret i  

 forbindelse med implementeringen af EF's 6. momsdirektiv (direktiv  

 77/388/EØF), som skete ved lov nr. 204 af 10. maj 1978.
Formålet med den nye momslov fra 1994, lov nr. 375 af 18. maj 1994, var  

 at foretage en mere sammenhængende tilpasning af momsloven til EF-reglerne  

 på momsområdet.
Samtidig skete der en revurdering af den hidtidige  

 vægtning mellem lov- og bekendtgørelsesstof med det sigte, at loven skulle  

 blive mere sammenhængende og give et mere fuldstændigt billede af  

 momsreglerne.
En række bestemmelser, herunder de særlige bestemmelser om  

 moms ved byggeri for egen regning, blev derfor indsat i momsloven.
Optagelsen af bestemmelserne om moms ved byggeri for egen regning i  

 selve momsloven betød ikke ændringer i den gældende retstilstand på  

 området.
Dog skulle der kun betales pålægsmoms i det omfang, virksomheden  

 ikke samtidig ville have fradragsret for byggeriet.
 Bestemmelsen om, at virksomhederne ikke skulle betale moms af  

 byggearbejder mv. for egen regning i det omfang, de ville have fradragsret  

 for de pågældende byggearbejder, hvis de var udført af en anden  

 virksomhed, blev dog ophævet allerede ved lov nr. 1114 af 21. december  

 1994.
Baggrunden for ophævelsen var, at bestemmelsen kunne give problemer,  

 hvis den pågældende bygning efterfølgende overgik til en brug, for hvilken  

 virksomheden havde en lavere eller ingen fradragsret, herunder hvis  

 bygningen blev solgt.
Der skulle i så fald ske regulering af virksomhedens  

 momsfradrag, men i reguleringsbeløbet ville ikke indgå værdien af  

 virksomhedens eget arbejde og de hertil anvendte materialer, fordi der  

 ikke var betalt moms heraf.
På den måde ville reguleringsbeløbet blive for  

 lille.
Samtidig med ophævelsen af den særlige bestemmelse om byggearbejder  

 mv., som virksomheden ville have haft fradragsret for, hvis de var udført  

 af en anden virksomhed, indførtes i stedet i momslovens § 37, stk. 2, nr.  

 5, fradragsret efter momslovens almindelige bestemmelser for den af  

 virksomhederne betalte pålægsmoms på byggeri mv. for egen regning.
Ved samme lov nr. 1114 af 21. december 1994 indsattes som stk. 4 i  

 momslovens § 5 en særlig bestemmelse om udtagning af varer og ydelser i  

 forbindelse med byggeri mv.
Momsgrundlaget efter denne bestemmelse blev  

 ligesom momsgrundlaget for byggeri mv. for egen regning virksomhedens  

 almindelige pris ved levering til tredjemand, eller - i tilfælde, hvor en  

 sådan almindelig salgspris ikke findes - en kalkuleret salgspris,  

 se       Q.1.4.3 . Derved blev reglerne for udtagning i forbindelse med  

 byggeri  

 de samme som før den nye momslov (lov nr. 375 af 18. maj 1994) trådte i  

 kraft den 1. juli 1994. Ved udtagning efter de almindelige regler i  

 momslovens § 5, stk. 1-3, var momsgrundlaget nemlig blot indkøbsprisen  

 eller fremstillingsprisen, hvorfor virksomhedens sædvanlige avance ved  

 tilsvarende levering til tredjemand ikke indgik i momsgrundlaget.
Ved lov nr. 1064 af 17. december 2002 er reglerne om pålægsmoms og  

 udtagning ved byggeri m.v. ændret med det formål at ligestille  

 indehavere af byggevirksomheder med indehavere af andre virksomheder.  

 Ændringen betyder, at med virkning fra 1. januar 2003 er opførelse  

 mv. af bygninger til brug for virksomhedens indehaver ikke længere  

 omfattet af reglerne om pålægsmoms, medmindre opførelsen mv. sker med  

 henblik på salg som led i næring eller erhversmæssig udlejning.
Med  

 virkning fra samme dato er momsgrundlaget ved udtagning af varer og  

 ydelser i forbindelse med byggeri til privat brug for virksomhedens  

 indehaver eller dennes personale alene indkøbs- eller fremstillingsprisen.  

 Samtidig præciseres det, at værdien af indehavers arbejde ikke indgår ved  

 opgørelsen af fremstillingsprisen for udtagne varer og ydelser.
Administrativ praksis vedrørende moms i forbindelse med byggeri mv.  

 hviler i stort omfang på en række administrative afgørelser, hvoraf de  

 fleste er truffet af Momsnævnet.
Nævnet blev nedlagt i 1998, og det er nu  

 Landsskatteretten, som er højeste administrative klageinstans på  

 området.
Q.1.2 Generelt om moms ved byggeri Q.1.2.1 Leveringssted Ydelser vedrørende fast ejendom har leveringssted her i landet, når den  

 faste ejendom er beliggende her, jf. momslovens § 17. Tilsvarende er  

 leveringsstedet ikke her i landet, når den faste ejendom er beliggende i  

 udlandet.
I nogle tilfælde kan der være tvivl om en ydelse er omfattet af § 15,  

 stk. 2-4, eller § 17, f.eks. advokatydelser i forbindelse med fast  

 ejendom.
Hvis ydelsen er rettet mod en fast ejendom skal den  

 momsberigtiges efter § 17. Hvis ydelsen derimod kan karakteriseres som  

 rådgivning, der ikke vedrører en bestemt fast ejendom, skal ydelsen  

 momsberigtiges efter reglerne i § 15, stk. 2-4, om leveringsstedet for  

 rådgivningsydelser mv.,  

 se E.3.3  

.
Som eksempler på ydelser, der vedrører fast ejendom, kan nævnes tømrer-  

 og snedkerarbejde, murerarbejde, kloakarbejde, malerarbejde,  

 elektrikerarbejde, VVS-arbejde, boreundersøgelser og udlejning af fast  

 ejendom.
Endvidere kan nævnes ydelser fra ejendomsmæglere,  

 ejendomshandlere og sagkyndige, samt arkitekters og tilsynførendes ydelser  

 vedrørende forberedelse eller samordning af byggearbejder.
Der skal således altid beregnes dansk moms af momspligtige ydelser  

 vedrørende fast ejendom beliggende her i landet.
Dette gælder uanset i  

 hvilket land leverandøren har sit hjemsted.
F.eks. skal en tysk  

 virksomhed, der udfører elektrikerarbejde på en fast ejendom beliggende  

 her i landet, momsregistreres her og opkræve dansk moms af leverancen, jf.  

 § 47, stk. 2, og § 4, stk. 1. Tilsvarende kan der ikke beregnes dansk moms  

 af ydelser vedrørende fast ejendom beliggende i udlandet.
En dansk tømrer,  

 som udfører ydelser på en bygning beliggende i Sverige, kan således ikke  

 fakturere ydelserne med dansk moms.
Dette gælder uanset om aftageren af  

 ydelserne er en dansk hovedentreprenør.
Det er endvidere kun på fast ejendom beliggende her i landet, at  

 bestemmelserne i §§ 6-7 finder anvendelse.
Bestemmelsen i § 5, stk. 4 om  

 udtagning af varer og ydelser finder tillige anvendelse på fast ejendom  

 beliggende i udlandet, såfremt udtagningen af de pågældende varer og  

 ydelser har leveringssted her i landet.
Danske virksomheder, der udfører ydelser vedrørende fast ejendom  

 beliggende i udlandet, vil i en række lande skulle momsregistreres i  

 overensstemmelse med det pågældende lands momslovgivning.
Yderligere  

 information fås ved at rette henvendelse til det pågældende lands  

 myndigheder.
Q.1.2.2 Levering af fast ejendom Der skal ikke betales moms ved salg af fast ejendom, jf. momslovens §  

 13, stk. 1, nr. 9,  

 se       D.11.9 .
 Som fast ejendom hører ud over selve grundstykket og bygningerne også  

 bygningstilbehør, som er fast anbragt på grunden eller bygningen, træer,  

 avl på roden (f.eks. uhøstet korn), hegn, brønde og andre anlæg på grunden  

 eller bygningen.
 Som fast anbragt tilbehør anses sædvanligt bygningstilbehør, der må  

 antages at følge med ved salg af bygninger, herunder varmeanlæg til  

 almindelig rumopvarmning, olietanke til varmeanlæg, faste ventilatorer i  

 forbindelse med rumventilation og sprinkleranlæg, dør- og portautomatik og  

 installationer for lys og kraft mv.
 Der lægges vægt på om bygningstilbehøret er omfattet af pant i fast  

 ejendom, jf. tinglysningslovens § 38.
Q.1.2.2.1 Frivillig registrering for køb og  

 opførelse af fast ejendom samt byggemodning af jord med henblik på  

 salg Selvom levering af fast ejendom er fritaget for moms efter § 13, stk.  

 1, nr. 9, kan told- og skatteforvaltningen give tilladelse til  

 frivillig registrering af køb og opførelse mv. af fast ejendom samt  

 byggemodning af jord med henblik på salg til en registreret virksomhed,  

 jf. momslovens § 51, stk. 1.
 Det betyder, at virksomheden kan få tilbagebetalt den moms, som den har  

 betalt i forbindelse med købet og byggeriet mv., jf. § 39 i  

 momsbekendtgørelsen.
Købsmomsen tilbagebetales på den betingelse, at virksomheden  

 dokumenterer, at ejendommen skal anvendes af en mompligtig virksomhed til  

 momspligtige formål.
Samtidig skal den nye køber skriftligt på en særlig  

 blanket erklære sig indforstået med at overtage den  

 reguleringsforpligtelse, som påhviler ejendommen.
Den frivillige registrering indebærer derimod ikke, at virksomheden  

 skal betale moms ved salget af den faste ejendom.
Dette salg er momsfrit  

 efter § 13, stk. 1, nr. 9. Derimod overdrages reguleringsforpligtigelsen  

 til køber.
 Om de nærmere betingelser for frivillig registrering,  

 se M.5  

 .
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
Q.1.2.3 Udlejning af fast ejendom, herunder  

 bortforpagtning Udlejning, herunder bortforpagtning, af fast ejendom er som  

 udgangspunkt fritaget for moms, jf. momslovens § 13, stk. 1, nr. 8, se  

 D.11.8 .
Q.1.2.3.1 Frivillig registrering for  

 erhvervsmæssig udlejning, herunder bortforpagtning Selvom udlejning og bortforpagtning af fast ejendom er momsfri efter  

 reglerne i momslovens § 13, stk. 1, nr. 8, kan told- og  

 skatteforvaltningen dog give tilladelse til frivillig registrering af  

 erhvervsmæssig udlejning af fast ejendom eller dele heraf, jf. momslovens  

 § 51, stk. 1.
 Den frivillige registrering kan ikke omfatte udlejning til  

 boligformål.
Det er kun lokaler, som rent faktisk er udlejet eller forsøges udlejet,  

 der kan blive omfattet af den frivillige registrering.
Virksomheden skal  

 kunne dokumentere, at den prøver at udleje lokaler, f.eks. i form af  

 udlejningsaftale med ejendomsmægler/advokat eller ved annoncering i  

 dagblade mv.
 Allerede bestående erhvervslejemål kan kun blive omfattet af den  

 frivillige registrering, hvis lejeren er indforstået med, at lejemålet vil  

 blive omfattet af momsregistreringen, og at huslejen derfor pålægges moms.  

 Lejeren skal i den forbindelse afgive en skriftlig samtykkeerklæring.
 Såfremt en virksomhed bliver frivillig registreret, indebærer dette, at  

 virksomheden skal betale moms af lejeindtægterne fra de pågældende  

 lokaler, jf. momslovens § 4, stk. 1. Samtidig kan virksomheden fradrage  

 momsen af sine udgifter til opførelse, ombygning, modernisering,  

 reparation, vedligeholdelse, drift og administration i overensstemmelse  

 med momslovens almindelige fradragsregler (§§ 37-44), jf. § 37, stk. 1 i  

 momsbekendtgørelsen.
 I § 37, stk. 2-3, i momsbekendtgørelsen er fastsat, under hvilke  

 betingelser, der er fradragsret for udgifter til opførelse mv. af byggeri,  

 som er bestemt til udlejning.
Told- og skatteforvaltningen skal således godkende en erklæring fra  

 udlejeren (bygherren) om, i hvilket omfang ejendommens lejemål forventes  

 omfattet af registreringen.
Denne erklæring skal afgives, inden  

 byggeaktiviteterne er gået i gang - ellers kan fradragsretten ikke  

 anvendes under opførelsen mv.
Det er her en forudsætning, at der er søgt  

 om frivillig registrering allerede fra byggeriets start, se  

 M.5.4 .
Senest 6 måneder efter, at byggeriet er færdigt og klar til udlejning,  

 skal bygherren redegøre for byggeriets anvendelse, dvs. i hvilket omfang  

 byggeriet fortsætter under den frivillige registrering.
Er der ændringer i  

 omfanget af den frivillige registrering i forhold til den erklæring, som  

 bygherren afgav inden byggeriets start, skal der ske berigtigelse af den  

 købsmoms, som bygherren har fradraget under byggeriet.
 Det er ikke muligt at få dispensation fra denne 6-måneders frist.
 Om de nærmere betingelser for frivillig registrering, se  

 M.5 .
 Der er i visse tilfælde mulighed for frivillig registrering med  

 tilbagevirkende kraft,  

 se M.5.4  

 .
 Q.1.2.4 Momspligtige transaktioner - Byggeri  

 mv.
 Leverancer mod vederlag af byggeri mv. (byggeri for fremmed regning) er  

 momspligtige efter momslovens § 4, se  

 D.2  

 og  

 D.3 .
Byggeri mv. for egen regning med henblik på salg eller udlejning er  

 momspligtigt efter momslovens § 6. Tilsvarende er byggeri mv. for egen  

 regning til virksomhedens brug momspligtigt efter momslovens § 7. Byggeri  

 mv. for egen regning til privat brug for virksomhedens indehaver er  

 ligeledes momspligtig i tilfælde, hvor byggeriet mv. sker med henblik på  

 salg som led i næring eller erhvervsmæssig udlejning, jf. momslovens § 6,  

 stk. 1, 2. pkt.
Byggeri mv. for egen regning til privat brug for  

 virksomhedens indehaver er momspligtigt, uanset om byggeriet er sket med  

 henblik på salg som led i næring eller erhvervsmæssig udlejning eller ej,  

 hvis byggeriet mv. er udført før 1. januar 2003, jf. den før denne dato  

 gældende affattelse af momslovens § 7. Offentlige forsyningsvirksomheder  

 og institutioner, omfattet af momslovens § 3, stk. 2, nr. 2 og 3, er dog  

 ikke omfattet af momspligten efter §§ 6 og 7, se  

 Q.1.4.2 .
Udtagning af varer og ydelser i forbindelse med byggeri mv. til formål,  

 som ikke vedrører den registreringspligtige virksomheds leverancer, er  

 momspligtig efter momslovens § 5, stk. 4. Alene registreringspligtige  

 virksomheder, se  

 Q.1.2.7 ,  

 er omfattet af momspligten efter denne bestemmelse.
Momspligten efter § 5,  

 stk. 4, er nærmere beskrevet i  

 Q.1.5.1 .
En person, som alene er momspligtig efter bestemmelsen i momslovens §  

 3, stk. 2, nr. 1, om lejlighedsvis leverance af et nyt transportmiddel til  

 et andet EU-land, jf. § 11, stk. 4, er kun momspligtig for leverancen af  

 nye transportmidler til andre EU-lande, jf. lovbemærkningerne.
En sådan  

 person er derfor ikke omfattet af momspligten efter § 5, stk. 4, eller §§  

 6 og 7.
 Byggevirksomheder mv. er derudover omfattet af momslovens øvrige  

 bestemmelser om momspligt, herunder udtagning i øvrigt, salg af  

 virksomhedens aktiver, overførsel af varer til eget brug i andre EU-lande,  

 erhvervelse af varer fra andre EU-lande, samt import fra lande uden for  

 EU,   

 D .
Q.1.2.5 Sondring mellem byggeri mv. for fremmed  

 og egen regning Ved den momsmæssige behandling af byggeri mv. skelnes der mellem de  

 tilfælde, hvor byggeriet sker for fremmed (bygherrens) regning, og de  

 tilfælde, hvor byggeriet sker for egen (byggevirksomhedens) regning.
 I de tilfælde, hvor en byggevirksomhed indgår en aftale om salg af en  

 grund og samtidig forpligter sig til at opføre en bygning på grunden, er  

 det afgørende for, om virksomheden skal opgøre momsgrundlaget for  

 byggeriet efter reglerne om byggeri for  

fremmed regning (momslovens § 27, stk. 1) eller byggeri for egen regning (momslovens § 28, stk. 2,  

 jf. stk. 3), om byggeriet er påbegyndt ved handelens indgåelse.
Byggeriet anses for påbegyndt, når støbningen af fundamentet er  

 påbegyndt.
Hvis støbningen af fundamentet er påbegyndt efter handelens  

 indgåelse, skal momsgrundlaget opgøres efter reglerne om byggeri for  

 fremmed regning.
Dette gælder også selvom sælgeren (byggevirksomheden)  

 ikke selv udfører arbejdsydelser eller projekteringsarbejde ved  

 opførelsen, men lader andre virksomheder udføre byggearbejdet.
Hvis  

 støbningen af fundamentet er påbegyndt før handelens indgåelse, skal  

 momsgrundlaget opgøres efter reglerne om byggeri for egen regning,  

 jf.
HRD af 21. oktober 1988 (UfR 1988.1029H) og ØLD nævnt i TfS 1995,  

 66.
I  

 SKM2006.538.SR  fandt  

 Skatterådet, at ejerlejligheder ved anvendelsen af momslovens regler om  

 byggemoms skal anses for særskilte, selvstændige faste ejendomme.
Når  

 ejerlejligheder - f.eks. i rækkehus-/etagebyggerier - har fundament til  

 fælles med andre ejerlejligheder, indebærer det, at ejerlejligheder, for  

 hvilke der er indgået bindende aftale om salg inden byggeriets  

 påbegyndelse (støbning af det fælles fundament) skal behandles om reglerne  

 om byggeri for fremmed regning, medens ejerlejligheder, hvor den bindende  

 aftale om salg først er indgået efter byggeriets påbegyndelse, skal  

 behandles efter reglerne om byggeri for egen regning.
Pilotering kunne  

 ikke sidestilles med støbning af fundament.
I  

 SKM2006.595.SR  

 fandt Skatterådet, at det forhold, at ejeren af en ejerlejlighed ejer  

 en ideel andel af alle fællesarealer i ejerlejlighedsforeningen og dermed  

 af fællesarealerne i alle bygningerne i ejerlejlighedsforeningen ikke  

 momsmæssigt har den betydning, at byggeriet af den pågældende  

 ejerlejlighed kan anses for påbegyndt på tidspunktet for støbningen af  

 fundamentet for den første bygning i ejerlejlighedsforeningen.
Det er i  

 stedet tidspunktet for støbningen af fundamentet for den bygning, som  

 ejerlejligheden udgør en del af, som er afgørende.
Udgangspunktet er, at handelen er indgået, når der foreligger en  

 bindende aftale mellem parterne.
I relation til byggemomsreglerne anses  

 ejendomsretten for overgået på dette tidspunkt.
Ved en bindende aftale forstås en aftale, som begge parter har  

 underskrevet eller på anden måde har tiltrådt, uanset om aftalen kaldes  

 kontrakt, slutseddel, købstilbud eller lignende.
Ved købstilbud forstås et  

 accepteret købstilbud.
Det har i øvrigt ingen betydning for vurderingen af, om ejendomretten  

 er overgået til køber, om slutsedlen er tinglyst eller ej, jf.
Mn 978/87,  

 stadfæstet ved HD af 21. oktober 1988 (UfR 1988.1029H).
 Østre Landsret fandt ved dom af 12. december 1994 (TfS 1995, 66), at  

 der foreligger en bindende overdragelse af en parcel, når slutsedlen er  

 underskrevet eller tiltrådt af begge parter, uanset om parcellen først  

 udstykkes senere.
 Hvis sælger eller dennes fuldmægtige uden forbehold har modtaget den  

 kontante købesum fra køber, før støbningen af fundamentet er påbegyndt,  

 sidestilles dette med sælgers underskrift, jf. ØLD nævnt i TfS 1995,  

 66.
I  

 SKM2006.593.SR  

 har Skatterådet bekræftet, at en byggevirksomhed kan anses for at opføre  

 ejerlejligheder for egen regning, selv om virksomheden før støbning af  

 soklen er påbegyndt modtager en bankgaranti eller en kontant betaling fra  

 tilbudsgiver.
Virksomheden vil tidligst underskrive købstilbud fra  

 tilbudsgiver, efter at støbning af soklen er påbegyndt.
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
Q.1.2.5.1 Andelsboligbyggeri Ved vurderingen af, om der ved opførelsen af andelsboliger skal betales  

 moms efter reglerne om byggeri for egen eller fremmed regning, er det  

 afgørende, om der ved byggeriets påbegyndelse foreligger en bindende  

 aftale mellem parterne (byggevirksomhed og andelsboligforening) om køb af  

 ejendommen.
Den bindende aftale med byggevirksomheden kan være indgået af en  

 allerede stiftet andelsboligforening eller af de kommende andelshavere af  

 en endnu ikke endelig stiftet andelsboligforening.
Det er altså ikke  

 foreningens stiftelsestidspunkt, der har betydning for, hvornår den  

 bindende aftale anses for indgået.
 Byggevirksomheder mv., der opfører andelsboligbyggeri, skal betale moms  

 efter reglerne om byggeri for fremmed regning, hvis andelsboligforeningen,  

 før støbningen af fundamentet er påbegyndt, har indgået aftale med  

 bindende virkning med en byggevirksomhed om overdragelse af grund og  

 byggeri.
 Der skal ligeledes betales moms efter reglerne om byggeri for fremmed  

 regning, hvis de kommende andelshavere har indgået bindende aftale med en  

 byggevirksomhed, før støbningen af fundamentet er påbegyndt, og har  

 forpligtet sig til at lade en andelsboligforening overtage byggeri og  

 grund på et senere tidspunkt.
I TfS 1990, 37 har Told- og Skattestyrelsen udtalt sig om forståelsen  

 af begrebet "bindende aftale" mellem kommende andelshavere og  

 byggevirksomheden.
Nedenstående 3 situationer er gengivet i  

 overensstemmelse med indholdet heraf.
Ved dette byggeri var der udfærdiget en slutseddel, hvorefter den  

 kommende andelshaver overtager brugsretten til en bestemt bolig.
Byggeriet  

 påbegyndes ikke, før alle andelene er solgt.
Den kommende andelshaver  

 forpligter sig til at medvirke til stiftelsen af andelsboligforeningen og  

 dens køb af ejendommen efter udleveret salgsmateriale.
Hvis andelshaveren  

 misligholder sine forpligtelser over for andelsboligforeningen, har  

 byggevirksomheden ret til at hæve aftalen.
Slutsedlen underskrives af både  

 byggevirksomheden og den kommende andelshaver.
Der skal beregnes moms af  

 byggeriet - når slutsedlen er udformet og underskrevet på denne måde -  

 efter reglerne om byggeri for fremmed regning.
Styrelsen fandt, at der -  

 når bare én af de kommende andelshavere har købt en andel, og begge parter  

 har underskrevet aftalen - er indgået en bindende aftale mellem parterne.  

 Aftalen medfører, at byggevirksomheden er forpligtet til at gennemføre  

 byggeriet som andelsboligbyggeri.
I relation til momsreglerne er det  

 således ikke afgørende, om der er solgt 75 % eller 100 % af andelene, før  

 byggeriets påbegyndelse.
Ved dette byggeri havde begge parter tiltrådt en tegningsaftale med den  

 klare forudsætning/betingelse, at byggevirksomheden og den kommende  

 andelshaver gensidigt gør aftalen betinget af, at minimum 75 % af  

 andelsboligerne bliver solgt inden en given frist, som ligger efter den  

 planlagte påbegyndelse af byggeriet.
Hvis byggevirksomheden påbegynder  

 byggeriet en måned før fristens udløb og på et tidspunkt, hvor kun 74 % af  

 andelsboligerne er solgt, er der risiko for, at byggeriet ikke  

 gennemføres, selv om begge parter har en forventning om, at betingelsen  

 bliver opfyldt.
Styrelsen afgjorde også i dette tilfælde, at der skal  

 betales moms efter reglerne om byggeri for fremmed regning.  

 Forudsætningerne/betingelserne er uden momsmæssig betydning, fordi begge  

 parter har tiltrådt tegningsaftalen, inden byggeriet påbegyndes.
Ved dette byggeri har byggevirksomheden sendt salgstilbud om  

 indtrædelse i andelsboligforeningen i form af tegningstilbud til de  

 kommende andelshavere.
På tidspunktet for kommunens endelige godkendelse  

 af anskaffelsessummen før byggeriets påbegyndelse foreligger der tilbud  

 fra potentielle andelshavere, som har tegnet sig for f.eks. 75-100 % af de  

 boliger, som er planlagt.
Alle tilbudsgivere har stillet bankgaranti for  

 andelsindskuddet (20 % af anskaffelsessummen). Dokumentet, som de kommende  

 andelshavere har underskrevet, er et ensidigt tegningstilbud, hvorefter  

 andelshaveren tilbyder at blive medlem af andelsboligforeningen og senere  

 overtage ejendommen og stifte foreningen.
Støbning af fundament til det  

 første hus sker på ét matrikelnr., hvor i øvrigt alle andelsboligerne  

 inden for dette byggeprojekt vil blive opført.
Entreprenøren indkalder til  

 stiftende generalforsamling, som finder sted 14 dage efter byggeriets  

 påbegyndelse.
På generalforsamlingen bekræfter byggevirksomheden, at  

 virksomheden accepterer alle tegningstilbuddene.
Foreningen stiftes, og de  

 nødvendige dokumenter som skøde mv. underskrives.
Hvis tegningstilbuddet  

 ikke indeholder bestemmelser udover de anførte, kan byggeriet  

 momsberigtiges efter reglerne om byggeri for egen regning.
Q.1.2.5.2 Ombygning mv. af eksisterende  

 bygninger I forbindelse med ombygnings- og moderniseringsarbejde skal arbejdet  

 anses for udført som byggearbejde for egen regning, hvis byggevirksomheden  

 ejer bygningen på det tidspunkt, hvor arbejdet er påbegyndt.
I de  

 tilfælde, hvor en byggevirksomhed indgår en aftale om salg af en  

 eksisterende bygning og samtidigt forpligter sig til at udføre ombygnings-  

 og moderniseringsarbejde på bygningen, er det afgørende, om byggearbejdet  

 er påbegyndt ved handlens indgåelse.
Iværksættes ombygnings- og  

 moderniseringsarbejdet først efter handlens indgåelse, skal arbejdet anses  

 for udført for fremmed regning.
I  

 SKM2002.392.VLR  

 har Vestre Landsret afsagt dom vedrørende spørgsmålet om, hvorvidt en af  

 et byggefirma foretaget ombygning for dels en privat andelsboligforening  

 og dels en kommune var omfattet af reglerne for byggeri for egen regning,  

 jf. momslovens § 6, eller for fremmed regning, således at der skulle  

 svares moms i medfør af hovedreglen i momslovens § 4. Vedrørende  

 tidspunktet for indledningen af de 2 byggerier bemærker landsretten, at  

 hverken de forudgående arkitektundersøgelser eller eventuelle  

 nedrivningsarbejder kan anses for en påbegyndelse af ombygningsprojekter i  

 momslovens forstand.
Da landsretten anså bindende aftaler om overdragelse  

 af ejendommen for indgået før påbegyndelsen af byggerierne, skulle der  

 beregnes moms efter hovedreglen i momslovens § 4.
Højesteret har den 6. marts 2003 stadfæstet Vestre Landsrets dom, jf.  

 SKM2003.123.HR.  Af  

 de grunde, der var anført af landsretten, tiltrådte Højesteret, at  

 aftalen mellem byggefirmaet og kommunen vedrørende den til  

 kommunen overdragne ejendom var bindende for begge parter den 6. marts  

 1997. Højesteret tiltrådte endvidere, at ombygningen ikke kunne anses for  

 påbegyndt ved projektering og nedrivning, og at de egentlige  

 ombygningsarbejder ikke var påbegyndt før den bindende aftale.
Idet  

 arbejdet således ikke i momslovens forstand kunne anses for udført for  

 egen regning, jf. lovens § 6, stadfæstede Højesteret herefter dommen.
Skatterådet  

 fandt i  

 SKM2006.595.SR  på  

 baggrund af dommen i  

 SKM2003.123.HR ,  

 at et byggeri kan anses for udført for egen regning, hvis det  

 egentlige ombygningsarbejde er påbegyndt før, at der er indgået en  

 bindende aftale mellem parterne.
Det egentlige ombygningsarbejde omfatter  

 således i momsmæssig henseende ikke projektering eller nedrivning, men  

 alene byggearbejde, der har karakter af genopbygning af en eksisterende  

 ejendom eller nybygning inde i eller ovenpå en eksisterende bygning.
Q.1.2.6 Momspligtige personer Momspligtige personer er ifølge momslovens 3, stk. 1, juridiske eller  

 fysiske personer, der driver selvstændig økonomisk virksomhed.
Efter  

 momslovens § 3, stk. 2, nr. 1, er enhver person, der lejlighedsvis leverer  

 et nyt transportmiddel til et andet EU-land, jf. § 11, stk. 4, en  

 momspligtig person.
Endvidere er offentlige forsyningsvirksomheder  

 momspligtige personer, jf. § 3, stk. 2, nr. 2. Endeligt er andre  

 statslige, amtskommunale og kommunale institutioner momspligtige personer  

 efter momslovens § 3, stk. 2, nr. 3, for så vidt de leverer varer og  

 ydelser i konkurrence med erhvervsvirksomheder.
 Juridiske eller fysiske personer, der driver selvstændig økonomisk  

 virksomhed med momsfrie aktiviteter, er således også momspligtige  

 personer.
 Ikke alle momspligtige personer er omfattet af de særlige bestemmelser  

 om byggeri mv. i § 5, stk. 4, og §§ 6 og 7, se  

 Q.1.2.4 .
 For en nærmere beskrivelse af, hvilke juridiske og fysiske personer der  

 er momspligtige personer efter momslovens § 3,  

 se       C .
Q.1.2.7 Momsregistering Momspligtige personer, der driver virksomhed med levering af varer og  

 ydelser, som ikke er momsfri efter momslovens § 13, skal anmelde  

 virksomheden til momsregistrering hos Erhvervs- og Selskabsstyrelsen, jf.  

 momslovens § 47, stk. 1, og §§ 1-2 i bekendtgørelsen om  

 virksomhedsregistrering i en række skatte- og afgiftslove.
Momspligtige  

 personers byggeri for egen regning sidestilles med levering af varer og  

 tjenesteydelser, jf. § 6, stk. 2, og § 7, stk. 2.
 Hvis de samlede momspligtige leverancer ikke overstiger 50.000 kr.  

 inden for en 12-måneders periode, skal der ikke ske registrering eller  

 betales moms, jf. momslovens § 49, stk. 1. En tandlæge, hvis aktiviteter  

 er momsfritaget efter § 13, stk. 1, nr. 1, der lader egne ansatte ombygge  

 eller modernisere egne eller lejede bygninger til virksomhedens brug, jf.  

 momslovens § 7, skal således momsregistreres, såfremt værdien af  

 materialerne samt det arbejde, der udføres, overstiger 50.000 kr.  

 årligt.
 Virksomhederne kan dog, uanset at de momspligtige leverancer ikke  

 overstiger 50.000 kr., vælge at lade sig registrere (valgfri  

 registrering), jf. momslovens § 50, stk. 1. Valgfri registrering skal  

 omfatte en periode på mindst 2 kalenderår, jf. momslovens § 50, stk.  

 2.
 Selvom levering af fast ejendom er momsfri, jf. momslovens § 13, stk.  

 1, nr. 9, er der på visse betingelser mulighed for at blive frivilligt  

 registreret for køb og opførelse af fast ejendom samt byggemodning af  

 jord, se  

 Q.1.2.2.1 .  

 Tilsvarende er der på visse betingelser mulighed for at blive frivilligt  

 registreret for udlejning, herunder bortforpagtning, af fast ejendom, se  

 Q.1.2.3.1 .
 Momspligtige personer, der ikke har fast forretningssted her i landet,  

 og som er registreringspligtige efter momslovens § 47, stk. 1, skal  

 anmeldes til registrering her i landet, jf. momslovens § 47, stk. 2.
 50.000 kroners-grænsen gælder ikke for udenlandske virksomheder, der er  

 registreringspligtige efter momslovens § 47, stk. 1 og 2. Disse  

 virksomheder skal altid registreres og betale moms, uanset omsætningens  

 størrelse her i landet.
 Om registreringspligt i øvrigt, herunder registreringspligt ved  

 erhvervelser og fjernsalg,   

 M .
Q.1.2.8 Reguleringsforpligtelse Fast ejendom, herunder til- og ombygning, er omfattet af de almindelige  

 bestemmelser om regulering af købsmomsen for investeringsgoder, jf.  

 momslovens § 43, stk. 1 og 2.
Tilsvarende gælder reparation og vedligeholdelse af fast ejendom til et  

 samlet beløb af mere end 75.000 kr. årligt.
Beløbet opgøres særskilt for  

 hver enkelt fast ejendom.
 Der er således ingen reguleringsforpligtelse på reparations- og  

 vedligeholdelsesarbejder på en enkelt fast ejendom, når den samlede værdi  

 ikke overstiger 75.000 kr. årligt.
 Reguleringsperioden for fast ejendom, herunder til- og ombygninger, er  

 10 år, jf. § 44, stk. 1. For reparation og vedligeholdelse af fast ejendom  

 er reguleringsperioden dog 5 år, jf. § 44, stk. 1.
Reguleringsperioden løber fra det tidspunkt, hvor ejendommen anskaffes  

 eller tages i anvendelse.
Er ejendommen opført med henblik på udlejning  

 løber reguleringsperioden dog først fra ibrugtagningstidspunktet.  

 Ejendommen anses for taget i brug, når første udlejning finder sted.
 Der skal ske regulering af den fradragsberettigede moms, såfremt der  

 efter anskaffelses- eller ibrugtagningstidspunktet sker ændringer i  

 anvendelsen af den faste ejendom.
 I forbindelse med efterfølgende salg eller overdragelse af den faste  

 ejendom, skal sælgeren regulere momsen, herunder pålægsmomsen, for den  

 resterende del af reguleringsperioden, såfremt virksomheden i forbindelse  

 med anskaffelsen eller opførelsen har haft helt eller delvist fradrag  

 herfor.
Sælger kan dog undlade at regulere momsen i det omfang køber kan  

 overtage reguleringsforpligtelsen og de formelle krav til overdragelse af  

 reguleringsforpligtigelse er opfyldt, jf. momsbekendtgørelsen §§  

 18-19.Overdragelse af en reguleringsforpligtelse forudsætter, at  

 der sker et egentligt salg af den faste ejendom.
Ved ophør af lejemål vil  

 reguleringsforpligtelsen derfor ikke kunne overdrages til udlejer eller ny  

 lejer.
 Se TfS 2000, 614, hvor et interessentskab, der drev en cafe, havde  

 overtaget et reguleringsbeløb vedrørende ombygning af lejede lokaler, jf.  

 momslovens § 43, stk. 3, nr. 4, og ved videreoverdragelsen af cafeen ikke  

 kunne anses for frigjort for krav efter reguleringsforpligtelsen, da  

 investeringsgodet ikke var medoverdraget sammen med virksomheden.
 Det momsbeløb, som er omfattet af reguleringsforpligtelsen omfatter,  

 foruden den beregnede pålægsmoms tillige momsen af materialer, som er  

 indkøbt til brug for underleverandører samt momsen af indkøbte  

 entrepriser,  

 se       J.4 .
Q.1.3 Leverancer mod vederlag (byggeri for  

 fremmed regning) Q.1.3.1 Momspligt Momspligtige personer, jf. momslovens § 3, er efter § 4 momspligtige af  

 leverancer af varer og ydelser mod vederlag her i landet.
 For en nærmere beskrivelse af momspligtige personer, se  

 Q.1.2.6 ,  

 Q.1.4.2.1  

 og  

 C .
 For en nærmere beskrivelse af momspligten efter momslovens § 4 henvises  

 til  

 D.2  

 og  

 D.3 .
 Bygge- og anlægsvirksomheder, der leverer byggeri mv. mod vederlag til  

 fremmede (tredjemand), er således momspligtige efter momslovens § 4.
En byggevirksomhed vil være momspligtig, selvom den vælger at opfylde  

 sine forpligtelser over for bygherren (køberen) om opførelse mv. ved selv  

 at træffe aftaler med andre byggevirksomheder om, at de skal udføre  

 byggearbejdet.
Byggevirksomheden, der har indgået aftale med bygherren,  

 anses for at levere byggeri mv. til bygherren, uanset at byggevirksomheden  

 ikke selv har udført byggearbejdet, jf.
Mn 181/68.
 Hvis en byggevirksomhed leverer byggeri mv. til brug ved opførelse mv.  

 af fast ejendom tilhørende et interessentskab, som byggevirksomheden selv  

 er deltager i, vil byggevirksomheden være momspligtig af leverancen efter  

 § 4. Interessentskaber anses i momsmæssig henseende for særskilte  

 momspligtige personer, se  

 C.1.2 .
Det fremgår af afgørelsen  

 SKM2003.527.LSR ,  

 at når et arkitektfirma ved deltagelse i åbne (offentlige)  

 arkitektkonkurrencer har oppebåret præmieindtægter, medfører dette ikke,  

 at firmaet dermed kan anses for at have modtaget et vederlag for  

 levering af en tjenesteydelse.
Konkurrenceudbyderen har således ikke været  

 forpligtet til at udbetale en præmie til firmaet.
Der foreligger derfor  

 ikke et retsforhold, der vedrører en gensidig udveksling af ydelser, hvor  

 det vederlag, som tjenesteyderen (arkitektfirmaet) modtager, udgør den  

 faktiske modværdi af den ydelse, som leveres til modtageren  

 (konkurrenceudbyderen).
 Da de præmier, som arkitektfirmaet i sagen  

 SKM2003.527.LSR  

 havde modtaget, heller ikke i øvrigt var betaling for de ydelser, firmaet  

 leverede i forbindelse med de konkrete projekter, skulle præmieindtægten  

 ikke indgå ved opgørelsen af beskatningsgrundlaget efter momslovens § 27,  

 stk. 1, jf. 6. momsdirektivs artikel 11, punkt A, stk. 1. Se således også  

 afsnit  

 G.1.1 .
Afgørelsen fastslår endvidere, at der er fradragsret for moms af  

 arkitektfirmaers udgifter afholdt i forbindelse med deltagelse i  

 arkitektkonkurrencer.
Told- og Skattestyrelsen har i TSS-cirkulære  

 2004-12  

 af 10. maj 2004  orienteret om adgangen til genoptagelse af opgørelse  

 af afgiftstilsvar, når arkitektvirksomheder i overensstemmelse med  

 hidtidig praksis ikke har foretaget fradrag for moms af udgifter i  

 forbindelse med disse konkurrencer, se således afsnit  

 J.1.1.13 .
I modsætning til åbne (offentlige) konkurrencer, er indbudte  

 konkurrencer momspligtige.
Det samme er bistand i forbindelse med alle  

 former for konkurrencer, jf.
Mn 709/80.
Q.1.3.2 Momsgrundlag Q.1.3.2.1 Hovedreglen Ved levering af varer og ydelser skal der betales moms af hele  

 vederlaget, eksklusiv moms, jf. momslovens § 27, stk. 1.
 For en nærmere beskrivelse af § 27 henvises til  

 G.1 .
Byggeselskaber og salgsselskaber, der indgår kontrakt med bygherren om  

 opførelse af byggeri på bygherrens grund, men som lader andre selvstændige  

 virksomheder udføre byggearbejdet, skal ligeledes betale moms af det fulde  

 vederlag for byggeriet, jf.
Mn 181/68.
I det samlede vederlag, som bygherren skal betale for byggeriet, indgår  

 bl.a. betaling for byggeadministration, rejse- og opholdsudgifter,  

 udregningsvederlag, eventuelle erstatningsbeløb og finansieringsudgifter,  

 herunder byggelånsrenter, stempeludgifter, tilslutningsafgifter,  

 advokatomkostninger, og andre omkostninger, som byggeselskaber afholder og  

 senere sammen med sin avance måtte (videre)debitere bygherren.
De  

 omhandlede omkostninger må anses for en integreret del af købesummen i  

 lighed med materialer og lønudgifter, jf.
Mn 1037/88, 1039/88  

 og 1094/90.
Som eksempler på områder, der falder ind under byggeadministration, kan  

 nævnes udarbejdelse af anlægsplaner og finansieringsplaner, udfærdigelse  

 af økonomiske opstillinger mv., indgåelse af entreprisekontrakter med  

 håndværkere, udfærdigelse af ansøgninger om byggelån samt optagelse og  

 administration af lånet, rådgivning med hensyn til ejendommens endelige  

 prioritering, udfærdigelse af ansøgning om forhåndslån og endelige lån,  

 ekspedition af prioriteringen, føring og udarbejdelse af byggeregnskab og  

 forhandling med de implicerede i byggeriet, jf.
HRD af 21. oktober 1970  

 (UfR 1970.813H).
Der skal beregnes moms af det samlede vederlag for en momspligtig  

 leverance, selvom der indgår ydelser, som isoleret set ikke er  

 momspligtige, når de momsfrie ydelser ikke i momsmæssig henseende kan  

 udskilles af det samlede vederlag.
Kravet gælder for leverancer af  

 momsfrie ydelser, der er nøje forbundet med en momspligtig leverance og  

 kan ikke omgås ved at foretage særskilt fakturering af de ydelser, som  

 isoleret set er momsfrie, jf.
UfR 1970.813H.
For leverancer, der omfatter levering af både momspligtige og momsfrie  

 varer og ydelser, skal der kun opkræves moms af den momspligtige del af  

 leverancen.
Den del af købesummen, som vedrører byggegrunden, er derfor  

 momsfri, selvom der er tale om en aftale, der både omfatter levering af  

 grund og opførelse af bygning, jf.
Mn 380/74 og 1094/90. Hvis en faktura  

 indeholder både momspligtige og momsfrie leverancer, skal det af fakturaen  

 fremgå, hvilke leverancer der er momspligtige.
Leverancerne skal opføres  

 hver for sig med særskilt sammentælling, jf. momsbekendtgørelsens § 40,  

 stk. 2.
Biomkostninger, som bygherren skal betale i forbindelse med levering af  

 byggeri mv., skal efter momslovens § 27, stk. 2, nr. 2, medregnes i  

 momsgrundlaget, uanset om biomkostningerne faktureres særskilt.
Som  

 eksempel kan nævnes udgifter til fragt og kørsel, rejse og ophold samt  

 kost til personalet.
Se dog  

 Q.1.3.2.3  

 om udlæg.
 Byggevirksomheder mv., der ved opførelse af huse på fjernere steder  

 beregner salgspriserne som en listepris med et procenttillæg varierende  

 efter zoneområde til dækning af biomkostninger, skal således medregne  

 tillægget i momsgrundlaget, jf, Mn 268/69.
Udregningsvederlag ved licitation skal af den tilbudsgiver, hvis tilbud  

 antages, medregnes i momsgrundlaget for den pågældende entreprise.
Dette  

 gælder, når udregningsvederlaget er indregnet i entreprisesummen og  

 derefter betales af den antagne tilbudsgiver til den pågældendes  

 organisation inden for bygge- og anlægsfagene, som så fordeler vederlaget  

 blandt de øvrige medlemmer, som har deltaget i licitationen.
Dette gælder  

 ligeledes, når udregningsvederlaget betales direkte af bygherren til den  

 pågældende tilbudsgivers organisation, hvorefter organisationen fordeler  

 vederlaget til de øvrige medlemmer, som deltog i licitationen.
Se Mn  

 179/68.
Q.1.3.2.2 Byttehandel Såfremt byggevirksomheden vederlægges helt eller delvist med anden  

 betaling end penge (byttehandel), er momsgrundlaget virksomhedens  

 almindelige pris ved levering af det pågældende byggeri.
Findes der ikke  

 en sådan almindelig salgspris, er momsgrundlaget en kalkuleret salgspris,  

 der skal omfatte samtlige de omkostninger og den avance, der i  

 almindelighed indgår ved leverancer af den pågældende art, jf. momslovens  

 § 28, stk. 2.
 Der henvises til  

 Q.1.4.3  

 om momsgrundlaget ved byggeri for egen regning.
Hel eller delvis vederlæggelse af en byggevirksomhed i form af private  

 pantebreve i den opførte bygning anses som byttehandel., jf.
Mn 548/78.  

 Kursen på pantebrevet påvirker således ikke byggevirksomhedens opgørelse  

 af momsgrundlaget.
Q.1.3.2.3 Udlæg I overensstemmelse med de almindelige momsregler om udlæg kan beløb,  

 som en byggevirksomhed modtager fra køber som godtgørelse af omkostninger,  

 som byggevirksomheden har afholdt i købers navn og for dennes regning,  

 holdes uden for momsgrundlaget, jf. momslovens § 27, stk. 3, nr. 3.  

 Betingelserne er, at virksomheden opfører de omhandlede beløb på en  

 udlægskonto, og at den kan gøre rede for de enkelte udlægsbeløb.
Kan et  

 beløb holdes uden for momsgrundlaget som udlæg, har virksomheden, der  

 foretager udlægget, følgelig ikke fradrag for den købsmoms, der vedrører  

 udlægget.
Eventuelle rabatter skal endvidere tilkomme den egentlige køber,  

 og den der foretager udlægget, må ikke beregne avance af udlæggene.
Eksempler på udlæg kan være offentlige attester, stempelafgift,  

 arkitekter og ingeniørers rejseudlæg, udlæg til indkøb af reproduktioner,  

 modeller, fotografier, mv.
Se Mn 183/68 og Mn 678/80.
Udlægsreglerne omfatter derimod ikke udgifter, som en virksomhed efter  

 kollektive overenskomster skal godtgøre sine medarbejdere i anledning af  

 disses rejser i virksomhedens tjeneste.
Sådanne udgifter (time- og  

 dagpenge, udstationeringsgodtgørelse, udepenge, godtgørelse til  

 medarbejderen for benyttelse af eget befordringsmiddel i arbejdsgiverens  

 tjeneste mv.) skal medregnes i momsgrundlaget, selvom virksomheden  

 debiterer bygherren særskilt herfor, jf.
Mn 678/80.
Q.1.3.2.4 Erstatningsbeløb og bod Den der modtager erstatningsbeløb, skal ikke betale moms af beløbet,  

 medmindre det må anses for hel eller delvis betaling for momspligtige  

 leverancer.
Om erstatningskrav skal medregnes i momsgrundlaget, må derfor  

 bero på en konkret vurdering i hvert enkelt tilfælde.
F.eks. kan det, hvis en leverance mindskes, blive nødvendigt at hæve  

 enhedsprisen for at få dækket de faste omkostninger ind.
En sådan  

 erstatning, der skal dække de faste omkostninger, må anses for en  

 prisforhøjelse (del af vederlaget), og skal derfor medregnes i  

 virksomhedens momsgrundlag.
Der skal derimod ikke betales moms af erstatningsbeløb modtaget på  

 grund af en annullering af en aftale, som byggevirksomheden endnu ikke har  

 disponeret ud fra.
Erstatningsbeløbet kan nemlig ikke anses for at være et  

 vederlag for en leverance.
Skal erstatningen derimod godtgøre virksomheden  

 for omkostninger, den har fået som følge af dispositioner til opfyldelse  

 af den nu annullerede aftale, må beløbet betragtes som vederlag og indgå i  

 momsgrundlaget.
 Beløb, der af en byggevirksomhed opkræves hos bygherren som  

 kompensation (erstatning) i tilfælde, hvor virksomheden uden egen skyld er  

 blevet forsinket med udførelsen af sin entreprise, skal medregnes i  

 momsgrundlaget.
I tilfælde, hvor byggevirksomheden skal betale bygherren en nærmere  

 fastsat bod for hver dag, leveringsfristen overskrides, kan virksomheden  

 fratrække boden inden momsberegningen, hvis fakturaudstedelsen sker efter,  

 det er konstateret, at leveringen er blevet forsinket, jf.
Mn 150/68.
Sker fakturaudstedelsen derimod inden det er konstateret, om leveringen  

 finder sted før eller efter leveringsfristens udløb, kan boden ikke  

 modregnes i momsgrundlaget.
Dog kan boden modregnes i momsgrundlaget, hvis  

 der udstedes en kreditnota over boden med angivelse af momsbeløbet, jf.
Mn  

 150/68.
Stormskadeerstatninger er som udgangspunkt ikke momspligtige,  

 medmindre erstatningen må anses for hel eller delvis betaling for en  

 leverance.
Det forhold, at den forsikrede selv helt eller delvist udbedrer  

 skaden, vil derfor som udgangspunkt ikke medføre momspligt.
Imidlertid kan  

 den forsikrede eventuelt blive momspligtig efter momslovens §§ 6-7, se  

 Q.1.4 ,  

 eller efter § 5, stk. 4, se  

 Q.1.5 .Om  

 den momsmæssige behandling af skader og erstatninger generelt,  

 se       J.5 .
Q.1.3.3 Tidspunkt for beregning af  

 moms Q.1.3.3.1 Hovedreglen Ifølge momslovens § 23, stk. 1, indtræder momspligten ved levering af  

 varer og ydelser på leveringstidspunktet.
 Leveringstidspunktet er som hovedregel det tidspunkt, hvor leveringen  

 fysisk finder sted.
 Hvis fakturaen udstedes inden eller snarest efter leverancens  

 afslutning, anses faktureringstidspunktet imidlertid som  

 leveringstidspunkt, jf. § 23, stk. 2.
 I tilfælde af at betalingen helt eller delvist finder sted inden  

 leverancens afslutning eller inden fakturaens udstedelse (forudbetaling,  

 aconto- og ratebetaling), anses betalingstidspunktet som  

 leveringstidspunkt, jf. momslovens § 23, stk. 3.
 Betales en leverance helt eller delvist inden levering finder sted,  

 eller inden udstedelse af faktura, skal det modtagne beløb medregnes i  

 virksomhedens momsgrundlag i den periode, i hvilken betalingen modtages.  

 Det gælder også, når betalingen sker direkte til byggevirksomhedens  

 pengeinstitut eller til en underleverandør.
 Ratebeløb, der betales til virksomheden i henhold til kontrakt,  

 fordelingsplan eller anden aftale, skal således indgå i virksomhedens  

 momsgrundlag på betalingstidspunktet.
 Hvis en begæring om udbetaling af ratebeløb, acontobeløb eller lignende  

 udformes som en faktura, skal beløbet medregnes i virksomhedens  

 momsgrundlag i den periode, hvori begæringen (fakturaen) udstedes.
Leverancer af varer og momspligtige ydelser i forbindelse med  

 udførelse af arbejder (herunder reparations- og vedligeholdelsesarbejder)  

 på bygninger og anden fast ejendom, hvorom der er indgået  

 entreprisekontrakt, anses for afsluttet, når det arbejde, der skal udføres  

 i henhold til kontrakten, er tilendebragt.
Det gælder også, hvor en  

 entreprisekontrakt omfatter udførelse af arbejder på flere bygningsmæssige  

 enheder, f.eks. et bestemt antal parcelhuse, rækkehuse, etagehusblokke  

 eller -afsnit, jf.
Dep 307/70.
Omfatter entreprisekontrakten udførelse af arbejder i forbindelse med  

 opførelse af en bygning eller flere bygningsmæssige enheder, anses  

 leverancen dog for afsluttet senest på det tidspunkt, hvor byggeriet (den  

 sidste enhed) er klar til indflytning, uanset om enkelte arbejder,  

 herunder efterreparationer, der er omfattet af kontrakten, endnu ikke er  

 udført.
Det gælder såvel entrepriser vedrørende enkelte håndværksfag som  

 hovedentrepriser og underentrepriser, jf.
Dep 307/70.
Q.1.3.3.2 Særligt vedrørende  

 arkitektydelser Arkitektydelser, der udføres som regningsarbejde, omfatter i visse  

 tilfælde opgaver, som først kan afsluttes, efter at byggeriet er klar til  

 indflytning.
Det gælder f.eks. ved større byggerier for boligselskaber.  

 Som eksempler på sådanne opgaver kan nævnes arkitekters udarbejdelse af  

 reviderede hovedtegninger, udarbejdelse af byggeregnskab mv. samt endeligt  

 eftersyn af byggeriet.
Arkitektvirksomhedens opgørelse af og  

 retserhvervelse på den del af arkitekthonoraret, som vedrører disse  

 opgaver, sker således efter, at byggeriet er klar til indflytning.
Arkitekters regningsarbejde (slutafregningen) skal i disse tilfælde  

 indgå i momsgrundlaget senest i den momsperiode, hvori  

 arkitektvirksomheden har udarbejdet byggeregnskabet, og arkitekthonoraret  

 kan opgøres endeligt, jf.
Dep 564/78. Acontobetalinger, der modtages under  

 byggeriet, skal efter de almindelige regler indgå i virksomhedens  

 momsgrundlag på betalingstidspunktet.
I de tilfælde, hvor arkitekthonoraet beregnes på grundlag af  

 slutopstillinger eller lign. fra de enkelte entreprenører og opgørelse af  

 øvrige byggeomkostninger (byggeregnskabet), skal slutraten medregnes i  

 momsgrundlaget senest på det tidspunkt, hvor arkitektvirksomheden har  

 mulighed for at udfærdige den endelige honoraropgørelse.
Det gælder f.eks.  

 ved arkitektydelser præsteret for boligselskaber, som selv udarbejder  

 byggeregnskabet.
Arkitektarbejder skal i andre tilfælde medregnes i momsgrundlaget efter  

 de almindelige regler, dvs. senest i den momsperiode, hvori byggeriet er  

 klar til indflytning.
Som eksempel kan nævnes tilfælde, hvor beregningen  

 af arkitekthonoraret sker på grundlag af tilbudssummen for byggeriet.
 Vedrørende momspligt og fradragsret ved arkitektkonkurrencer, se afsnit  

 Q.1.3.1.
 Q.1.3.3.3 Særligt vedrørende garantier og  

 lign.
Garantirater, prioriteringsrater og lignende, der tilbageholdes af en  

 entreprisesum, f.eks. som sikkerhedsstillelse for at fejl/mangler ved  

 leverancen eller bygningen kan blive afhjulpet, skal indgå i virksomhedens  

 momsgrundlag på det tidspunkt, hvor leverancen anses for afsluttet, også  

 selvom beløbet først modtages længe efter indflytning, jf.
Dep 254/69 og  

 Dep 307/70.
Q.1.3.4 Købsmoms Registrerede virksomheder kan - med de begrænsninger, der følger af  

 momslovens almindelige bestemmelser - fradrage momsen på indkøb mv. til  

 brug for virksomhedens momspligtige leverancer af varer og ydelser  

 (byggearbejder mv. for fremmed regning), jf. §§ 37-42.  

 Se J  

 for en nærmere beskrivelse.
Byggevirksomheder og -selskaber mv., der opfører bygninger på andres  

 grunde, kan således fradrage momsen af håndværksarbejde mv.  

 (underentrepriser), som udføres af andre virksomheder.
Endvidere kan moms  

 af materialer mv., som virksomheden selv indkøber til brug for udførte  

 arbejder ved byggeriet, fradrages.
Det gælder både materialer til egne  

 arbejder og materialer til arbejder, som udføres af andre virksomheder.
Q.1.4 Byggeri for egen regning Q.1.4.1 Formål Formålet med de særlige bestemmelser om byggeri for egen regning er at  

 undgå konkurrenceforvridning.
Efter momslovens § 13, stk. 1, nr. 9, skal der ikke betales moms ved  

 salg af fast ejendom.
Derimod skal der efter lovens hovedregel i § 4, stk.  

 1, ved byggeleverancer betales moms af de anvendte materialer og  

 arbejdsydelser.
Virksomhederne (bygherrerne) ville uden de særlige bestemmelser om  

 byggeri for egen regning ikke skulle betale moms, når de selv forestod  

 byggearbejde.
I en række situationer ville bygherrerne imidlertid ikke  

 have fradragsret eller kun have delvis fradragsret for købsmomsen, når de  

 fik det samme byggearbejde leveret fra en byggevirksomhed.
Bygherrerne  

 ville derfor momsmæssigt have en fordel ved selv at forestå  

 byggearbejdet.
Tilsvarende ville en byggevirksomhed, når den solgte en grund og  

 derefter påbegyndte byggeri på grunden for købers regning (fremmed  

 regning), skulle opkræve moms af byggearbejdet.
Men byggevirksomheden  

 skulle ikke opkræve moms af byggearbejdet, når byggeriet var påbegyndt før  

 salget af grunden, og byggevirksomheden derfor selv var bygherre.
I  

 tilfælde, hvor køber havde ingen eller kun delvis fradragsret, ville det  

 derfor være en fordel for byggevirksomheden, hvis byggeriet blev påbegyndt  

 før salget af grunden.
 For at undgå konkurrenceforvridning mellem byggearbejde udført af  

 bygherren selv og byggearbejde udført af fremmede byggevirksomheder, har  

 det derfor været nødvendigt i §§ 6 og 7 at lægge moms på byggeri mv. for  

 egen regning, den såkaldte pålægsmoms.
Q.1.4.2 Momspligt Momspligtige personer er momspligtige af byggeri mv. for egen regning  

 efter momslovens §§ 6 og 7. Dog er offentlige forsyningsvirksomheder og  

 offentlige institutioner omfattet af § 3, stk. 2, nr. 2 og 3, fritaget for  

 momspligten efter §§ 6 og 7.
 Ved byggeri mv. for egen regning er der efter §§ 6 og 7 momspligt  

 ved:
 Ved byggeri mv. for egen regning med henblik på salg eller udlejning er  

 det efter § 6 en betingelse for momspligt, at virksomhedens indehaver  

 eller ansatte udfører arbejde ved projekteringen, opførelsen, ombygnings-  

 eller moderniseringsarbejdet, reparations- eller vedligeholdelsesarbejdet.  

 Momspligten omfatter det af virksomhedens indehaver og ansatte udførte  

 arbejde samt de materialer, der er anvendt til arbejdet.
Ved byggeri mv. for egen regning til virksomhedens eller virksomhedens  

 indehavers brug er det efter § 7 en betingelse for momspligt, at  

 virksomhedens ansatte udfører arbejde ved projekteringen, opførelsen,  

 ombygnings- eller moderniseringsarbejdet, reparations- eller  

 vedligeholdelsesarbejdet.
Momspligten omfatter det af virksomhedens  

 ansatte udførte arbejde, samt de materialer, der er anvendt til  

 arbejdet.
 Indehavers arbejde er ikke omfattet af momspligten efter § 7, men  

 arbejdet kan i stedet være momspligtigt efter bestemmelsen i § 5, stk. 4,  

 om udtagning af varer og ydelser i forbindelse med byggeri mv. til formål,  

 der ikke vedrører den registreringspligtige virksomheds leverancer.  

 Tilsvarende gælder for ansattes arbejde ved byggevirksomheders udførelse  

 af reparations- eller vedligeholdelsesarbejde til en samlet værdi, der  

 ikke overstiger 75.000 kr. årligt, på egne eller lejede bygninger, som  

 anvendes til den registreringspligtige virksomhed uvedkommende formål,  

 se       Q.1.5 .
Q.1.4.2.1 Momspligtige personer Hvilke juridiske og fysiske personer, der er momspligtige personer, er  

 beskrevet i  

 Q.1.2.6 .  

 For en nærmere beskrivelse,  

 se       C .Det er alene momspligtige personer, som er omfattet af  

 bestemmelserne om byggeri mv. for egen regning.
Privatpersoner er således  

 som udgangspunkt ikke omfattet af disse bestemmelser, jf. dog  

 nedenfor.
Særligt om momspligt i forbindelse med byggeri for egen regning skal  

 nævnes, at opførelse af bygninger på egen grund for egen regning til salg  

 eller udlejning i sig selv kan udgøre selvstændig økonomisk virksomhed,  

 jf.
HRD af 27. januar 1988 (UfR 1988.183H) hvor Højesteret fandt, at  

 opførelse af huse til dels med eget arbejde og på egne grunde til  

 videresalg var beskæftigelse med byggevirksomhed.
En person, der opfører  

 bygninger på egen grund for egen regning til salg eller udlejning, kan  

 derfor blive en momspligtig person alene på grund af opførelsen og dermed  

 momspligtig af byggearbejdet efter § 6. Hvis den pågældende samtidig  

 opfører et hus til sig selv, vil arbejde udført af ansatte på dette  

 byggeri derfor være momspligtigt, ligesom bygherren i nogle tilfælde vil  

 være momspligtig af sit eget arbejde efter udtagningsbestemmelsen i § 5,  

 stk. 4, se  

 Q.1.5.
Q.1.4.2.2 Opførelse Ved opførelse af bygninger forstås nyopførelse af bygninger.  

 Momspligten omfatter selve byggearbejdet og projekteringsarbejdet, der  

 typisk består af arkitekt- og ingeniørarbejde.
 En personligt ejet byggevirksomhed, der på en grund, som ejes af  

 virksomheden, ved indehaverens og de ansattes arbejdskraft opfører et  

 byggeri til salg eller udlejning, vil være momspligtig efter § 6.
Det gælder tillige en virksomhed, som på en grund tilhørende lejer,  

 opfører en flytbar pavillonbygning, der er forsynet med sædvanlige  

 indvendige installationer (el, vand og kloakafløb). En sådan bygning anses  

 for fast ejendom, jf.
Mn. 971/87.
Bestemmelserne i §§ 6 og 7 finder udelukkende anvendelse for bygninger.  

 Anden fast ejendom, f.eks. opførelse af hegn eller parkeringsarealer er  

 således ikke omfattet af bestemmelserne.
Sådan opførelse kan, hvis det  

 sker til formål, der er den registreringspligtige virksomhed uvedkommende,  

 i stedet være momspligtig efter § 5, stk. 4, se  

 Q.1.5.
Bestemmelserne kræver ikke, at arbejdet fuldføres.
Der skal således  

 betales moms i forbindelse med projekteringsarbejde, selvom selve  

 byggeriet ikke kommer i gang, jf.
Mn 442/76.
Q.1.4.2.3 Ombygnings- eller  

 moderniseringsarbejder Ved afgørelsen af om arbejdsydelser skal betragtes som  

 ombygning/modernisering eller reparation/vedligeholdelse, lægges der vægt  

 på, om ejendommens oprindelige standard eller anvendelighed  

 ændres.Som eksempler på ombygning/modernisering kan nævnes:
 Q.1.4.2.4 Reparations- eller  

 vedligeholdelsesarbejder over 75.000 kr.
Både efter § 6, stk. 1, og § 7, stk. 1, sidestilles reparations- eller  

 vedligeholdelsesarbejde til en samlet værdi af mere end 75.000 kr. (ekskl.  

 moms) årligt med ombygnings- eller moderniseringsarbejde.
Det er således  

 den samlede værdi af den momspligtige persons reparations- eller  

 vedligeholdelsesarbejder for egen regning på egne eller lejede bygninger i  

 løbet af regnskabsåret, der er afgørende for momspligten.
Hvis værdien af  

 reparations- eller vedligeholdelsesarbejde samlet overstiger 75.000 kr.  

 årligt, skal hele beløbet indgå i momsgrundlaget.
Eftersom der er tale om to særskilte bestemmelser, skal værdien af  

 reparations- eller vedligeholdelsesarbejder på bygninger med henblik på  

 salg eller udlejning og værdien af reparations- eller  

 vedligeholdelsesarbejder på bygninger til virksomhedens eller  

 virksomhedens indehavers brug opgøres hver for sig.
Spørgsmålet om  

 momspligt ved reparations- eller vedligeholdelsesarbejder afgøres særskilt  

 for hver bestemmelse.
 Som eksempler på reparation/vedligeholdelse kan nævnes:
Q.1.4.2.5 Arbejde udført af ansatte Ved begrebet ansatte/personale forstås et lønmodtagerforhold, hvor  

 ejeren/virksomheden er indeholdelsespligtig for A-skat efter  

 kildeskatteloven.
Frivillig, ulønnet arbejdskraft er ikke  

 omfattet af begrebet ansatte.
Der skal således ikke betales moms af  

 arbejde, der udføres af frivillig, ulønnet arbejdskraft ved f.eks.  

 opførelse af en idrætshal, jf.
Dep. 991/87.
Q.1.4.2.6 Salg som led i næring eller  

 erhvervsmæssig udlejning Lovens § 6, stk. 1, 2. pkt., er indsat ved lov nr. 1064 af  

 17. december 2002 om ændring af ligningsloven og momsloven (Fritagelse for  

 skat og moms af værdi af eget arbejde). I bestemmelsen er det  

 ifølge lovbemærkningerne præciseret, at der også efter 1. januar 2003,  

 skal pålægges moms af eget arbejde i tilfælde, hvor opførelse mv. af  

 bygninger sker med henblik på salg eller udlejning, selvom bygningen efter  

 opførelsen mv. først anvendes til indehaverens eget brug.
Momspligten  

 omfatter tillige ansattes arbejde og de ved det momspligtige  

 arbejde anvendte materialer, jf. lovens § 6, stk. 2, der ikke er ændret  

 ved lov nr. 1064 af 17. december.
 Det er efter § 6, stk. 1, 2. pkt., en betingelse for momspligt, at der  

 er tale om opførelse, se  

 Q.1.4.2.2 ,  

 ombygning, modernisering, se  

 Q.1.4.2.3 ,  

 eller dermed sidestillet reparations- eller vedligeholdelsesarbejde, se  

 Q.1.4.2.4 ,  

 som sker med henblik på salg i næring eller erhvervsmæssig udlejning.
Opførelse mv. vil derfor ifølge lovbemærkningerne være momspligtig,  

 selvom bygningen efter opførelsen mv. først anvendes til privat brug for  

 indehaveren, når opførelsen mv. af bygningen efter skattelovgivningen må  

 anses for at ske som led i dennes næringsvej.
Det samme er tilfældet, hvis  

 opførelsen mv. af bygningen sker med henblik på udlejning i et omfang, der  

 vurderes at gå ud over almindelig privat udlejning.
For eksempel vil en  

 indehaver af en byggevirksomhed efter bestemmelsen kunne bygge et  

 sommerhus til privat brug, uden at der er momspligt efter § 6, selvom  

 huset efterfølgende udlejes visse dele af året.
Således anses eksempelvis  

 delvis udleje af værelser i en helårsbolig, eller periodevis udleje af  

 sommerhus, ikke som erhvervsmæssig udlejning, når ejeren selv  

 benytter helårsboligen eller sommerhuset.
Ved vurderingen af, om der er  

 tale om erhvervsmæssig udlejning, anvendes efter bemærkningerne de  

 samme regler som på skatteområdet.
Opførelse mv. af bygninger til privat brug for virksomhedens indehaver  

 kan i tilfælde, hvor opførelsen mv. ikke er momspligtig efter § 6, i  

 stedet være momspligtig efter bestemmelsen i § 5, stk. 4, om  

 udtagning af varer og ydelser i forbindelse med byggeri mv. til  

 formål, der ikke vedrører den registreringspligtige  

 virksomheds leverancer.
Hvis udtagningen sker til privat brug for  

 indehaveren eller dennes personale, vil værdien af indehaverens eget  

 arbejde dog ikke indgå i momsgrundlaget.  

 Se Q.1.5  

 .
Q.1.4.3 Momsgrundlag Momsgrundlaget ved byggeri for egen regning (§§ 6-7) opgøres efter  

 momslovens § 28, stk. 2, jf. stk. 3. Tilsvarende gælder ved udtagning  

 efter § 5, stk. 4, hvis udtagningen er sket før 1. januar 2003, eller hvis  

 udtagningen sker til andre formål end privat brug for virksomhedens  

 indehaver eller dennes personale.
Ved byggeri for egen regning er momsgrundlaget virksomhedens  

 almindelige salgspris for en tilsvarende leverance til tredjemand.
Hvis en  

 almindelig salgspris ikke findes, skal byggevirksomheden beregne moms af  

 en kalkuleret salgspris.
Denne kalkulerede salgspris skal omfatte samtlige  

 omkostninger inklusiv den avance, der i almindelighed indgår ved  

 leveringen af varer og ydelser af den pågældende art.
Dette gælder uanset  

 om et efterfølgende salg sker med tab, jf.
Mn 688/80. Underleverandørers  

 arbejde og materialer indkøbt til brug for dette indgår dog ikke i  

 momsgrundlaget.
Fastsættelsen af en almindelig salgspris kan volde problemer, hvis  

 virksomheden ikke i øvrigt har afsætning af tilsvarende byggerier til  

 fremmede.
Der må foretages en konkret vurdering af den enkelte virksomheds  

 forhold og eventuelt en sammenligning med øvrigt byggeri af tilsvarende  

 karakter i det pågældende område.
I kalkulationen skal der være plads til  

 samtlige omkostninger og sædvanlig avance for det arbejde, inkl.  

 materialer, der skal beregnes moms af.
Der gælder særlige regnskabskrav i forbindelse med byggeri for egen  

 regning.
Virksomhederne skal således kunne redegøre for, hvordan de  

 anvendte priser og avancer fremkommer, se  

 Q.1.4.7.
Østre Landsret afgjorde ved dom af 12. december 1994 (TfS 1995, 66), at  

 en kalkuleret salgspris bør indeholde en bruttoavance, der er almindelig  

 inden for virksomhedens branche, og at virksomheden ved beregning må lægge  

 de gennemsnitlige bruttoavancer inden for branchen til grund sammenholdt  

 med, hvad virksomhedens bruttoavance ved kalkulation af byggeri for  

 fremmed regning er.
Bruttoavancen bør altså fastsættes, så den som minimum  

 kan give en byggevirksomhed et vist overskud.
I Mn 441/76 opførte en murermester på egen grund et parcelhus med  

 henblik på salg.
Han blev pålagt at momsberigtige byggeriet i henhold til  

 en kalkuleret salgspris, der skulle omfatte samtlige omkostninger og den  

 avance, der i almindelighed indgår i den momspligtige værdi for varer og  

 ydelser af den pågældende art, uanset, at murermesteren måtte påregne at  

 skulle sælge huset med tab.
I Mn 835/83 fastslog Momsnævnet, at et typehusaktieselskab, der opførte  

 parcelhuse med henblik på salg, ikke kunne fradrage en ydet rabat i  

 momsgrundlaget, men skulle beregne momsgrundlaget for byggeriet på  

 baggrund af selskabets almindelige prislistepris.
Ifølge afgørelsen kan  

 byggevirksomheder dog fradrage en ydet rabat i momsgrundlaget, hvis  

 byggevirksomheden i forbindelse med byggeri for fremmed regning yder en  

 tilsvarende rabat.
 I TfS 1991, 329, fandt Momsnævnet, at ved beregning af momsgrundlaget  

 for byggeselskabers andelsboligbyggeri for egen regning bør  

 kalkulationsmetoden principielt ikke sammenblandes med andre metoder,  

 såsom en gennemsnitsberegning for visse honorarer baseret på tilsvarende  

 byggerier i området.
I Mn 1349/92 havde et byggeselskab opført prøvehuse for egen regning.  

 Selskabet gjorde gældende, at der ikke eksisterede en almindelig salgspris  

 for et prøvehus, hvorfor den momspligtige værdi måtte være de faktisk  

 opnåede priser, som i disse tilfælde erfaringsmæssigt ligger 10 % lavere  

 end prislisteprisen.
Momsnævnet afgjorde, at den momsmæssige værdi for  

 prøvehusene skulle fastsættes efter selskabets prislistepris.
Nævnet lagde  

 herved vægt på, at det i momsmæssig henseende er uden betydning, at  

 prøvehuse sælges billigere end huse af samme slags med den begrundelse, at  

 de har været anvendt som prøvehuse.
Nævnet lagde endvidere til grund, at  

 prøvehuses forarbejdning og kvalitet - ifølge selskabets oplysninger -  

 altid ville være mindst på højde med et tilsvarende parcelhus.
Q.1.4.4 Tidspunkt for beregning af  

 moms De arbejdsydelser, der er præsteret af virksomheden, og de materialer,  

 der er anvendt i forbindelse hermed, skal medregnes til momsgrundlaget i  

 den momsperiode, i hvilken de er udført eller anvendt.
Momsafregningen kan  

 således ikke udskydes, indtil bygningerne sælges eller tages i anvendelse,  

 men skal foretages momsperiode for momsperiode med endelig regulering ved  

 arbejdets færdiggørelse.
Se Mn.308/70.  Der skal således  

 foretages løbende momsberigtigelse af værdien af arbejdsydelser og  

 materialer som anvendes ved byggeriet.
Q.1.4.5 Fradragsret for købsmoms Momsregistrerede virksomheder kan fradrage købsmomsen af virksomhedens  

 indkøb mv. af varer og ydelser, der udelukkende anvendes til virksomhedens  

 leverancer, som ikke er fritaget for moms efter § 13, jf. momslovens § 37,  

 stk. 1.
 For visse indkøb er der ifølge § 42 dog ingen eller kun begrænset  

 fradragsret,  

 se       J.3 .
 For varer og ydelser, som foruden momspligtige aktiviteter også  

 anvendes til momsfrie aktiviteter eller virksomheden uvedkommende formål,  

 er der delvis fradragsret efter bestemmelserne i §§ 38, 39, 40 og 41, se  

 J.2 .
 Virksomheder, der er momspligtige for byggeri mv. for egen regning med  

 henblik på salg eller udlejning efter § 6 eller for byggeri mv. med  

 henblik på virksomhedens eller virksomhedens indehavers brug efter § 7,  

 anses med hensyn til det udførte arbejde og de materialer, der anvendes  

 til dette arbejde, for at have foretaget en momspligtig leverance til  

 virksomheden selv, jf. § 6, stk. 2, og § 7, stk. 2. For købsmomsen af de  

 materialer, der anvendes til det udførte arbejde, har virksomheden fuld  

 fradragsret.
Den pålægsmoms, der beregnes af byggeri mv. efter §§ 6 og 7, er på en  

 gang salgsmoms og købsmoms for virksomheden.
Virksomheden har derfor  

 fradrag for pålægsmomsen efter momslovens almindelige regler, jf. § 37,  

 stk. 2, nr. 5. Der er således fuldt fradrag for pålægsmomsen i det omfang,  

 der er tale om byggeri m.v. af bygninger, som udelukkende anvendes til  

 momspligtige formål.
For bygninger, der anvendes helt eller delvis til  

 momsfri aktiviteter eller den momsregistrerede virksomhed uvedkommende  

 formål, er der ingen henholdsvis delvis fradrag for pålægsmomsen, jf. §  

 37, stk. 1, og § 39. For bygninger, der anvendes til de i § 42, stk. 1,  

 nævnte formål, er der tilsvarende ikke fradragsret for pålægsmomsen.
 Fuld og delvis fradragsret i forbindelse med byggeri mv. for egen  

 regning er nærmere beskrevet i underafsnittene nedenfor.
 Da momsregistrerede virksomheder alene kan fradrage købsmomsen af  

 virksomhedens indkøb mv. af varer og ydelser, der udelukkende anvendes til  

 virksomhedens leverancer, som ikke er fritaget for moms efter § 13, jf.  

 momslovens § 37, stk. 1, er der ikke fradragsret for omkostninger ved salg  

 af fast ejendom.
 Dog kan der være hel eller delvis fradragsret ved salg af fast ejendom,  

 der sker som led i en momsfri virksomhedsoverdragelse efter momslovens §  

 8, stk. 1, 3. pkt., se  

 J.1.1.5 .
 Om delvis fradragsret i forbindelse med salg af fast ejendom, se  

 Q.1.4.5.6 .
Q.1.4.5.1 Fradragsret for materialer til byggeri  

 mv. for egen regning Virksomheder, der for egen regning opfører bygninger mv., med henblik  

 på salg og udlejning, kan fuldt ud fradrage købsmomsen af de materialer,  

 som udelukkende anvendes til det arbejde, der udføres af den momspligtige  

 person eller dennes ansatte, jf. momslovens § 37, stk. 1. Tilsvarende kan  

 virksomheder, der opfører bygninger mv. for egen regning til virksomhedens  

 eller virksomhedens indehavers brug, fuldtud fradrage købsmomsen af de  

 materialer, som udelukkende anvendes til arbejde, der udføres af  

 virksomhedens ansatte.
Til købsmomsen kan således medregnes momsen af de omkostninger, der  

 indgår i kalkulationen for det pågældende byggearbejde, f.eks.  

 vognmandskørsel af jord, beton mv.
Endvidere kan f.eks. momsen af hårde  

 hvidevarer, som virksomheden selv monterer, medregnes til virksomhedens  

 købsmoms, men skal så efterfølgende medtages i kalkulationen af  

 virksomhedens momsgrundlag for det pågældende arbejde.
Tilsvarende gælder  

 for momsen af udgifter til el, vand og varme, der benyttes af virksomheden  

 ved byggeriet indtil tidspunktet for byggeriets færdiggørelse.
Ved byggeri mv. med henblik på salg eller udlejning kan momsen af  

 materialer, som virksomheden indkøber til andre virksomheders arbejde ved  

 byggeriet, ikke medregnes til købsmomsen, jf. § 37, stk. 1, fordi disse  

 indkøb anvendes til brug for en fritagen transaktion i form af udlejning  

 eller salg af den faste ejendom, jf. § 13, stk. 1, nr. 8 og 9. Momsen af  

 håndværksarbejde (entrepriser), som udføres af andre virksomheder, kan  

 heller ikke medregnes til købsmomsen, jf.
Mn 255/69 og Mn 267/69. Sådanne  

 entrepriser og materialeindkøb indgår til gengæld heller ikke i opgørelsen  

 af momsgrundlaget ved byggeri for egen regning.
Er virksomheden derimod frivilligt registreret for udlejning mv. af den  

 pågældende faste ejendom, jf. momslovens § 51, stk. 1, 1. pkt., kan  

 virksomheden fradrage købsmomsen af indkøb af materialer til brug for  

 underleverandører og entrepriser der udføres af andre virksomheder efter  

 momslovens almindelige regler.
Omfatter den frivillige registrering hele  

 ejendommen, har virksomheden således fuld fradragsret, jf. § 37.
Virksomhederne kan ligeledes blive frivilligt registreret for opførelse  

 mv. af fast ejendom med henblik på salg til en registreret virksomhed, jf.  

 momslovens § 51, stk. 1, 5. pkt.
Det betyder, at virksomheden på visse  

 betingelser kan få tilbagebetalt den moms, som den har betalt i  

 forbindelse med købet og byggeriet mv.
 Om betingelserne for frivillig registrering, se  

 Q.1.2.2.1 ,  

 Q.1.2.3.1  

 og  

 M.5 .
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
 Ved byggeri mv. med henblik på virksomhedens brug er der fradragsret  

 for købsmomsen af materialer, som virksomheden indkøber til andre  

 virksomheders arbejde ved byggeriet, og for momsen af entrepriser, som  

 udføres af andre virksomheder, efter momslovens almindelige regler.  

 Virksomheden har derfor fuld fradragsret, hvis bygningen udelukkende  

 anvendes til fradragsberettigede formål, jf. momslovens § 37, stk. 1.
 Den fradragsberettigede købsmoms for materialer, der anvendes i  

 forbindelse med byggeri mv. kan fradrages i den momsperiode, hvor  

 indkøbene er foretaget, jf. momslovens § 56, stk. 3, se  

 J.1.2 .
Virksomheder, der er frivilligt registreret for opførelse mv. af fast  

 ejendom med henblik på salg, kan dog først få tilbagebetalt købsmomsen,  

 når betingelserne i  

 Q.1.2.2.1  

 er opfyldt.
Derefter kan der ske løbende tilbagebetaling af købsmoms,  

 som virksomheden har betalt i forbindelse med købet og byggeriet mv.
 Told- og Skattestyrelsen har i   

 SKM2005.332.TSS  besvaret  

 en række spørgsmål om fradrag samt opgørelse og overdragelse af  

 reguleringsforpligtelsen i forbindelse med frivillig registrering for  

 byggemodning af jord med henblik på salg til registrerede  

 virksomheder, se nærmere afsnit  

 J.4.1.2 .
Q.1.4.5.2 Fradragsret for pålægsmomsen efter § 6  

 - Opførelse mv. med henblik på salg eller udlejning Den pålægsmoms, som beregnes i henhold til momslovens § 6, kan  

 fradrages i overensstemmelse med momslovens almindelige regler.
 Efter § 37, stk. 1, kan der således ikke indrømmes fradragsret for  

 pålægsmomsen i de tilfælde, hvor opførelse mv. af bygningen sker med  

 henblik på en momsfritaget transaktion i form af udlejning eller salg af  

 fast ejendom, jf. § 13, stk. 1, nr. 8 og 9.
Er virksomheden derimod frivilligt registreret for udlejning mv. af den  

 pågældende faste ejendom, jf. momslovens § 51, stk. 1, 1. pkt., kan  

 virksomheden fradrage pålægsmomsen som købsmoms.
Der er dog kun delvis  

 fradragsret, såfremt den frivillige registrering ikke omfatter hele  

 bygningen, jf. § 39.
Virksomhederne kan ligeledes blive frivilligt registreret for opførelse  

 mv. af fast ejendom med henblik på salg til en registreret virksomhed, jf.  

 momslovens § 51, stk. 1, 5. pkt.
Det betyder, at virksomheden på visse  

 betingelser kan få tilbagebetalt den moms, som den har betalt i  

 forbindelse med købet og byggeriet mv., herunder også pålægsmomsen.
 Om betingelserne for frivillig registrering, se  

 Q.1.2.2.1 ,  

 Q.1.2.3.1  

 og  

 M.5 .
 Fradragsberettiget pålægsmoms kan fradrages som købsmoms i den  

 momsperiode, hvor pålægsmomsen indgår i salgsmomsen, når virksomheden er  

 frivilligt registreret for udlejning m.v.
Virksomheder, der er frivilligt registreret for opførelse mv. af fast  

 ejendom med henblik på salg, kan først få tilbagebetalt købsmomsen, når  

 betingelserne i  

 Q.1.2.2.1  

 er opfyldt.
Derefter kan pålægsmomsen tilbagebetales løbende i takt med,  

 at den beregnes.
Q.1.4.5.3 Fradragsret for pålægsmomsen efter § 7  

 - Opførelse mv. med henblik på virksomhedens brug Den pålægsmoms, som beregnes i henhold til momslovens § 7, kan  

 fradrages i overensstemmelse med momslovens almindelige regler.
 Ved opførelse mv. af en bygning til virksomhedens brug er der fuld  

 fradragsret for den beregnede pålægsmoms, jf. § 37, stk. 1, når bygningen  

 udelukkende anvendes til brug for virksomhedens momspligtige aktiviteter.  

 Anvendes bygningen derimod til momsfritagne aktiviteter efter § 13 eller  

 virksomheden uvedkommende formål, er der ingen fradragsret for  

 pålægsmomsen, jf. § 37, stk. 1. Tilsvarende er der ingen fradragsret, hvis  

 bygningen anvendes til formål omfattet af § 42, stk. 1.
 Hvor bygningen udover fradragsberettigede formål anvendes til ikke  

 fradragsberettigede formål, er der delvis fradragsret for pålægsmomsen,  

 jf. § 39.
 En tandlæge, som ved egne ansatte opfører en bygning udelukkende til  

 virksomhedens brug, skal beregne pålægsmoms i henhold til § 7. Tandlægen  

 kan efter reglerne i momslovens § 37, stk. 1 fradrage købsmomsen af  

 materialer anvendt ved de ansattes byggearbejde, men kan ikke fratrække  

 pålægsmomsen som købsmoms, idet virksomhedens leverancer er fritaget i  

 henhold til momslovens § 13, stk. 1, nr. 1.
 Fradragsberettiget pålægsmoms kan fradrages som købsmoms i den  

 momsperiode, hvor pålægsmomsen indgår i salgsmomsen.
Q.1.4.5.4 Delvis fradragsret I momslovens § 39 fastsættes særlige regler for opgørelsen af delvis  

 fradragsret for købsmoms ved opførelse, ombygning, reparation eller  

 vedligeholdelse af bygninger, der anvendes til forskellige formål.
Se  

 Q.1.4.5.5 . Disse  

 formål kan være momspligtige aktiviteter, momsfri aktiviteter eller den  

 registrerede virksomhed i øvrigt uvedkommende formål.
Der er kun  

 fradragsret for den købsmoms, der vedrører momspligtige aktiviteter.
 For udgifter til anlæg, reparation, vedligeholdelse og lignende af  

 anden fast ejendom end bygninger, finder hovedreglen om delvis fradragsret  

 i § 38 anvendelse, jf. § 39, stk. 5. Der gælder dog særlige regler for  

 vedligeholdelse af veje, som benyttes ved tilkørsel til en registreret  

 landbrugsvirksomheds beboelsesbygninger og driftsbygninger,  

 se J.2.3  

.
For andre udgifter, eksempelvis udgifter til kontorhold, administration  

 mv., har momsregistrerede virksomheder fradragsret efter momslovens  

 almindelige bestemmelser.
Se   

 J.2.1  

 og  

 Q.1.4.5.6 .
Q.1.4.5.5 Delvis fradragsret for opførelse mv.  

 af bygninger - momslovens § 39 Efter momslovens 39, stk. 1, opgøres den delvise fradragsret for  

 købsmomsen ved opførelse af en bygning, herunder en tilbygning, som både  

 omfatter lokaler, der anvendes til momspligtige formål, og lokaler, der  

 anvendes til andre formål, efter et skøn over byggeomkostningerne til de  

 lokaler, der anvendes til momspligtige formål, i forhold til de samlede  

 byggeomkostninger.
Hvis lokalerne til de forskellige anvendelser er af samme standard, kan  

 beregningen af den delvise fradragsret efter praksis foretages på grundlag  

 af forholdet mellem de fradragsberettigede lokalers etageareal og  

 bygningens samlede etageareal.
Etagearealet af lokaler med skrå vægge i  

 tagetager opgøres i overensstemmelse med bygningsreglementet.
 § 39, stk. 2, omhandler 2 kategorier af lokaler, der ikke er omfattet  

 af virksomhedens lokaler efter stk. 1.
For det første drejer det sig om lokaler, der anvendes som bolig for  

 virksomhedens indehaver eller personale.
Det gælder, selv om lokalerne  

 også anvendes i den pågældendes erhverv.
Bestemmelsen svarer til § 42,  

 stk. 1, nr. 2, se  

 J.3.1.2 .
 For det andet vedrører det lokaler, der anvendes til udlejning,  

 medmindre udlejningen er omfattet af en frivillig registrering efter § 51,  

 stk. 1, omtalt i  

 M.5.1 .
Der er derfor ikke fradragsret for købsmoms vedrørende opførelse af  

 lokaler, der kan anses for at indgå som en del af selve boligen, herunder  

 sædvanlige udenomsrum til beboelsen.
Det gælder som nævnt, selv om  

 lokalerne også anvendes i virksomheden, f.eks. lokaler, der er indrettet  

 som bryggers, fyrrum, pulterrum, grovkøkken, tegnestue og lign.
Det samme  

 er tilfældet for almindelige carporte og garager, der er opført i  

 tilslutning til boligen.
Heller ikke moms af ombygnings-, reparations- og  

 vedligeholdelsesarbejder samt drift af disse lokaler kan medregnes til  

 den delvise fradragsret efter § 39, stk. 3, fordi lokalerne end ikke  

 delvis anses for at vedrøre virksomheden.
Landsskatteretten har i TfS 1999, 107, truffet afgørelse om, at der  

 ikke kunne godkendes fradrag for byggeomkostninger i forbindelse med  

 nybygning af badeværelse, bryggers samt garage/værksted, der var opført i  

 tilknytning til et stuehus.
Landsskatteretten fandt, at bryggers og  

 badeværelse tillige blev anvendt som bolig for virksomhedens indehaver, og  

 at garage/værksted efter en konkret vurdering tillige måtte anses egnet  

 til at indgå som en integreret del af den private bolig.
Landsskatteretten har i  

 SKM2002.374.LSR  

 anset en oversættelsesvirksomhed for berettiget til forholdsmæssigt  

 fradrag for moms af udgifter til opførelse af ejendom.
Virksomheden drives  

 fra en ejendom, der også fungerer som privat bolig for indehaveren.  

 Landsskatteretten fandt, at et kontorlokale må anses som udelukkende  

 anvendt af virksomheden, mens et arkivlokale må anses for at indgå  

 som en integreret del af indehaverens private beboelse, hvorefter der ikke  

 kan indrømmes fradragsret for nogen del af momsen ved udgifter i  

 forbindelse med arkivlokalet.
Vestre Landsret har i  

 SKM2003.163.VLR  

 stadfæstet en kendelse fra Landsskatteretten.
En eneanpartshaver opførte  

 en villa i to etager.
Hovedparten af stueetagen blev udlejet til hans  

 anpartsselskab.
Eneanpartshaveren var frivilligt momsregistreret for  

 erhvervsmæssig udlejning af fast ejendom efter momslovens §  

 51, omtalt i  

 M.5.1 .  

 På baggrund af den frivillige registrering var der foretaget fradrag for  

 moms på den del af byggeomkostningerne, som kunne henføres til den  

 udlejede del af villaen.
Told- og skatteregionen fandt, at lokalerne med undtagelse af et  

 enkelt kontor helt eller delvist blev anvendt til boligformål.
Regionen  

 fandt derfor, at alene det pågældende kontor kunne anses for omfattet af  

 den frivillige registrering, og at der alene var fradrag for de  

 byggeomkostninger, der kunne henføres til kontoret.
Landsskatteretten  

 stadfæstede regionens afgørelse.
Landsretten fandt, at eneanpartshaveren ikke havde godtgjort, at de  

 øvrige udlejede lokaler udelukkende var opført og anvendt til  

 erhvervsmæssig brug.
Eneanpartshaveren havde derfor ikke fradragsret for  

 momsen på byggeomkostningerne vedrørende lokalerne.
Landsretten lagde vægt  

 på, at lokalerne ikke var særligt indrettet til erhverv, og at de kun i  

 begrænset omfang fysisk var adskilt fra eneanpartshaverens bolig på 1. sal  

 og den del af stueetagen, som ikke var udlejet.
Lokalerne var egnede til  

 at indgå som en integreret del af den private bolig.
Købsmoms vedrørende lokaler er kun fradragsberettiget, hvis lokalerne  

 anses for opført/anvendt udelukkende til virksomhedens brug.
Hvorvidt  

 lokalerne kan karakteriseres som en del af virksomhedens lokaler, beror på  

 en konkret vurdering i det enkelte tilfælde.
I vurderingen heraf kan bl.a.  

 indgå:
 Hvis ophold i ejendommen i momslovens forstand må anses som egentlig  

 beboelse af en del af ejendommen, kan det ikke tillægges vægt, om  

 ejendommen efter anden lovgivning ikke må benyttes til beboelse, og/eller  

 om ejendommens indretning gør den mindre egnet til beboelse.
Efter momslovens § 39, stk. 3, kan moms af ombygnings-, reparations- og  

 vedligeholdelsesarbejder i bygninger, der anvendes såvel til formål, der  

 er fradragsberettigede efter § 37, fordi de anvendes til brug for en  

 momsregistreret virksomhed, som til andre formål, fradrages i det omfang,  

 momsen direkte vedrører lokaler, der anvendes til momspligtige formål.
Det  

 er en betingelse for fradrag, at leverandøren i sin faktura har delt  

 prisen op for det arbejde, han har udført.
 Efter momslovens § 39, stk. 4, kan moms af tilsvarende arbejder, som  

 ikke direkte kan henføres til bygningens enkelte lokaler, f.eks. udvendig  

 vedligeholdelse, reparation eller udskiftning af bygningens varmeanlæg  

 eller andre fællesinstallationer, fradrages med den andel, der svarer til  

 forholdet mellem etagearealet af de fradragsberettigede lokaler og  

 bygningens samlede etageareal.
Bestemmelsen omfatter ikke udgifter til lys, varme, rengøring mv.
Moms  

 af sådanne udgifter kan fradrages med en andel, som opgøres efter reglerne  

 i § 38, stk. 1 og 2, se  

 Q.1.4.5.6 .
 Told- og Skattestyrelsen har i TfS 1997, 527 besvaret en forespørgsel  

 om fradragsret for moms af halmfyringsanlæg og andre alternative  

 energianlæg, som af landbrugsvirksomheder m.fl. installeres i en bestående  

 driftsbygning med henblik på at forsyne såvel driftsbygninger som  

 privatbolig med varme.
 Styrelsen meddelte, at købsmomsen af et halmfyr mv., der placeres i en  

 bestående driftsbygning, er fuldt fradragsberettiget, jf. momslovens § 39,  

 stk. 4. Styrelsen har herved lagt vægt på, at halmfyringsanlæg mv. efter  

 fast skattemæssig praksis (vurderingsloven og afskrivningsloven) anses for  

 sædvanligt tilbehør til den faste ejendom.
For så vidt angår fyringsanlæg, som installeres i forbindelse med  

 opførelse af bygninger eller tilbygninger, behandles disse efter § 39,  

 stk. 1, dvs. ud fra et skøn over byggeomkostningerne for virksomhedens  

 lokaler i forhold til de samlede byggeomkostninger.  Placeres  

 fyringsanlægget i en driftsbygning, som udelukkende anvendes til  

 momspligtige formål, vil der således også i dette tilfælde være fuld  

 fradragsret.
Afgørelsen gælder også for konventionelle energianlæg.
Bestemmelserne i § 39, stk. 1-4, omhandler, som ovenfor nævnt, den  

 situation, at lokalerne bruges til momspligtig virksomhed samt til andre  

 formål.
Hvis det andet formål er at drive erhvervsvirksomhed, der er  

 momsfri, jf. § 13, er momsen af de af bestemmelsen omhandlede indkøb, som  

 vedrører denne del af virksomheden, ikke fradragsberettiget, jf. § 37,  

 stk. 1, og § 38, stk. 1.
Det volder typisk ikke de store vanskeligheder at opgøre den ikke  

 fradragsberettigede del, i det omfang et bestemt lokale alene anvendes til  

 den ikke momsregistrerede virksomhed (eller privat), og lokalestandarden  

 er ens for de forskellige anvendelser.
Dette sker efter principperne i §  

 39, stk. 1-4.
Hvis et eller flere lokaler anvendes til blandet erhvervsvirksomhed,  

 skal der foretages en fordeling af den beregnede købsmoms på de aktuelle  

 lokaler.
Fordelingen foretages på baggrund af et skøn.
Ved udøvelsen af  

 dette skøn henses normalt til omsætningsfordelingen mellem den  

 momspligtige virksomhed og den momsfri virksomhed.
Fradragsretten beregnes  

 således efter principperne for blandet anvendelse i § 38, stk. 1 og 2.
Se TfS 2000, 645 hvor der af Landsskatteretten alene blev godkendt  

 delvis fradragsret for momsen af udgifter ved genopførelse af bygninger,  

 der var anvendt til såvel momspligtig landbrugsvirksomhed som til  

 momsfritagen virksomhed ved ungdomshøjskole, der var et døgntilbud til  

 unge over 18 år.
Retten fandt, at momslovens § 39, stk. 1 og 2, ikke har  

 taget direkte stilling til den situation, hvor de opførte bygninger  

 anvendes til både momspligtige og momsfritagne aktiviteter.
Den delvise  

 fradragsret fandtes at skulle fastsættes på grundlag af et skøn over  

 omfanget af de momspligtige aktiviteter, der blev udøvet fra de omhandlede  

 bygninger.Skønnet var i sagen udøvet efter principperne i momslovens § 38,  

 stk. 1.
 I  

 SKM2002.405.TSS  

 har Told- og Skattestyrelsen præciseret TSS cirkulære nr. 2002-7 af 7.  

 marts 2001, punkt 7. En virksomhed, der ud over kantinedrift har  

 ikke-momspligtige aktiviteter eller blandede momsfrie og momspligtige  

 aktiviteter, har delvis fradragsret for udgifter til spisefaciliteter, jf.  

 momslovens §§ 38 og 39.
I henhold til bekendtgørelse om faste arbejdssteders indretning nr. 96  

 af 13. februar 2001, § 43 er virksomheder pålagt, at der på arbejdsstedet  

 skal stilles spiseplads til rådighed.
Spisepladsen skal ifølge  

 bekendtgørelsens § 48 og 49 bestå af et egnet lokale, som skal indrettes  

 med borde og stole.
Udgifter til egnet lokale, borde og stole er således  

 udgifter, som både knytter sig til virksomhedens sædvanlige leverancer og  

 til kantinens leverancer.
I   

 SKM2005.545.LSR  

 anså Landsskatteretten spiselokalet i kantinen i en finansiel  

 virksomhed som anvendt udelukkende til momspligtige kantineformål.  

 Der var derfor fuldt fradrag for moms af udgifter til ombygning af og  

 inventar til spiselokalet.
Spiselokalet anvendes som udgangspunkt  

 ikke til møder, med mindre der samtidig sker servering af drikkevarer  

 og f.eks. sandwich m.v.
Langt hovedparten af virksomhedens medarbejdere er  

 tilmeldt en kantineordning, og det er således alene ganske få  

 medarbejdere, der selv medbringer mad m.v.
Kantinen og herunder  

 spiselokalet er frit tilgængeligt område, og det kan derfor ikke  

 udelukkes, at der er enkelte medarbejdere, der spiser medbragt mad i  

 kantinens spiselokale.
Bespisning af forretningsforbindelser sker i  

 tilstødende mødelokaler.
Ud over selve kantinen har selskabet et særskilt  

 indrettet spiselokale, der står til rådighed for selskabets personale.  

 Lokalet er særligt indrettet til spisning m.v. med borde, stole,  

 opvaskemaskine, køleskab, service m.v. til brug for  

 medarbejderne.
Skatteministeriet overvejer ved redaktionens slutning,  

 om sagen skal indbringes for domstolene.
 Ifølge § 39, stk. 5, kan købsmoms vedrørende anlæg, reparation og  

 vedligeholdelse og lign. af anden fast ejendom end bygninger fradrages med  

 en andel, som opgøres efter reglerne i § 38, stk. 1 og 2.
Som eksempler på bestemmelsens anvendelsesområde kan nævnes grunde og  

 havne mv.
Moms af anlægs-, reparations- og vedligeholdelsesudgifter skal  

 behandles efter de regler, der gælder for delvis fradragsret ved blandet  

 anvendelse, jf. § 38, stk. 1, eller de regler, der gælder for delvis  

 fradragsret, jf. § 38, stk. 2, hvor aktivet udover at blive brugt i den  

 registreringspligtige virksomhed også anvendes til virksomheden  

 uvedkommende formål, herunder privat, se  

 Q.1.4.5.6 .
 Moms vedrørende vedligeholdelse af veje, der bruges, når der skal køres  

 til en registreret landbrugsejendoms beboelsesbygninger og til  

 virksomhedens driftsbygninger, fradrages dog efter reglerne i § 40, stk.  

 1, se  

 J.2.3 .
Q.1.4.5.6 Delvis fradragsret for andre  

 udgifter Øvrige omkostninger, der ikke udelukkende vedrører virksomhedens  

 momspligtige eller momsfrie omsætning, er omfattet af momslovens  

 almindelige regler om delvis fradragsret.
Efter hovedreglen i momslovens §  

 38, stk. 1, kan der for varer og ydelser, som en momsregistreret  

 virksomhed anvender til både momspligtige formål og andre formål i  

 virksomheden, foretages fradrag for den del af købsmomsen, der  

 forholdsmæssigt svarer til omsætningen i den registeringspligtige del af  

 virksomheden.
 Momsgrundlaget beregnet efter § 28, stk. 2, af det arbejde og de  

 materialer, som efter §§ 6, stk. 2, og 7, stk. 2, sidestilles med levering  

 mod vederlag, indgår ved beregningen af omsætningen i den  

 registreringspligtige del af virksomheden.
 For varer og ydelser, som af en momsregistreret virksomhed benyttes  

 både til momspligtige formål og til virksomheden uvedkommende formål, kan  

 der efter § 38, stk. 2, udelukkende foretages fradrag for den del af  

 købsmomsen, der skønsmæssigt svarer til de pågældende varer og ydelsers  

 fradragsberettigede brug i den registreringspligtige virksomhed.
Told- og skatteforvaltningen kan efter forudgående ansøgning efter §  

 38, stk. 3, give tilladelse til, at fradragsretten i virksomheder med  

 flere sektorer opgøres særskilt for hver sektor inden for virksomheden.  

 Tilsvarende kan told- og skatteforvaltningen påbyde, at virksomheden skal  

 foretage en sådan særskilt opgørelse for hver sektor.
For en nærmere  

 beskrivelse af § 38 henvises til  

 J.2.1 .
Som eksempel vil en virksomhed, der opfører bygninger for egen regning  

 med henblik på salg eller udlejning, have delvis fradragsret for de  

 udgifter til virksomhedens administration mv., som ikke udelukkende kan  

 henføres til enten den registreringspligtige eller den  

 ikke-registreringspligtige del af virksomheden.
Det vil f.eks. kunne være  

 udgifter til telefon, revision, regnskabsmæssig assistance,  

 kontorudgifter, lokaleudgifter mv.
 Som et andet eksempel vil en virksomhed, der udover momspligtige  

 formål, anvender en bygning til virksomhedens momsfrie formål have delvis  

 fradragsret efter en omsætningsfordeling ifølge § 38, stk. 1, for lys,  

 varme, rengøring mv. i bygningen.
Efter momslovens § 37, stk. 1, er der alene fradragsret for købsmoms  

 ved indkøb mv. af varer og ydelser, der udelukkende anvendes til brug for  

 virksomhedens leverancer, som ikke er fritaget for moms efter § 13. For  

 indkøb mv., som anvendes både til momspligtige leverancer og til andre  

 formål i virksomheden, kan der efter § 38, stk. 1, alene foretages delvis  

 fradrag for købsmomsen efter en omsætningsfordeling.
Ved opgørelsen af  

 virksomheders delvise fradragsret efter § 38, stk. 1, skal indtægten ved  

 leverancer, der er momsfrie efter § 13, indgå i omsætningen i den  

 ikke-registreringspligtige del af virksomheden.
Levering af fast ejendom er fritaget for moms efter momslovens § 13,  

 stk. 1, nr. 9. Fra 1. april 2002 skal salg af huse derfor ved opgørelsen  

 af den delvise fradragsret anses for momsfri omsætning, uanset om  

 virksomheden har foretaget byggearbejde på husene.
Se  

 TSCIR       2001-35 . Om salg af større driftsmidler og fast ejendom samt  

 bitransaktioner vedr. fast ejendom, se dog nedenfor og  

 J.2.1.1.
 I perioden indtil den 1. april 2002 kan virksomhederne fortsat undlade  

 at anse salg af huse, som virksomheden har momsberigtiget efter reglerne  

 om byggeri for egen regning, som momsfri omsætning, se evt.  

 overgangsbestemmelsen i  

 TSCIR       2001-35 .
 Ved opgørelsen af den delvise fradragsret skal salg af huse, som  

 virksomheden har opført for egen regning med henblik på salg, jf.  

 momslovens § 6, fra 1. april 2002 derfor anses for momsfri omsætning.  

 Afståelsessummen skal indgå i virksomhedens samlede omsætning.  

 Momsgrundlaget ved byggeri mv. for egen regning skal indgå i den  

 momspligtige omsætning.
 Fradragsprocenten efter momslovens § 38, stk. 1:
((1.000.000+2.000.000)x100)/(6.000.000) = 50 % I   

 SKM2006.112.LSR  

 har Landsskatteretten taget stilling til, om et selskabs salg  

 af ejendomme opført for egen regning med henblik på salg skal  

 medregnes ved opgørelsen af den delvise fradragsret efter momslovens § 38,  

 stk. 1. Selskabet driver virksomhed med bl.a. opførelse af  

 bygninger for fremmed regning og for egen regning med henblik på  

 salg.
 Landsskatteretten finder, at det er med rette, at moms af udgifter, der  

 både relaterer sig til salg af ejendomme opført for egen regning med  

 henblik på salg og selskabets virksomhed i øvrigt, er anset for  

 omfattet af momslovens § 38, stk. 1.
Landsskatteretten finder videre, at salget af ejendomme opført for egen  

 regning med henblik på salg ikke kan anses for  

 bitransaktioner vedrørende fast ejendom omfattet af momslovens § 38,  

 stk. 1, 4. pkt.
Landsskatteretten finder således, at de omhandlede salg må  

 anses for at ligge i direkte, permanent og nødvendig forlængelse af  

 den del af selskabets virksomhed, der vedrører byggeri for egen regning  

 med henblik på salg af fast ejendom, og at salgene således må anses for en  

 del af selskabets hovedaktivitet, jf. herved EF-domstolens dom i sagen  

 C-306/94 (Régie dauphinoise), præmis 22.
En virksomheds beholdning af fast ejendom, der er opført eller under  

 opførelse for egen regning med henblik på salg, skal anses for et aktiv i  

 virksomheden.
Sker der overdragelse af et sådant aktiv som led i en  

 momsfri virksomhedsoverdragelse, jf. momslovens § 8, stk. 1, 3. pkt., skal  

 vederlaget ved overdragelsen ikke medregnes til den momsfrie omsætning,  

 jf.
TSCIR 2001-35.
Afståelsessummen ved salg af fast ejendom, der har været anvendt til  

 udlejning, og hvor udlejeren har været frivilligt momsregistreret efter §  

 51, vil efter praksis blive anset for salg af et investeringsgode, som der  

 ses bort fra ved opgørelsen af virksomhedens momsfrie omsætning.
Det er en  

 betingelse, at der ikke er tale om egentlig erhvervsmæssig systematisk  

 tilrettelagt opkøb mv. og salg af fast ejendom, se  

 J.2.1.1 .
Enkeltstående salg af fast ejendom vil i øvrigt efter omstændighederne  

 kunne anses for indtægt ved bitransaktioner vedrørende fast ejendom.  

 Sådanne indtægter skal ikke medregnes til virksomhedens omsætning.
Ved  

 bitransaktioner forstås transaktioner af helt underordnet betydning eller  

 transaktioner, der er direkte afledt af virksomhedens momspligtige  

 aktiviteter.
Et eksempel herpå er enkeltstående salg af en fast ejendom.  

 For en nærmere beskrivelse se  

 J.2.1.1.
EF-domstolen har i sag C-536/03, António Jorge Lda, udtalt, at sjette  

 momsdirektivs artikel 19, stk. 1, er til hinder for, at værdien af  

 igangværende arbejder, der udføres af en afgiftspligtig person ved  

 udøvelse af byggevirksomhed, medregnes i nævneren i den brøk, hvorved pro  

 rata-satsen for fradraget fastsættes, når denne værdi ikke svarer til  

 overdragelser af goder eller tjenesteydelser, som den afgiftspligtige  

 person allerede har udført, eller som har givet anledning til, at der er  

 udfærdiget afregninger og/eller betalt afdrag.
Om dommen, se også  

 J.2.1.1 .
Q.1.4.6 Registreringspligt En momsregistreret person, som mod vederlag leverer momspligtige varer  

 og ydelser til andre og derudover er momspligtig for byggeri mv. for egen  

 regning, skal ikke registreres særskilt for byggeri mv. for egen  

 regning.
En momspligtig person, som mod vederlag leverer varer og ydelser, der  

 er fritaget for moms efter momslovens § 13, og som derudover er  

 momspligtig for byggeri mv. for egen regning efter §§ 6 og 7, anses for at  

 foretage en momspligtig leverance til sig selv.
Den momspligtige person  

 skal derfor momsregistreres, hvis værdien af det udførte arbejde og de  

 materialer, der anvendes til dette arbejde, overstiger 50.000 kr. årligt.  

 Hvis den momspligtige person udover de momsfrie leverancer også leverer  

 momspligtige varer og ydelser til tredjemand, skal den momspligtige person  

 dog momsregistreres, hvis værdien af det udførte arbejde og de materialer,  

 der anvendes til arbejdet, tilsammen med de momspligtige leverancer til  

 tredjemand overstiger 50.000 kr. årligt.
 Eksempel: En øjenlæge, som med fortjeneste sælger kontaktlinser, vil  

 være momspligtig af dette salg efter § 4, se  

 D.11.1 .  

 Har øjenlægen ansat en håndværkssvend til at udføre moderniseringsarbejde  

 på den bygning, hvor klinikken har til huse, vil øjenlægen være  

 momspligtig af dette arbejde, jf. § 7. Hvis momsgrundlaget ved salget af  

 kontaktlinser er 25.000 kr. årligt, og værdien af det udførte arbejde  

 og de materialer, der anvendes til arbejdet, er 31.000 kr., vil øjenlægen  

 være registreringspligtig og skulle betale moms, idet den samlede årlige  

 momspligtige omsætning overstiger 50.000 kr.
 Om bestemmelserne vedr. momsregistrering i øvrigt, se  

 Q.1.2.7  

 og  

 M.
Q.1.4.7 Særlige regnskabskrav Af hensyn til de særlige regler, som gælder for momsberegning i  

 virksomheder, der udfører byggearbejde for egen regning, se evt.  

 Q.1.4.3 ,  

 skal der for hver enkelt byggesag føres et specificeret regnskab for hver  

 momsperiode, som gør det muligt for told- og skatteforvaltningen at  

 kontrollere beregningen af pålægsmomsen, jf. momsbekendtgørelsens §  

 51. I regnskabet må der specielt tages hensyn til, at momspligten  

 alene omfatter det arbejde ved projekteringen og opførelsen, som  

 virksomheden selv udfører.
I tilfælde, hvor momsen af udførte byggearbejder skal beregnes på  

 grundlag af virksomhedens almindelige salgspris eller en kalkuleret  

 salgspris, skal der for hver enkelt byggesag foreligge specificerede  

 kalkulationer, der viser, hvordan momsgrundlaget er beregnet.
Som  

 eksempel kan nævnes, at der ved opførelse på egen, lejet eller lejers  

 grund af bygninger til salg eller udlejning skal foreligge følgende  

 specificerede oplysninger om den enkelte byggesag:
 Materialer, som virksomheden indkøber til brug for andre  

 håndværksvirksomheders arbejde ved byggeriet, samt køb af håndværksarbejde  

 mv. (entrepriser), som udføres af andre virksomheder, skal således  

 bogføres særskilt i regnskabet for byggesagen, idet der ikke beregnes  

 pålægsmoms af sådanne materialeindkøb og entrepriser.
 Da momsberegningen for byggeri for egen regning skal foretages for den  

 enkelte momsperiode, skal der i det specificerede regnskab foretages  

 registrering af værdien af anvendte materialer og lønudgifter mv. i  

 forbindelse med de arbejdsydelser, der er udført i momsperioden.
 De beregnede momsbeløb overføres for hver momsperiode til virksomhedens  

 almindelige momsregnskab.
 Virksomheder, der anskaffer fast ejendom eller foretager til- eller  

 ombygningsarbejder, der helt eller delvist anvendes i forbindelse med en  

 registreret virksomhed, jf. momslovens §§ 43-44, skal efter  

 momsbekendtgørelsens § 66, stk. 3, opbevare regnskabsmaterialet i 10 år  

 efter anskaffelsen af den faste ejendom eller til- og  

 ombygningsarbejdet.
 Om de generelle regnskabsbestemmelser se  

 N.5  

 og  

 N.6 .
 Q.1.5 Udtagning i forbindelse med byggeri  

 m.v.
Q.1.5.1 Momspligt Registreringspligtige personers udtagning af varer og ydelser i  

 forbindelse med byggeri mv. til formål, som ikke vedrører den  

 registreringspligtige virksomheds leverancer, sidestilles efter momslovens  

 § 5, stk. 4, med levering mod vederlag, og er dermed momspligtigt.
 Vedrørende registreringspligtige personer henvises til  

 Q.1.2.7 ,  

 Q.1.4.6  

 og  

 M .
 Ved udtagning forstås, at varer eller ydelser, der er frembragt,  

 udført, udvundet, bearbejdet, indkøbt eller indført i forbindelse med den  

 registreringspligtige virksomhed, anvendes på en sådan måde, at det må  

 sidestilles med en leverance.
 Det er alene registreringspligtige personer, som er  

 registreringspligtige for tilsvarende leverancer af varer og ydelser i  

 forbindelse med byggeri mv. for fremmed regning, jf. § 4, eller for egen  

 regning, jf. §§ 6 og 7, som kan blive momspligtige efter § 5, stk. 4.
 For en beskrivelse af de øvrige udtagningsbestemmelser i § 5 henvises  

 til  

 D.4.2 .  

 For byggevirksomheder mv. finder disse bestemmelser anvendelse på  

 udtagning, som ikke sker i forbindelse med byggeri mv.
Udtagningsbestemmelsen i § 5, stk. 4, omfatter bl.a. projektering og  

 håndværksarbejde i forbindelse med opførelse, ombygning og modernisering  

 samt reparation og vedligeholdelse af fast ejendom.
Endvidere omfatter  

 bestemmelsen byggeadministration samt anlægsarbejder, herunder  

 byggemodning af jordarealer.
Bestemmelsen omfatter således også anden fast  

 ejendom end bygninger.
 Ved byggemodning forstås det arbejde på en grund, der går forud for  

 opførelsen af en bygning, f.eks. terrænregulering, dræning, nedlægning af  

 hovedvandledninger, etablering af hovedkloakanlæg, vejanlæg og andre  

 fællesanlæg.
 Anlægsarbejder på fast ejendom, f.eks. nyanlægning af parkeringspladser  

 og haveanlæg, er momspligtig, når virksomheden har salg af tilsvarende  

 ydelser til fremmede, såfremt anlæggene anvendes til den  

 registrerinspligtige virksomhed uvedkommende formål.
Byggevirksomheders reparation og vedligeholdelse af egne bygninger, vil  

 være momspligtig efter § 5, stk. 4, hvis bygningerne anvendes til formål,  

 som ikke vedrører den registreringspligtige virksomheds leverancer,  

 såfremt byggevirksomheden udfører lignende reparations- og  

 vedligeholdelsesarbejder for andre.
Reparation og vedligeholdelse af egne  

 bygninger kan evt. være momspligtig efter §§ 6-7, selvom byggevirksomheden  

 ikke udfører lignende reparations- og vedligeholdelsesarbejder for andre,  

 og selvom bygningerne anvendes til formål, der vedrører den  

 registreringspligtige virksomheds leverancer, se  

 Q.1.4.2  

 om momspligt ved byggeri mv. for egen regning.
 Formål, som ikke vedrører den registreringspligtige virksomheds  

 leverancer, omfatter udover virksomhedens ikke-momspligtige aktiviteter og  

 virksomhedens indehavers brug ligeledes anvendelse til ikke  

 fradragsberettigede formål som bolig, vuggestuer, børnehaver, fritidshjem,  

 feriehjem, og sommerhuse for virksomhedens personale og andre virksomheden  

 uvedkommende formål, jf. 37, stk. 1, og 42, stk. 1.
 Hvis udtagningen sker den 1. januar 2003 eller senere, vil værdien af  

 indehaverens eget arbejde ikke indgå i momsgrundlaget, hvis der er  

 tale om udtagning til privat brug for indehaveren eller dennes personale.  

 Se  

 Q.1.5.2.
Indehavere af registreringspligtige bygge- og anlægsvirksomheder er  

 momspligtige af værdien af eget bygningsarbejde i forbindelse med byggeri  

 til andre formål end privat brug for indehaveren eller dennes  

 personale, når arbejdet falder inden for den pågældendes fag eller hertil  

 nært knyttede fagområder.
Snedkerarbejde og tømrerarbejde betragtes i  

 denne henseende som hørende under samme fagområde, jf.
Mn 180/68.  

 Tilsvarende gælder for deltagere i et interessentskab, som driver  

 byggevirksomhed, jf.
Mn 477/77.
Selvom indehaveren ikke er uddannet inden for de pågældende fagområde,  

 vil den pågældende dog alligevel være momspligtig af eget bygningsarbejde,  

 hvis den pågældende udfører tilsvarende arbejde i forbindelse med byggeri  

 mv. for fremmed regning, jf.
HRD af 27. januar 1988 (UfR 1988.183).
I andre tilfælde skal der ikke betales moms af indehaverens personlige  

 arbejde.
Der skal eksempelvis ikke betales moms af det tømrer- og  

 snedkerarbejde, som udføres personligt af en registreringspligtig person,  

 der driver virksomhed som modelsnedker inden for jern- og metalindustriens  

 fagområde, idet den pågældendes fag ikke har nogen tilknytning til  

 byggefagene, jf.
Mn 285/70.
Uanset at det af indehaveren udførte byggearbejde ikke er momspligtigt  

 efter 5, stk. 4, kan det i stedet være momspligtigt efter § 6, jf.
Mn  

 269/69.
Der skal efter § 5, stk. 4, betales moms af det arbejde, der udføres af  

 virksomhedens personale, selvom arbejdet falder uden for indehaverens  

 eller personalets fagområde, jf.
Mn 180/68.
Udtagning af materialer fra virksomheden i forbindelse med byggeri mv.  

 til ikke fradragsberettigede formål er momspligtigt efter bestemmelsen i §  

 5, stk. 4, når virksomheden leverer tilsvarende materialer til andre.  

 F.eks. er udtagning af sten fra et teglværk eller træ fra en tømmerhandel  

 momspligtig, jf.
Mn 180/68.
Tilsvarende gælder materialer, der indgår som en integreret del af  

 leverancer vedr. byggeri mv. til tredjemand, uanset at materialerne ikke  

 faktureres særskilt.
Anvendelse af virksomhedens driftsmidler i  

 forbindelse med byggeri mv., der ikke vedrører den registreringspligtige  

 del af virksomheden, anses ligeledes som udtagning af en ydelse efter  

 bestemmelsen i § 5, stk. 4, når driftsmidlerne anvendes i forbindelse med  

 leverancer vedr. byggeri mv. til tredjemand.
En momspligtig person, som i sin fritid arbejder som frivillig, ulønnet  

 arbejdskraft, anses ikke i forbindelse med det frivillige arbejde for at  

 foretage udtagning.
Der skal således ikke betales moms af det arbejde, som  

 indehavere af registreringspligtige virksomheder udfører som frivillig,  

 ulønnet arbejdskraft ved f.eks. opførelse af en idrætsforenings klubhus,  

 jf.
Dep. 991/87. Det er alene den gratis arbejdskraft, der er momsfri.
Q.1.5.2 Momsgrundlag Momslovens bestemmelser om momsgrundlaget ved udtagning i forbindelse  

 med byggeri mv. er ændret ved lov nr. 1064 af 17. december 2002 om ændring  

 af ligningsloven og momsloven (Fritagelse for skat og moms af værdi  

 af eget arbejde).
Hvis udtagningen sker den 1. januar 2003 eller senere, beregnes momsen  

 ved momspligt efter § 5, stk. 4, efter momslovens § 28, stk. 1, jf. § 28,  

 stk. 1, 3. pkt, indsat ved lovændringen, på grundlag af  

 indkøbsprisen eller fremstillingsprisen, hvis udtagningen sker til privat  

 brug for virksomhedens indehaver eller dennes personale.
Værdien af  

 indehavers eget arbejde indgår ikke i opgørelsen af fremstillingsprisen,  

 jf. § 28, stk. 1, 1. pkt., som ændret ved lov nr. 1064 af 17.  

 december 2002. Om opgørelsen af indkøbs- eller fremstillingsprisen, se  

 G.2.1.
Hvis udtagningen sker til andre formål end privat brug for  

 virksomhedens indehaver eller dennes personale, eller hvis udtagningen er  

 sket før 1. januar 2003, beregnes momsen ved momspligt efter § 5, stk. 4,  

 efter momslovens § 28, stk. 2, jf. stk. 3, på grundlag af virksomhedens  

 almindelige salgspris for en tilsvarende leverance til tredjemand.
Hvis en  

 sådan salgspris ikke findes, beregnes momsen af en kalkuleret salgspris,  

 der skal omfatte samtlige de omkostninger og den avance, der i  

 almindelighed indgår i momsgrundlaget for leverancer af varer eller  

 ydelser af den pågældende art.
 Der henvises til afsnit  

 Q.1.4.3  

 om momsgrundlaget ved byggeri for egen regning.
I forbindelse med byggeri mv. af bygninger, anlæg mv., som anvendes  

 både til fradragsberettigede og ikke fradragsberettigede formål, skal der  

 ikke beregnes udtagningsmoms af den del af momsgrundlaget ved byggeriet,  

 som vedrører de fradragsberettigede formål.
Den del, som vedrører  

 fradragsberettigede formål, beregnes efter praksis ved hjælp af reglerne i  

 §§ 38, 39 og 40, stk. 1, om opgørelse af delvis fradragsret.
Efter praksis  

 kan virksomheden ved opgørelsen af momstilsvaret i stedet vælge at beregne  

 udtagningsmoms af hele byggeriet mv. og derefter tage delvis fradrag for  

 den beregnede udtagningsmoms.
Q.1.5.3 Tidspunkt for beregning af  

 moms De udtagne varer og ydelser skal medregnes i momsgrundlaget for den  

 periode, i hvilken udtagningen finder sted.
Der skal således foretages  

 løbende momsberigtigelse af værdien af udtagne arbejdsydelser og  

 materialer.
 Der henvises til  

 Q.1.4.4  

 om tidspunktet for beregning af moms ved byggeri for egen regning.
Q.1.5.4 Købsmoms I tilfælde, hvor varer og ydelser indkøbes direkte til brug ved byggeri  

 mv. til formål, der ikke vedrører den registreringspligtige virksomheds  

 leverancer, og hvor virksomheden ikke selv leverer tilsvarende varer og  

 ydelser til andre, vil der efter § 37, stk. 1, ikke være fradragsret.
Til  

 gengæld beregnes der ikke udtagningsmoms.
Ved virksomhedens indkøb af varer og ydelser i forbindelse med byggeri  

 mv. til formål, som ikke vedrører den registreringspligtige virksomheds  

 leverancer, skal der i tilfælde, hvor virksomheden leverer tilsvarende  

 varer og ydelser til andre, beregnes udtagningsmoms efter momslovens § 5,  

 stk. 4, ved udtagningen.
Til gengæld vil der ved indkøbet være fuld  

 fradragsret for købsmomsen af materialer og underentrepriser.
Ved udtagning af varer og ydelser i forbindelse med byggeri mv., har  

 virksomheden ikke fradragsret for den moms, som beregnes efter § 5, stk.  

 4. I forbindelse med byggeri mv. af bygninger, anlæg mv., som anvendes  

 både til fradragsberettigede og ikke fradragsberettigede formål, skal der  

 ikke beregnes udtagningsmoms af den del af momsgrundlaget ved byggeriet,  

 som vedrører de fradragsberettigede formål.
Den del, som vedrører  

 fradragsberettigede formål, beregnes efter praksis ved hjælp af reglerne i  

 §§ 38, 39 og 40, stk. 1, om opgørelse af delvis fradragsret.
Efter praksis  

 kan virksomheden ved opgørelsen af momstilsvaret i stedet vælge at beregne  

 udtagningsmoms af hele byggeriet mv. og derefter tage delvis fradrag for  

 den beregnede udtagningsmoms.
 Om de almindelige regler for fradragsret,  

 se       J .
 Vedrørende delvis fradragsret henvises til  

 Q.1.4.5.4 ,  

 Q.1.4.5.5 ,  

 Q.1.4.5.6  

 og  

 J.2.1 .
Afsnit Q.2 Motorkøretøjer Q.2.1 Indledning Motorkøretøjer er omfattet af en række særregler.
Disse særregler  

 afhænger bl.a. af, om der er tale om:
Som udgangspunkt følger det af momslovens §§ 37 og 38, hvornår og i  

 hvilket omfang, der er fradragsret for moms af anskaffelse og drift af  

 motorkøretøjer.
Som en undtagelse hertil er der i § 41 fastsat særlige  

 regler for små vare- og lastmotorkøretøjer, og i § 42 er der fastsat  

 begrænsninger i fradraget for moms af udgifter i forbindelse med drift og  

 anskaffelse af personmotorkøretøjer.
Det følger af momslovens § 27, hvad afgiftsgrundlaget er for levering  

 af varer og ydelser.
I § 30 er der fastsat en undtagelse hertil for  

 udlejningsvirksomheder og køreskoler, og i kap. 17, er der fastsat en  

 særregel for personmotorkøretøjer, der er omfattet af  

 brugtmomsordningen.
 Told- og Skattestyrelsen har i  

 SKM2005.160.TSS  

 udtalt sig om den momsmæssige behandling af registreringsafgift på  

 baggrund af  

 SKM2003.433.LSR ,  

 SKM2004.235.LSR  

 og  

 SKM2005.115.ØLR .  

 Se omtalen i  

 Q.2.7 .
 Som udgangspunkt skal der betales moms ved levering af varer og  

 ydelser, jf. momslovens § 4. I § 34, er der fastsat nogle  

 fritagelsesbestemmelser for levering af nye motorkøretøjer til andre  

 EU-lande og for levering af nye såvel som brugte motorkøretøjer til  

 tredjelande.
 I momsbekendtgørelsens § 32, jf. momslovens § 45, stk. 2, er der  

 fastsat en fritagelsesbestemmelse for leveringer af motorkøretøjer til  

 herværende ambassader, diplomater mv.
 Endelig er der fastsat særlige regler vedrørende erhvervelse af nye  

 motorkøretøjer i momslovens § 11.
Q.2.2 Fradragsret for  

 personmotorkøretøjer Q.2.2.1 Anskaffelse og drift af  

 personmotorkøretøjer § 42, stk. 1, nr. 7 Købsmomsen ved anskaffelse og drift af personmotorkøretøjer, der er  

 indrettet til befordring af højst 9 personer, kan ikke fradrages i henhold  

 til momslovens § 42, stk. 1, nr. 7. Bestemmelsen omfatter motorkøretøjer  

 herunder motorcykler, hvoraf der efter registreringsafgiftsloven er betalt  

 fuld afgift (almindelige personvogne), nedsat afgift (hyrevogne) eller  

 slet ingen afgift, fordi de er fritaget herfor (personvogne, der tilhører  

 visse statsinstitutioner). Styrelsen har endvidere i TfS 1998, 16, udtalt,  

 at autocamperer, der er indrettet til befordring af højst 9 personer, også  

 er et personmotorkøretøj, i modsætning til campingvogne, jf.
TfS 1999,  

 508.
Visse motorkøretøjer falder imidlertid uden for bestemmelsen, fordi de  

 efter en konkret vurdering ikke anses som personmotorkøretøjer.
Dette  

 gælder motorkøretøjer, som er særligt indrettet til brug for virksomhedens  

 momspligtige aktiviteter, og som er fritaget for registreringsafgift.
Som  

 eksempler herpå kan nævnes mandskabsvogne, der er indrettet til befordring  

 af både mandskab og materiel.
Momsen på anskaffelse, leje og drift er i  

 disse tilfælde fradragsberettiget efter de almindelige regler, jf. §§ 37  

 og 38.
Det samme gælder andre transportmidler såsom cykler, knallerter, der er  

 omfattet af færdselslovens § 2, nr. 6 (herunder EU-knallerter), busser,  

 færger og flyvemaskiner.
Disse er ikke omfattet af bestemmelsen, og de må  

 derfor med hensyn til fradragsret for købsmomsen i lighed med  

 mandskabsvogne behandles efter de almindelige regler, jf. §§ 37 og  

 38.
I en sag vedrørende motorkøretøjer på grønne nummerplader (nu røde  

 nummerplader) har Østre Landsret, jf.
TfS 1999, 265, afsagt dom om, at der  

 ikke kan fradrages moms ved anskaffelse af motorkøretøjer på grønne  

 nummerplader, der anvendes til erhvervsmæssig kørsel på Københavns  

 Lufthavns område.
Landsretten har lagt til grund, at de af sagen  

 omhandlede motorkøretøjer må anses som personmotorkøretøjer i henhold til  

 § 42, stk. 1, nr. 7, uanset større eller mindre indretningsmæssige  

 ændringer i overensstemmelse med deres typegodkendelse.
Det følger af momslovens § 42, stk. 1, nr. 7, at en virksomhed ikke kan  

 fradrage moms af indkøb mv., der vedrører driften af et  

 personmotorkøretøj.
Det er i denne forbindelse vigtigt at fastlægge, hvad  

 driftsomkostningsbegrebet omfatter.
I vurderingen skal bl.a. indgå, om  

 udgiften er en naturlig del af motorkøretøjets benyttelse.
Hvis dette er  

 tilfældet, er der tale om en driftsomkostning, jf.  

 Q.2.4.3 .  

 I modsat fald er der tale om en udgift, der er omfattet af de almindelige  

 regler om fradragsret, jf. §§ 37 og 38. Anskaffelse og drift af en  

 biltelefon anses ikke som en driftsomkostning.
Momsnævnet har, jf.
TfS 1997, 896, truffet afgørelse om, at udgifter  

 til færgebilletter for personmotorkøretøjer (hvidpladebiler) ikke er  

 fradragsberettigede, uagtet udgifterne afholdes i forbindelse med  

 erhvervsmæssige aktiviteter, idet driftsomkostningsbegrebet for  

 motorkøretøjer i momslovens forstand også omfatter udgifter til  

 færgebilletter.
Om der er fradragsret for moms af færgebilletter,  

 afhænger således af motorkøretøjets art, og hvad det anvendes  

 til.
Told- og Skattestyrelsen har udtalt, jf.
TfS 1998, 605, at broafgifter,  

 som betales ved kørsel på Storebæltsbroen, er omfattet af  

 driftsomkostningsbegrebet for motorkøretøjer i momslovens forstand.  

 Fradragsretten afhænger dermed af, hvilket motorkøretøj der er tale om, og  

 hvad motorkøretøjet anvendes til.
 Kørsel over den faste forbindelse over Øresund er pålagt en  

 passageafgift, der opkræves på den svenske side af sundet.
 Efter momslovens § 42, stk. 7, gælder der den særregel for  

 personmotorkøretøjer, at virksomheder kan fradrage momsen af  

 passageafgiften uanset bestemmelsen i § 42, stk. 1, nr. 7. Det er herefter  

 lovens almindelige regler, der finder anvendelse, idet udgiften anses som  

 en driftsudgift, der vedrører den afgiftspligtige virksomhed.
Eftersom forbindelsen er beliggende på både dansk og svensk  

 territorium, pålægges passageafgiften moms delvis i Danmark og delvis i  

 Sverige.
Der er indført en forenklet ordning, der bevirker, at  

 virksomheder, der er registreret i Danmark, har fradragsret for både det  

 danske og svenske momsbeløb i det danske momsregnskab, jf. momslovens §  

 37, stk. 5.
 Tilsvarende gælder for virksomheder, der er momsregistreret i Sverige,  

 at de kan fradrage både det svenske og danske momsbeløb i det svenske  

 momsregnskab.
 Virksomheder, der er registreret i andre EU-lande (end Danmark og  

 Sverige) eller i tredjelande, skal udelukkende henvende sig til de svenske  

 myndigheder for at få momsbeløbet tilbagebetalt.
I forbindelse med passage over Øresundsbroen hvor kørslen både vedrører  

 momspligtige og private formål, fastsættes den fradragsberettigede andel  

 af momsen efter et konkret skøn, jf. § 38, stk. 2. Dette skøn udøves i  

 første omgang af virksomheden selv.
Ved told- og skatteforvaltningens  

 eventuelle senere efterprøvelse af skønnet, skal den vurdering normalt  

 lægges til grund, som anvendes i forbindelse med ligningsarbejdet.
Der  

 henvises til Ligningsvejledningen,   

 A.F.3.2 .
Såfremt virksomhedens indehaver eller dennes ansatte, der er på vej til  

 eller fra et erhvervsmæssigt bestemmelsessted anvender bilen til kørsel  

 til et bestemmelsessted med private formål på den svenske side af broen,  

 kan der ved udøvelsen af skønnet f.eks. lægges vægt på momenter som  

 rejselængden til bestemmelsesstederne, rejsetid og længden af opholdet på  

 bestemmelsesstedet.
Er det muligt at vurdere, om det erhvervsmæssige  

 formål eller det private formål har været afgørende for, at der er  

 foretaget en rejse over broen, kan der også lægges vægt på dette moment.  

 Der vil i alle tilfælde være tale om en konkret vurdering.
I tilfælde, hvor rejsen både vedrører virksomhedens momspligtige og  

 ikke momspligtige aktiviteter, samt private eller den registrerede  

 virksomhed i øvrigt uvedkommende formål, er der ligeledes kun delvis  

 fradragsret.
Den fradragsberettigede andel af momsen fastsættes på  

 følgende måde:
Først fastsættes den andel, som vedrører de momspligtige og ikke  

 momspligtige aktiviteter under et (den erhvervsmæssige andel) efter et  

 konkret skøn.
Derefter fastsættes den fradragsberettigede andel af momsen  

 efter en omsætningsfordeling.
 Det skal endvidere bemærkes, at bestemmelsen i momslovens § 42, stk. 7,  

 er en selvstændig undtagelsesbestemmelse fra § 42, stk. 1, nr. 7.  

 Betingelserne i § 42, stk. 4, jf. nedenfor, har derfor ikke nogen  

 betydning for spørgsmålet om fradragsret for momsen af  

 passageafgiften.
Q.2.2.1.1 Billeasing § 42, stk. 4 Ifølge momslovens § 42, stk. 4 og stk. 5, er der uanset bestemmelsen i  

 § 42, stk. 1, nr. 7, en begrænset fradragsret for momspligtige  

 virksomheder, der lejer eller leaser personmotorkøretøjer.
Virksomheder, der lejer personmotorkøretøjer i mere end 6 måneder i  

 sammenhæng, kan uanset momslovens § 42, stk. 1, nr. 7, fradrage momsen af  

 lejen, dog højst med 25 pct. af fradragsgrundlaget, som er nærmere  

 fastlagt i § 42, stk. 5. Fradragsretten skal vurderes samlet for hele  

 lejeperioden.
Således får det ingen betydning for fradragsretten, hvis  

 momsen af lejeydelserne i en periode overstiger det samlede fradrag i  

 § 42, stk. 5, og i andre perioder ikke.
Lejeperioden kan på forhånd være  

 aftalt i kontrakten, eller den kan aftales ved en forlængelse af  

 kontrakten.
Fradraget indrømmes uanset, at personmotorkøretøjet også  

 benyttes privat.
Som privat kørsel anses bl.a. kørsel mellem hjem og  

 arbejdssted.
Det er dog en betingelse for fradragsretten, at mindst 10 pct. af den  

 årlige kørsel sker i forbindelse med virksomhedens fradragsberettigede  

 aktiviteter.
Det kræves normalt ikke, at der føres en egentlig kørebog,  

 hvis virksomheden på anden måde kan godtgøre, at personmotorkøretøjets  

 benyttelse til momspligtige formål udgør mindst 10 pct. af den samlede  

 anvendelse.
Udgangspunktet for momsfradraget i momslovens § 42, stk. 4 og stk. 5,  

 er det beregnede afgiftsbeløb, der udgør 25 pct. af det særlige  

 fradragsgrundlag.
Virksomhederne kan fuldt ud medregne fradraget til  

 købsmomsen, hvis virksomheden i øvrigt har fuld fradragsret for indkøb til  

 virksomheden eller den sektor af virksomheden, hvori det lejede  

 motorkøretøj anvendes.
Har virksomheden derimod delvis fradragsret, vil  

 det nævnte fradrag også kun delvist kunne medregnes til købsmomsen.
Er momsen af lejen lavere end det beregnede fradrag, vil der være fuldt  

 fradrag for momsen af lejen.
Er momsen af lejen højere end det beregnede  

 fradrag, er der kun fradrag for den del af momsen, der svarer til det  

 beregnede fradrag.
Det er uden betydning, om lejeydelsen også omfattet  

 reparation og brændstof mv.
 Reglerne i § momslovens 42, stk. 4 og stk. 5, finder ikke anvendelse,  

 hvis kontrakten eller aftalen har en sådan karakter, at den efter  

 omstændighederne kan anses for en kreditkøbsaftale, jf. § 4, stk. 3,  

 nr. 2.
Told- og Skattestyrelsen har på en forespørgsel udtalt, jf.
TfS 1999,  

 157, at der kan opnås fradragsret for moms af lejen af et motorkøretøj,  

 selv om motorkøretøjet grundet et særligt minilease-koncept skiftes ud med  

 et andet i løbet af udlejningsperioden.
Det er en betingelse, at  

 lejeperioden samlet løber i mere end 6 måneder, og at der er tale om en  

 ubrudt lejeperiode.
Lejeperioden må gerne forlænges, men der må ikke være  

 huller i lejeperioden.
 Det følger af momslovens § 42, stk. 5, at Skatteministeren kan  

 fastsætte nærmere regler om udlejers pligt til at give oplysninger til  

 brug for beregningen af fradraget.
 Disse regler følger af § 40, stk. 4, i momsbekendtgørelsen,  

 hvorefter en registreret virksomhed, når den udlejer eller  

 leaser personmotorkøretøjer ud til registrerede virksomheder for en  

 periode på mere end 6 måneder, til lejeren skal afgive de  

 oplysninger, der er nødvendige ved beregningen af det månedlige  

 fradragsbeløb efter lovens § 42, stk. 4 og 5, for eksempel ved  

 angivelse af fradragsbeløbet på fakturaen.
 Ved langtidsudlejning af motorkøretøjer kan vægtafgift og  

 forsikringspræmier holdes uden for momsberegningen, dersom motorkøretøjet  

 er indregistreret med lejeren som bruger, og lejekontrakten er udformet  

 således, at de nævnte udgifter afholdes direkte af lejeren uden for  

 lejesummen, idet de afholdte udgifter herved ikke anses som en del af  

 lejen.
Q.2.2.1.2 Fradragsgrundlaget ved billeasing §  

 42, stk. 5 Det særlige fradragsgrundlag ved billeasing er en vis procentdel af den  

 danske registreringsafgift, som er betalt ved indregistreringen af det  

 udlejede personmotorkøretøj i henhold til registreringsafgiftsloven.
I de første 3 år (dvs. 36 måneder) fra personmotorkøretøjets første  

 indregistrering er fradragsgrundlaget 2 pct. pr. måned af det  

 registreringsafgiftsbeløb, som er betalt her i landet.
I de følgende år er  

 grundlaget 1 pct. pr. måned.
Den anvendte procent afhænger således af personmotorkøretøjets alder,  

 idet alderen regnes fra første registreringstidspunkt her i landet eller i  

 udlandet.
Kendes dette tidspunkt ikke, regnes alderen fra  

 personmotorkøretøjets fremstillingstidspunkt.
Såfremt  

 fabrikationstidspunktet ikke fremgår af stelnummeret, skønnes det af told-  

 og skatteforvaltningen.
I andre tilfælde kan beregningen af fradragsgrundlaget foretages som 55  

 pct. af personmotorkøretøjets anskaffelsespris inkl. moms men ekskl.  

 leveringsomkostninger.
Det gælder i de tilfælde hvor:
Således er der fradragsret efter 55 pct.-reglen, hvor der er tale om en  

 svensk indregistreret bil, men hvor beskatningsstedet er i Danmark.
Dvs.  

 en dansk virksomhed, der lejer en svensk indregistreret bil, har  

 fradragsret i henhold til 55 pct.-reglen, selv om der hverken er betalt  

 registreringsafgift i Sverige, fordi der ikke er registreringsafgift på  

 personmotorkøretøjer eller i Danmark, fordi § 42, stk. 5, taler om den for  

 personmotorkøretøjet betalte registreringsafgift her i landet.
Dette skal  

 ses på baggrund af, at der i stk. 4 er gjort endeligt op med, hvem der kan  

 opnå fradrag.
Q.2.2.2 Bilforhandlere, biludlejere og  

 køreskoler § 42, stk. 6 Momslovens § 42, stk. 6 er en undtagelse til § 42, stk. 1, nr. 7.  

 Ifølge bestemmelsen har bilforhandlere, biludlejere samt køreskoler  

 fradragsret efter de almindelige regler, jf. §§ 37 og 38, for købsmomsen  

 vedrørende anskaffelse og drift af personmotorkøretøjer, der købes med  

 henblik på videresalg eller til brug for den momspligtige udlejning, eller  

 når motorkøretøjet er bestemt til køreundervisning.
 I vurderingen af fradragsretten vedrørende driften af et  

 personmotorkøretøj, kan den af ligningsmyndigheden godkendte  

 kørselsfordeling lægges til grund, hvis der ikke føres kørselsregnskab.  

 Det samme gælder for virksomheder, der har flere motorkøretøjer.
I vurderingen af fradragsretten vedrørende anskaffelsen af et  

 personmotorkøretøj, er det afgørende, om det udelukkende anvendes til brug  

 for virksomhedens leverancer, som ikke er fritaget for moms efter  

 momslovens § 13, hvis der skal anerkendes fuld fradragsret.
Hvis det  

 derimod anvendes både til fradragsberettigede formål efter § 37 og til  

 andre formål i virksomheden, kan der foretages fradrag for den del af  

 momsen, der forholdsmæssigt svarer til omsætningen i den  

 registreringspligtige del af virksomheden, jf. § 38, stk. 1.
 Benyttes personmotorkøretøjet både til fradragsberettigede formål efter  

 momslovens § 37 og til virksomheden uvedkommende formål, kan der  

 udelukkende foretages fradrag for den del af momsen, der skønsmæssigt  

 svarer til de pågældende personmotorkøretøjers fradragsberettigede  

 brug i den registreringspligtige virksomhed, jf. § 38, stk. 2.
 Der henvises i øvrigt til afsnit  

 J  

 vedrørende en nærmere gennemgang af beregning af fradraget i henhold til  

 momslovens kap. 9.
Q.2.3 Brugte personmotorkøretøjer Q.2.3.1 Generelt om  

 brugtmomsordningen Den særlige brugtmomsordning, jf. momslovens kap. 17, omfatter bl.a.  

 salg af brugte motorkøretøjer.
Det skal bemærkes, at ordningen er  

 frivillig.
Der henvises i øvrigt til afsnit  

 R        vedrørende ordningen som helhed.
 Et motorkøretøj, der leveres til eller fra andre EU-lande, anses kun  

 for brugt, hvis det ikke er omfattet af definitionen af nye  

 transportmidler i momslovens § 11, stk. 4.
 Det betyder, at motordrevne landkøretøjer (motorkøretøjer, traktorer,  

 motorredskaber og knallerter) med et slagvolumen på over 48 ccm eller en  

 effekt på over 7,2 kW (ca. 10 HK), anses som brugte, når leveringen sker  

 mere end 6 måneder efter første ibrugtagning, og motorkøretøjet har kørt  

 mere end 6.000 km.
Brugtmomsordningen kan benyttes af de virksomheder, der med henblik på  

 videresalg indkøber mv. brugte motorkøretøjer.
Auktionshuse eller andre,  

 der handler for egen eller andres regning i henhold til en  

 kommissionsaftale med henblik på køb eller salg, kan således benytte  

 ordningen.
Det er dog en betingelse, at de brugte motorkøretøjer er  

 leveret til virksomheden her i landet eller fra et andet EU-land  

 af:
Told- og Skattestyrelsen har i en række sager udtalt, at i de tilfælde  

 hvor danske taxavognmænd har købt brugte motorkørtøjer i et andet EU-land  

 til brug for virksomheden i Danmark, skal der betales dansk  

 erhvervelsesmoms, hvis værdien af købet overstiger 80.000 kr. i løbet af  

 et kalenderår, jf. momslovens § 48. De særlige regler om brugtmoms kunne  

 derfor ikke finde anvendelse.
Baggrunden herfor er, at de pågældende  

 motorkøretøjer ikke opfyldte reglerne for at kunne anses som brugte ved  

 handel mellem EU-lande, idet de pågældende motorkøretøjer havde været  

 anvendt som firmabiler og lignende i momsregistrerede virksomheder og var  

 af den tyske forhandler købt med tilfaktureret tysk moms, jf.
TfS 1998,  

 632.
Landsskatteretten finder i  

 SKM2002.606.LSR ,  

 at det er en betingelse for, at der ikke skal betales moms af  

 erhvervelsen, at erhvervelsen rent faktisk er momsberigtiget efter  

 brugtmomsreglerne.
Hvis de objektive betingelser  

 for anvendelsen af brugtmomsreglerne ikke er opfyldt, skal der  

 beregnes erhvervelsesmoms.
Det er således ikke afgørende, om erhververen  

 har været i god tro om, hvorvidt sælgeren opfyldte betingelserne for at  

 anvende brugtmomsreglerne.
 Godtgørelse af registreringsafgift ved udførsel af brugte biler og  

 motorcykler har Told- og Skattestyrelsen anset for at udgøre en del  

 af det samlede verlag som forhandleren modtager, se nærmere herom i  

 SKM2003.485.TSS  og  

 afsnit  

 R.5 .
Q.2.3.2 Beregning af fradrag Ved videresalg af brugte personmotorkøretøjer beregnes salgsmomsen  

 efter de almindelige regler.
Til gengæld kan videreforhandleren foretage  

 et fradrag i den salgsmoms, som skal afregnes over for told- og  

 skatteforvaltningen.
 Fradraget beregnes således:
Momssatsen i procent x Forhandlerens indkøbspris 100 +  

 momssatsen i procent Fradraget svarer ved indkøb i Danmark til 20 pct. af indkøbsprisen.  

 Momsfradraget skal foretages i det beregnede momsbeløb, når det brugte  

 motorkøretøj videresælges.
Fradraget kan således ikke foretages på et  

 tidligere tidspunkt.
Hvis afgiftsbeløbet efter fradraget er positivt, skal  

 det overføres til kontoen for udgående moms, jf. momsbekendtgørelsens §  

 93, stk. 5. Såfremt momsbeløbet er negativt, kan beløbet ikke medregnes i  

 virksomhedens afgiftstilsvar, jf. § 71.
Videreforhandleren kan anvende den danske momssats til beregning af  

 fradraget, hvis det brugte personmotorkøretøj er købt her i landet af en  

 virksomhed, der har anvendt brugtmomsordningen eller af en ikke  

 momspligtig person.
Det gælder uanset, om den ikke momspligtige person er  

 dansk statsborger eller statsborger i et andet EU-land.
 Hvis videreforhandleren derimod har købt det brugte personmotorkøretøj  

 i et andet EU-land af en ikke momspligtig person, skal videreforhandleren  

 anvende den på tidspunktet for personmotorkøretøjets levering her til  

 landet gældende momssats i det andet EU-land til beregning af  

 fradraget.
Hvis videreforhandleren køber et brugt personmotorkøretøj af en  

 forhandler, der er momsregistreret i et andet EU-land, skal  

 videreforhandleren ligeledes anvende den gældende momssats i det andet  

 EU-land til beregningen af fradraget.
Det gælder uanset, om købet er sket  

 her i landet eller i det andet EU-land.
Det er herved forudsat, at den  

 udenlandske forhandler anvender en ordning, der svarer til den danske  

 brugtmomsordning, jf.
TfS 1997, 313.
 Beregningen tager således højde for og regulerer den lavere moms, der  

 oprindeligt er betalt i et andet EU-land.
Beregning af brugtmoms hvor et brugt personmotorkøretøj er købt for  

 50.000 kr. i Danmark og videresolgt for 70.000 kr.
Momsen af salgsprisen  

 udgør 20 pct. af 70.000 kr. = 14.000 kr.
 Fradraget udgør:
25 x 50.000 kr. = 10.000 kr.100 + 25 Momsen som skal overføres til kontoen for udgående moms, udgør hermed  

 14.000 kr. - 10.000 kr. = 4.000 kr.
Beregning af brugtmoms hvor et brugt personmotorkøretøj er købt for  

 50.000 kr. i et andet EU-land og videresolgt for 70.000 kr.
Momssatsen i  

 det andet EU-land er 15 pct.
 Fradraget udgør:
15 x 50.000 kr. = 6.521 kr.100 + 15 Der skal i dette tilfælde overføres 14.000 kr. - 6.521 kr. = 7.479 kr.  

 til kontoen for udgående moms.
Q.2.3.3 Faktura- og  

 regnskabsbestemmelser Sælgere skal foruden de almindelige fakturakrav, jf.  

 momsbekendtgørelsens § 40, opfylde visse særregler i henhold til  

 momsbekendtgørelsens §§ 92 og 93, hvis de vil benytte  

 brugtmomsordningen for personmotorkøretøjer.
 Virksomheder, der leverer brugte motorkøretøjer, skal således altid  

 udstede en særskilt faktura over leverancen i overensstemmelse med  

 reglerne i momsbekendtgørelsens kapitel 11. Af denne faktura skal det i  

 henhold til momsbekendtgørelsens § 92, stk. 3, fremgå, at:
 Momsbeløb eller en angivelse af, hvordan momsbeløbet udregnes, må ikke  

 fremgå af fakturaen, jf. momsbekendtgørelsens § 92, stk. 2.
 Virksomheder, der indkøber brugte personmotorkøretøjer fra registrerede  

 virksomheder, skal være i besiddelse af ovennævnte faktura, jf.  

 momsbekendtgørelsens § 92, stk. 6.
 I de tilfælde hvor virksomheden køber brugte motorkøretøjer fra ikke  

 registrerede virksomheder eller privatpersoner, skal virksomheden i  

 forbindelse med indkøbet udstede et afregningsbilag, hvorpå anføres de  

 almindelige krav, jf. momsbekendtgørelsens § 40, stk. 1.
Sælgeren skal endvidere attestere rigtigheden af oplysningerne i  

 afregningsbilaget.
Kan dette ikke ske, skal virksomheden være i besiddelse  

 af tilsvarende dokumentation fra sælgeren om handelen, jf.  

 momsbekendtgørelsens § 92, stk. 4.
Virksomheder, der leverer brugte motorkøretøjer, skal føre særskilte  

 regnskaber herfor.
I regnskabet skal der for hvert enkelt motorkøretøj  

 angives:
Auktionsholdere, der leverer brugte motorkøretøjer i henhold til  

 momslovens kap. 17, skal føre et særskilt regnskab for de pågældende  

 varer.
Af regnskabet skal salgsprisen til køber, afregningsprisen til  

 sælger og beregningen af afregningsbeløbet fremgå, jf.  

 momsbekendtgørelsens § 93, stk. 6. Auktionsholdere skal ligeledes udstede  

 en faktura til køber, der opfylder de samme krav som sælgers faktura, jf.  

 ovenfor, og et afregningsbilag til sælger, der opfylder kravene til købers  

 afregningsbilag, jf. ovenfor.
Endelig skal auktionsholdere kunne godtgøre,  

 at det brugte motorkøretøj kan sælges på auktion i henhold til  

 brugtmomsreglerne i kap. 17, jf. momsbekendtgørelsens § 92, stk. 6.
Der henvises i øvrigt til afsnit  

 G.1.2.4  

 vedrørende momsberigtigelsen af køber- og sælgersalæret.
Auktionsholderens  

 momsgrundlag er salæret.
Q.2.4 Fradrag for vare- og  

 lastmotorkøretøjer Q.2.4.1 Generelt om fradrag for små vare- og  

 lastmotorkøretøjer Momslovens § 41, indeholder særlige regler for opgørelsen af  

 fradragsretten for anskaffelse, drift og leje af vare- og  

 lastmotorkøretøjer med en tilladt totalvægt på ikke over 3 tons.
For vare-  

 og lastmotorkøretøjer med en tilladt total vægt på over 3 tons og andre  

 motorkøretøjer f.eks. traktorer, knallerter og cykler gælder de  

 almindelige regler for fradragsret i henhold til §§ 37 og 38, der er  

 beskrevet oven for i afsnit  

 J.1  

 og  

 J.2 .
Ved salg af små vare- og lastvogne skal virksomheden betale moms, jf.  

 momslovens § 8, stk. 1, pkt. 1, når der har været fradragsret ved  

 indkøbet.
Der må ikke beregnes moms af salget, hvis motorkøretøjet sælges  

 som led i overdragelse af en virksomhed eller en del af denne, når den nye  

 indehaver driver registreret virksomhed, jf. § 8, stk. 1, pkt. 3. Hvis  

 motorkøretøjet er et investeringsgode, kan der blive tale om regulering i  

 henhold til §§ 43 og 44.
 Reglerne i momslovens § 41 vedrørende små vare- og lastmotorkøretøjer  

 medfører, at der ved anskaffelsen af sådanne motorkøretøjer alene skal ske  

 en vurdering af, om motorkøretøjet fuldt ud anvendes i forbindelse med  

 virksomhedens fradragsberettigede levering af varer og ydelser.
 Med hensyn til driften skal det alene vurderes, om motorkøretøjet  

 anvendes i forbindelse med udøvelsen af virksomhedens fradragsberettigede  

 levering af varer og ydelser.
For lejede motorkøretøjer, kan momsen vedrørende lejen og driften  

 fradrages, hvis lejemålet vedrører virksomhedens fradragsberettigede  

 levering af varer og ydelser.
Moms af lejen kan kun fradrages med 1/3,  

 hvis lejemålet ikke udelukkende vedrører virksomhedens fradragsberettigede  

 levering af varer og ydelser.
 Det er endvidere en betingelse for anvendelse af reglerne i momslovens  

 § 41, stk. 2 og stk. 3, at virksomhedens leverancer af varer og ydelser  

 overstiger 50.000 kr. årligt.
Q.2.4.2 Anskaffelse af vare- og  

 lastmotorkøretøjer § 41, stk. 1 Efter momslovens § 41, stk. 1, kan købsmomsen vedrørende anskaffelse af  

 vare- og lastmotorkøretøjer med en tilladt totalvægt på højst 3 tons ikke  

 fradrages, medmindre motorkøretøjerne udelukkende anvendes i forbindelse  

 med virksomhedens fradragsberettigede leverancer.
Bestemmelsen omfatter  

 ikke ægtefællers anskaffelse af et vare- og lastmotorkøretøj.
Bestemmelsen indebærer, at delvis fradragsret for købsmomsen ikke  

 anvendes for små vare- og lastmotorkøretøjer.
Vare- og lastmotorkøretøjet  

 skal således udelukkende anvendes i forbindelse med virksomhedens  

 momspligtige aktivteter, for at der er fradragsret.
I denne forbindelse er  

 det ikke alene privat kørsel, herunder kørsel hjem/arbejdsplads, men også  

 enhver anden kørsel, der anses for at være den momspligtige virksomhed  

 uvedkommende og derfor udelukker fradragsret.
I vurderingen af, om der er fradragsret, kan der lægges vægt på  

 forskellige momenter af faktuel karakter.
Som eksempler på momenter, der  

 taler imod fradragsret:
 Momenter, der taler for fradragsret, kan nævnes:
 Det skal bemærkes, at hvor brugeren beskattes efter ligningslovens §  

 16, stk. 3, skal det momsmæssigt vurderes, om beskatningen er en  

 konsekvens af privat kørsel herunder om den konkrete anvendelse er at anse  

 for privat kørsel.
Se Østre Landsrets dom af 29. november 2005,  

 SKM2005.494.ØLR ,  

 hvor det sagsøgende selskab ikke fik medhold i, at selskabet havde  

 fradragsret for momsen af anskaffelsen af en gulpladebil til selskabets  

 direktørs brug, da selskabet ikke havde godtgjort, at bilen  

 udelukkende havde været anvendt i forbindelse med virksomhedens  

 fradragsberettigede levering af varer og ydelser, jf. momslovens § 41,  

 stk. 1. Landsretten lagde vægt på, at bilen var velegnet til privat  

 kørsel, at den uden for almindelig arbejdstid stod parkeret i nærheden af  

 direktørens private bopæl, at direktøren ikke selv rådede over egen bil,  

 og at han ikke førte kørselsregnskab, medens han havde rådighed over  

 bilen.
Disse forhold skabte formodning for privat benyttelse af bilen.  

 Selskabet havde herudover ikke godgjort, at bilen udelukkende havde været  

 anvendt erhvervsmæssigt.
Der kunne i den forbindelswe ikke lægges vægt på  

 det til brug for retssagen efterkonstruerede kørselsregnskab.
Ved kørsel mellem hjem og arbejde foreligger der et privat formål, der  

 er den registrerede virksomhed uvedkommende, hvorfor der ikke er  

 fradragsret for vognens købsmoms, jf.
TfS 1993, 542.
I  

 SKM2005.85.LSR  

 fandt Landsskatteretten det ikke godtgjort, at en varebil udelukkende  

 havde været anvendt i forbindelse med virksomhedens momspligtige  

 leverancer.
Der blev lagt vægt på, at alene indehaveren benyttede bilen,  

 at bilen blev anvendt til kørsel mellem forretningsadresse og indehavers  

 bopæl samt at bilen har været parkeret uden for indehavers bopæl uden for  

 normal arbejdstid.
Virksomheden har ikke sandsynliggjort, at varebilen  

 udelukkende har været anvendt i forbindelse med virksomhedens  

 fradragsberettigede levering af varer og ydelser.
Virksomheden var derfor  

 ikke berettiget til fradrag for moms af udgifter til anskaffelsen.
 Kørsel mellem bopæl og skiftende arbejdssteder, herunder lejlighedsvis  

 kørsel til det faste forretningssted for at supplere køretøjets lager af  

 værktøj, afhentning af arbejdssedler, tegninger eller lign., anses dog for  

 foretaget i virksomhedens interesse med fradrag for køretøjets købsmoms  

 til følge på betingelse af:
Ved skiftende arbejdssteder forstås arbejde i den momsregistrerede  

 virksomheds tjeneste, men uden for virksomhedens faste forretningssted.  

 Ved bedømmelsen af, om der køres mellem skiftende arbejdssteder, er det  

 ikke afgørende, hvor lang arbejdsperioden er det enkelte sted, eller hvor  

 mange arbejdssteder den pågældende har, men kun om det er forskellige  

 arbejdssteder uden for virksomhedens faste forretningsadresse.
Det  

 centrale kriterium for, om der foreligger skiftende arbejdssteder, er  

 arbejdets eller fagets karakter.
Der skal derfor være tale om  

 arbejdssteder, der skifter geografisk på grund af arbejdets karakter,  

 fordi arbejdsfunktionen på et sted er tidsbegrænset.
 I modsætning til skatteområdet findes der ikke på momsområdet en grænse  

 for fradragsret for erhvervsmæssig kørsel på maksimalt 60 dage til det  

 samme arbejdssted, jf. ligningslovens § 9 B, stk. 1, litra a.
Told- og Skattestyrelsen har i en konkret sag, jf.
TfS 1999, 336,  

 truffet afgørelse om, at Momsnævnets afgørelse nr. 1099 fra 1990,  

 hvorefter en naturgasvirksomhed havde fuld fradragsret for moms på  

 anskaffelse af varevogne, også kan finde anvendelse på virksomheder inden  

 for servicesektoren, der under tilsvarende omstændigheder har etableret en  

 vagtordning, som indebærer, at medarbejderne skal være til rådighed uden  

 for almindelig arbejdstid, uanset hvor de opholder sig.
 Herefter kan medarbejdere, der er omfattet af en vagtordning, hvor de  

 skal være til rådighed døgnets 24 timer, deltage i familiefester og lign.  

 inden for det geografiske vagtområde, når de er i virksomhedens tjeneste,  

 uanset hvor de befinder sig, uden at varemotorkøretøjet anses for at være  

 benyttet privat.
Med familiefester og lign. forstås arrangementer af en enkeltstående  

 art, som er planlagt længere tid i forvejen.
Familiebesøg og  

 idrætsarrangementer, som f.eks. deltagelse i ugentlig fodboldtræning,  

 falder derimod ikke inden for den type af arrangementer, der kan tillades,  

 uden at der nægtes fradrag for motorkøretøjets købsmoms.
Hvis en medarbejder flytter fra den faste bopæl til en midlertidig  

 bopæl (sommerhus eller lign.), må medarbejderen ikke anvende  

 motorkøretøjet til kørsel mellem de to adresser, idet kørslen anses for  

 privat.
Såfremt motorkøretøjet skal fra den ene bopæl til den anden, skal  

 det ske i forbindelse med kørsel til og fra arbejde.
 Følgende betingelser skal således være opfyldt, for at kørslen mellem  

 bopæl og virksomhedens faste forretningssted som led i en vagtordning ikke  

 anses for privat kørsel:
Q.2.4.3 Drift af vare- og lastmotorkøretøjer §  

 41, stk. 2 Moms, der vedrører drift af små vare- og lastmotorkøretøjer på ikke  

 over 3 tons i totalvægt, kan fuldt ud fradrages, selv om motorkøretøjet  

 kun anvendes delvist i den momsregistrerede virksomhed.
 Bestemmelsen skal ses i sammenhæng med momslovens § 41, stk. 1,  

 hvorefter der ikke gives fradrag for købsmomsen vedrørende anskaffelsen,  

 hvis køretøjet bruges delvist til andre formål end den momsregistrerede  

 virksomhed.
Fradragsretten omfatter driftsudgifter herunder også reparations- og  

 vedligeholdelsesudgifter, f.eks. udskiftning af motorkøretøjets motor.  

 Derimod er udgifter til en hardtop og montering af denne ikke anset for en  

 driftsudgift.
Momsen af denne udgift behandles ligesom momsen af  

 motorkøretøjets anskaffelsespris.
Der  henvises endvidere  

 til  

 Q.2.2.1 .
Reglerne i § 41, stk. 2, gælder også, hvor det er virksomhedsejerens  

 ægtefælle, der ejer motorkøretøjet.
Det er i den henseende ikke  

 ejerforholdet men den faktiske anvendelse i virksomheden, der er afgørende  

 for fradragsretten.
Q.2.4.4 Lejede vare- og lastmotorkøretøjer § 41,  

 stk. 3 Momslovens § 41, stk. 3, vedrører vare- og lastmotorkøretøjer med en  

 tilladt totalvægt på ikke over 3 tons, som er lejet af  

 virksomheden.
For disse motorkøretøjer kan momsen vedrørende driften  

 fradrages uanset, om motorkøretøjet ikke udelukkende anvendes i den  

 registrerede virksomhed.
Moms af lejeudgifter kan fradrages med en tredjedel, hvor det lejede  

 motorkøretøj kun anvendes delvist i den registrerede virksomhed.
Hvis  

 motorkøretøjet anvendes fuldt ud i den registrerede virksomhed, gælder de  

 almindelige regler for momsfradrag i momslovens § 37.
Q.2.4.5 Krav til omsætning § 41, stk.  

 4 Det er en betingelse for at kunne fradrage momsen af driften og lejen  

 af motorkøretøjet i henhold til momslovens § 41, stk. 2 og stk. 3, at den  

 momsregistrerede virksomhed har en momspligtig omsætning på mere end  

 50.000 kr. årligt i henhold til momslovens § 41, stk. 4, jf.  

 SKM2001.151.LSR ,  

 se også  

 J.2.4.2 ,  

 J.2.4.3  

 og  

 J.2.4.4 .
Told- og Skattestyrelsen har truffet afgørelse om, jf.
TfS 1997, 73, at  

 en virksomhed kunne fradrage momsen af driftsudgifter til en varebil, selv  

 om virksomhedens omsætning af momspligtige varer og ydelser ikke oversteg  

 den dagældende registreringsgrænse på 20.000 kr. årligt.
 Der var tale om en landbrugsbedrift, der i forbindelse med en  

 omstilling fra planteavl til kvægavl, hvor bl.a. staldbygningerne blev  

 ombygget, og en kvægbesætning blev anskaffet, havde en omsætningsnedgang  

 til under registreringsgrænsen, men som efterfølgende forventedes at ligge  

 over registreringsgrænsen.
 Styrelsen fandt, at momslovens § 41, stk. 4, ikke har til hensigt at  

 begrænse fradragsretten for virksomheder, der efter en konkret vurdering  

 er omfattet af registreringspligten i § 49, stk. 1.
 Momslovens § 41, stk. 4, begrænser således alene fradragsretten for  

 virksomheder, der efter en konkret vurdering ikke er omfattet af  

 registreringspligten, men alligevel har ladet sig registrere (frivillig  

 registrering).
Q.2.5 Skematisk oversigt over fradragsregler for  

 motorkøretøjer Fradragsregler for personmotorkøretøjer og motorcykler:
 Fradragsregler for vare- og lastvogne med tilladt totalvægt på ikke  

 over 3 tons (gulpladebiler), der kun anvendes til momspligtige  

 formål:
 Fradragsregler for vare- og lastvogne med tilladt totalvægt på  

ikke over 3 tons (gulpladebiler), der anvendes til momspligtige og  

 momsfrie, men dog erhvervsmæssige formål:
 Fradragsregler for vare- og lastvogne med tilladt totalvægt på  

ikke over 3 tons (gulpladebiler), der anvendes til både  

 momspligtige og private formål:
 Fradragsregler for vare- og lastvogne med tilladt totalvægt på over  

 3 tons (vare- og lastvogne på gule plader samt busser), der kun  

 anvendes til momspligtige formål:
 Fradragsregler for vare- og lastvogne med tilladt totalvægt på over  

 3 tons (vare- og lastvogne på gule plader samt busser), der er at anse  

 som investeringsgoder og anvendes anvendes til både momspligtige og  

 momsfri, men dog erhvervsmæssige formål:
 Fradragsregler for vare- og lastvogne med tilladt totalvægt på over  

 3 tons (vare- og lastvogne på gule plader samt busser), der er at anse  

 som investeringsgoder og anvendes til både momspligtige og private formål:
Q.2.6 Erhvervelse og salg af nye  

 motorkøretøjer Q.2.6.1 Definition af nye  

 motorkøretøjer Ved nye motorkøretøjer forstås i henhold til momslovens § 11, stk. 4,  

 nr. 1:
Q.2.6.2 Nye motorkøretøjer Der skal betales moms ved erhvervelse af nye motorkøretøjer fra andre  

 EU-lande, jf. momslovens § 11, stk. 1, nr. 2. Det følger endvidere af §  

 46, stk. 2, at betalingen af momsen påhviler den person, der har foretaget  

 den afgiftspligtige erhvervelse.
 Såfremt ikke afgiftspligtige juridiske personer samt afgiftspligtige  

 personer, der ikke er registreringspligtige efter § 47, er registreret for  

 erhvervelse af nye motorkøretøjer, jf. § 48, eller er frivilligt  

 registreret i henhold til § 50, skal regnskabet føres i overensstemmelse  

 med momsbekendtgørelsens kapitel 12, se  

 N.5 .
Hvis det er privatpersoner eller andre, der ikke er registreret, der  

 erhverver det nye motorkøretøj, skal de senest 14 dage efter  

 motorkøretøjets ankomst her til landet anmelde det til told- og  

 skatteforvaltningen.
Anmeldelsen skal endvidere ledsages af en faktura, og  

 momsen skal indbetales senest 14 dage efter påkrav fra told- og  

 skatteforvaltningen, jf. momslovens § 65, stk. 3.
 Hvis en dansk virksomhed sælger nye motorkøretøjer til andre EU-lande,  

 kan dette gøres momsfrit i henhold til momslovens § 34, stk. 1, nr. 2. Det  

 er en betingelse for momsfritagelsen, at det er et nyt motorkøretøj i  

 henhold til § 11, stk. 4, og at motorkøretøjet forsendes eller  

 transporteres til erhververen i et andet EU-land enten af sælgeren, af  

 erhververen eller for disses regning.
Det er alene sælgeren/virksomheden, der i momsmæssig henseende bærer  

 risikoen for, at motorkøretøjet forsendes eller transporteres til et andet  

 EU-land, jf.
TfS 1999, 355. Sælgeren/virksomheden skal således på behørig  

 vis godtgøre at have været i god tro med hensyn til, at varen faktisk er  

 kommet frem til et andet EU-land, når det er køber, der har  

 arrangeret transporten af varen, jf.
TfS 2001, 256. Virksomheden skal  

 endvidere registreres for salget i henhold til momslovens § 49, såfremt  

 leverancerne overstiger 50.000 kr. årligt.
Virksomheden kan også lade sig  

 registrere frivilligt i henhold til § 50, såfremt leverancerne ikke  

 overstiger 50.000 kr. årligt.
Fakturakravene er fastsat i  

 momsbekendtgørelsens §§ 40 og 41. Der henvises i øvrigt til afsnit  

 Q.2.13 .
 Er det en dansk virksomhed eller en privatperson, der lejlighedsvis  

 leverer et nyt motorkøretøj til et andet EU-land i henhold til momslovens  

 § 11, stk. 4, er virksomheden eller privatpersonen en momspligtig person i  

 henhold til § 3, stk. 2, nr. 1. Såfremt virksomheden eller privatpersonen  

 er registreret for et enkeltstående salg af et nyt motorkøretøj til et  

 andet EU-land, skal denne virksomhed eller privatperson udstede faktura  

 over salget, jf. § 53, stk. 1. Kopi af fakturaen skal indsendes  

 til told- og skatteforvaltningen senest 1 måned efter udløbet af  

 den kalendermåned, i hvilken leverancen har fundet sted, jf. § 53, stk.  

 2.
 Andre registrerede virksomheder skal først indsende faktura til told-  

 og skatteforvaltningen senest 1 måned og 10 dage efter det kvartal, hvori  

 leveringen har fundet sted, jf. momsbekendtgørelsens § 44, stk. 2.
 Hvis der samtidig med indsendelsen af fakturakopi indsendes  

 dokumentation for den moms, der er betalt ved købet af det pågældende  

 motorkøretøj, kan sælger få tilbagebetalt den moms, der tidligere er  

 betalt, jf. momslovens § 53, stk. 2. Det kan dreje sig om den moms, der er  

 indeholdt i den oprindelige købspris eller den moms, der er betalt ved en  

 tidligere erhvervelse fra et andet EU-land eller ved indførsel fra steder  

 uden for EU.
 Hvis motorkøretøjet har tabt i værdi siden anskaffelsen, nedsættes  

 tilbagebetalingsbeløbet med en andel svarende til forholdet mellem den  

 oprindelige anskaffelsespris uden moms og videresalgsprisen, jf.  

 momslovens § 53, stk. 2.
 Når registrerede virksomheder leverer nye motorkøretøjer til ikke  

 registrerede virksomheder og privatpersoner i andre EU-lande, og når ikke  

 registrerede virksomheder og privatpersoner leverer nye motorkøretøjer til  

 et andet EU-land, skal de udstede fakturaer, jf. momsbekendtgørelsens §  

 44, stk. 1, der udover de i § 40, stk. 1, nævnte oplysninger  

 indeholder:
 For salg af motorkøretøjer, der ikke anses som nye, fra en dansk  

 virksomhed til en udenlandsk erhverver, der er registreret for moms i et  

 andet EU-land, jf. momslovens § 34, stk. 1, nr. 1, henvises til afsnit  

 I.1.1.1 .
 For salg af motorkøretøjer, der af sælger eller af køber, som ikke er  

 registreret her i landet eller for disses regning udføres til steder uden  

 for EU i henhold til momslovens § 34, stk. 1, nr. 5, henvises til afnsit  

 Q.2.13 .
 For at sikre at at en bil, der er solgt momsfrit  

 i Danmark momsberigtiges i erhvervelses-/forbrugslandet, skal  

 Skattecentrene indsende kopier af alle fakturaer, der vedrører salg af nye  

 motorkøretøjer til private og ikke momsregistrerede virksomheder i andre  

 EU-lande til SKAT, Hovedcentret.
Q.2.7 Momsgrundlaget Ved levering af motorkøretøjer og andre varer og ydelser  

 er momsgrundlaget efter momslovens § 27 vederlaget, ekskl. moms.  

 Finder betaling helt eller delvis sted, inden leveringen finder sted,  

 eller inden faktura udstedes, skal 80 % af det modtagne beløb medregnes i  

 momsgrundlaget i den periode, hvor beløbet modtages, jf. § 23, stk. 3, og  

 § 27, stk. 1.
 Spørgsmålet om den momsmæssige behandling af registreringsafgift, har  

 været behandlet af Landsskatteretten i  

 SKM2003.433.LSR  

 og  

 SKM2004.235.LSR .  

 Samtidig behandles spørgsmålet ved Østre Landsret, der i  

 SKM2005.115.ØLR  

 har afsagt kendelse om præjudiciel forelæggelse for EF-domstolen, hvor  

 sagen blev behandlet som sag C-98/05. På denne baggrund har Told- og  

 Skattestyrelsen i  

 SKM2005.160.TSS  

 udtalt sig om spørgsmålet.
 Registreringsafgift skal ikke indgå i bilforhandlerens momsgrundlag ved  

 salg af biler, når en forhandler afholder udgiften på vegne af en konkret  

 køber, i hvis navn bilen bliver indregistreret.
Styrelsen udtaler i  

 SKM2005.160.TSS ,  

 at i forhold 1 i  

 SKM2004.235.LSR  

 havde autoforhandleren med urette anvendt brugtmomsordningen på nye  

 motorkøretøjer, som blev indregistreret i købers navn i forbindelse med  

 salget af 12 biler.
Forholdet måtte derfor betragtes som salg af nye  

 biler.
Landsskatteretten udtaler om forhold 1: "Landsskatteretten finder,  

 at registreringsafgiftslovens §§ 8 og 10 er særbestemmelser, der gør op  

 med registreringsafgiftens betydning for merværdiafgiftsgrundlaget  

 vedrørende nye motorkøretøjer, hvorfor registreringsafgiften ikke  

 omfattes af afgiftsgrundlaget efter momslovens § 27, stk. 2, nr. 1.  

 Der kan herved henvises til Landsskatterettens kendelse offentliggjort i  

 SKM2003.433.LSR .  

 Momsgrundlaget i forbindelse med salg af de under dette forhold omhandlede  

 biler skal derfor opgøres med fradrag af den endelig erlagte  

 registreringsafgift, jf. herved det under forhold 3 anførte." I forhold 3 i  

 SKM2004.235.LSR  

 havde autoforhandleren ikke medregnet foreløbigt fastsat depositum for  

 registreringsafgiften i momsgrundlaget efter momslovens § 27 i forbindelse  

 med salget af 2 biler, der blev indregistreret i købers navn.
Det  

 foreløbigt fastsatte depositum oversteg den endeligt afregnede  

 registreringsafgift.
Om forhold 3 udtaler Landsskatteretten: "Retten  

 finder, at det beløb som ikke skal medregnes til momsgrundlaget, i  

 overensstemmelse med momslovens § 27, stk. 2, nr. 1, er den endelig  

 erlagte registreringsafgift, idet denne, og ikke det på  

 faktureringstidspunktet foreløbigt fastsatte depositum, må anses for den  

 af virksomheden på køberens vegne afholdte udgift." I  

 SKM2005.160.TSS  

 fandt styrelsen, at Landsskatterettens kendelse i  

 SKM2004.235.LSR  ikke  

 medfører en ændring af praksis for motorkøretøjer, der indregistreres  

 i køberens navn.
Om motorkøretøjer, der formelt er indregistreret i forhandlerens navn,  

 men reelt er indregistreret i købers navn, bemærker styrelsen i  

 SKM2005.160.TSS ,  

 at i   

 SKM2003.433.LSR  

 havde forhandleren indregistreret 2 biler i eget navn som demobiler.
Det  

 fremgår af kendelsen, at Landsskatteretten i en tidligere kendelse, havde  

 underkendt beregningen af registreringsafgift i forbindelse  

 med indregistreringen af bilerne, idet indregistreringen som demobil  

 ikke kunne anses for reel.
Derfor skulle beregningen af  

 registreringsafgift ved salget til endelige brugere foretages på baggrund  

 af den ved denne handel opnåede pris, således at afgiften skulle indgå i  

 den samlede pris.
Landsskatteretten udtaler på denne baggrund:  

 "Landsskatteretten finder, at registreringsafgiftslovens § 8 er en  

 særbestemmelse, der gør op med registreringsafgiftens betydning for  

 merværdiafgiftsgrundlaget vedrørende nye motorkøretøjer, hvorfor  

 registreringsafgiften ikke omfattes af afgiftsgrundlaget efter momslovens  

 § 27, stk. 1, nr. 1. Der kan herved henvises til Landsskatterettens ikke  

 offentliggjorte kendelse af 31. marts 1999 (j.nr. 661-1664-0010)." Om  

 SKM2004.235.LSR  bemærker  

 styrelsen i  

 SKM2005.160.TSS ,  

 at i sagens forhold 4 havde forhandleren den 29. august 2000  

 foretaget indregistrering i eget navn og afgiftsberigtigelse af en  

 campingbil.
Autoforhandlerens repræsentant oplyste overfor  

 Landsskatteretten, at bilen blev anvendt som demobil og til ikke  

 fradragsberettigede formål (virksomheden uvedkomne formål). Den 1.  

 september 2000 blev den pågældende campingbil solgt.
Den til køberen  

 udstedte salgsfaktura indeholder en uspecificeret salgspris (dvs. uden  

 specifikation af moms og registreringsafgift) samt oplysning om, at salget  

 vedrører en brugt bil, og at momsen er beregnet efter de særlige regler  

 for brugtmoms.
Af fakturaen fremgår endvidere, at bilen havde kørt 0 km  

 ved salget.
Forinden havde forhandleren udstedt en intern faktura, hvorved  

 der er beregnet moms af bilens salgspris som ny, og depositum for  

 registreringsafgiften er ikke medregnet til den momspligtige værdi.  

 Salgsprisen for bilen oversteg den internt fakturerede pris inkl.  

 registreringsafgift.
Landsskatteretten udtalte følgende om forholdet:  

 "Indledningsvis bemærkes, at den omhandlede campingbil efter sin karakter  

 vil kunne anses for omfattet af momslovens § 42, stk. 1, nr. 7, jf.
Told-  

 og Skattestyrelsens udtalelse offentliggjort i Tidsskrift for Skatter og  

 Afgifter 1998.16. Retten finder det ikke godtgjort, at bilen har været  

 anvendt til formål omfattet af momslovens § 42, stk. 1, nr. 7. Der er  

 herved henset til, at indregistrering i selskabets navn er sket kort  

 forinden salg til kunden, samt at hverken de af selskabet oplyste  

 omstændigheder vedrørende køb og salg af bilen eller den foretagne  

 indregistrering i selskabets navn godtgør en sådan anvendelse.
De af  

 selskabet påberåbte forhold vedrørende bl.a. direktørens skatteansættelse  

 kan ej heller tillægges vægt.
Bilen kan derfor ikke anses for udtaget i  

 henhold til momslovens § 5, stk. 2, forinden salg.
I forbindelse med salg  

 af den pågældende bil skal der herefter beregnes moms i medfør af  

 momslovens § 27. I overensstemmelse med det under forhold 3 anførte, skal  

 den erlagte registreringsafgift ikke medregnes til momsgrundlaget, jf.  

 herved momslovens § 27, stk. 2, nr. 1." Styrelsen bemærker i  

 SKM2005.160.TSS ,  

 at som det fremgår af Landsskatterettens kendelser i  

 SKM2003.433.LSR  

 og  

 SKM2004.235.LSR  

 er der også på momsområdet mulighed for at anvende en  

 realitetsgrundsætning, det vil sige at foretage en retlig bedømmelse, der  

 er baseret på en analyse af transaktionernes objektive, reelle karakter,  

 og ikke parternes formelle benævnelse.
Adgangen til at foretage en  

 realitetsbedømmelse kan udledes af EF-domstolens praksis vedrørende 6.  

 momsdirektiv.
Det følger af EF-domstolens faste retspraksis, at ved  

 afgørelsen af, om en transaktion er afgiftspligtig, skal tages hensyn til  

samtlige omstændigheder ved den pågældende transaktion, idet det  

 skal undersøges, hvad der er karakteristisk for denne  

 transaktion.
EF-domstolen udtaler i sag C-231/94, Fåborg-Gelting, præmis 12, at "Ved  

 afgørelsen af, om transaktionerne skal anses for at udgøre levering af  

 goder eller tjenesteydelser, skal der tages hensyn til samtlige  

 omstændigheder ved den pågældende transaktion, idet det skal undersøges,  

 hvad der er karakteristisk for denne." I sag C-150/99, Stockholm Lindöpark AB, udtaler EF-Domstolen i præmis  

 26, at "Det fremgår af Domstolens praksis, at der ved afgørelsen af, om en  

 transaktion er afgiftspligtig, skal tages hensyn til samtlige  

 omstændigheder ved den pågældende transaktion, idet det skal undersøges,  

 hvad der er karakteristisk for denne (jf. dom af 2.5.1996, sag C-231/94,  

 Faaborg-Gelting Linien, Sml.
I, s. 2395, præmis 12)." Det fremgår endvidere af EF-domstolens praksis, at det ved bedømmelsen  

 af, hvilken transaktion, der i det konkrete tilfælde er foretaget, ikke  

 har betydning, hvad parterne har betegnet transaktionen som.
 EF-Domstolen fastslår i præmis 16 i sag C-342/87, Genius Holding, at  

 "Det følger af denne bestemmelse, at når det oprindeligt foretagne fradrag  

 ikke svarer til den afgift, der skyldes efter loven, skal det berigtiges,  

 selv om det svarer til den afgift, der er anført på en faktura eller på et  

 dokument, der tjener som faktura".
 Landsskatterettens kendelser i såvel  

 SKM2003.433.LSR  

 som i  

 SKM2004.235.LSR  er  

 således i overensstemmelse med EF-domstolens faste praksis vedrørende  

 fortolkningen af 6. momsdirektiv og således ikke er en ny  

 praksis, men følger og supplerer allerede foreliggende praksis vedrørende  

 momsloven og 6. momsdirektiv.
Om motorkøretøjer anvendt til både demonstrationskørsel og  

 ærindekørsel bemærker styrelsen i  

 SKM2005.160.TSS ,  

 at vedrørende forhold 2 i  

 SKM2004.235.LSR  

 er det oplyst, at forhandleren i den pågældende periode har solgt 5 biler,  

 som forinden var udtaget til anvendelse i virksomheden og indregistreret i  

 dets navn.
Bilerne har efter udtagningen været anvendt dels til demobrug  

 og dels til virksomhedens egen ærindekørsel.
I forbindelse med udtagningen  

 har selskabet udstedt intern faktura, hvorved der blev beregnet moms af  

 nettoværdien, dvs. ekskl. registreringsafgift, tilsvarende forhold 1. Ved  

 det efterfølgende salg har forhandleren til køberen udstedt faktura med en  

 uspecificeret salgspris og med angivelse af, at momsberegningen er sket  

 efter brugtmomsreglerne, ligeledes tilsvarende forhold 1. Den samlede  

 salgspris for bilerne oversteg den internt beregnede salgspris inkl.  

 depositum for registreringsafgift, ligesom det internt fakturerede  

 depositum for registreringsafgift oversteg den afregnede  

 registreringsafgift.
De solgte biler var ved leveringen lokalt monteret  

 med ekstra udstyr.
Under sagen for Landsskatteretten nedlagde forhandlerens repræsentant  

 påstand om, at der i medfør af momslovens § 13, stk. 2, ikke skal beregnes  

 moms ved salg af disse biler.
Landsskatteretten udtaler om forholdet:  

 "Omhandlede biler er indkøbt som nye biler fra importøren og af selskabet  

 indregistreret i eget navn.
I overensstemmelse med det af selskabet  

 oplyste, må det lægges til grund, at disse biler har været anvendt til  

 henholdsvis demonstrationskørsel og virksomhedens egen ærindekørsel.  

 Retten finder herefter, at bilerne bl.a. har været anvendt til formål  

 omfattet af momslovens § 42, stk. 1, nr. 7, hvorfor der i forbindelse med  

 indregistreringen foreligger udtagning i medfør af momslovens § 5, stk. 2.  

 Det bemærkes, at der vedrørende sådanne biler skal beregnes moms i henhold  

 til momslovens § 28 samt, at momsgrundlaget er ekskl.  

 registreringsafgiften, jf. herved Landsskatterettens ikke offentliggjorte  

 kendelse af 31. marts 1999 (j.nr. 661-1664-0010) samt Told- og  

 Skattestyrelsens meddelelse offentliggjort i  

SKM2001.296.TSS /TfS  

 2001.648, hvorved der foretages berigtigelse af afsnit  

 Q.2.10  

 i Momsvejledningen.
Retten finder herefter, at videresalg af bilerne i  

 overensstemmelse med selskabets påstand kan ske momsfrit i medfør af  

 momslovens § 13, stk. 2, ligesom der i henhold til det ovenfor anførte  

 ikke er grundlag for at beregne moms af differencen mellem den  

 erlagte/afregnede registreringsafgift og depositum for  

 registreringsafgift.
For så vidt angår udstyr, der lokalt er påmonteret de  

 udtagne biler forinden videresalg, finder retten, at dette udstyr  

 ligeledes må anses for udtaget, jf. momslovens § 42, stk. 1, nr. 7, samt §  

 5, stk. 2, og dermed omfattet af momslovens § 13, stk. 2, i forbindelse  

 med videresalg af de pågældende biler.
Det bemærkes herved, at de af  

 selskabet påberåbte afgørelser C-322/99 og C-323/99 ikke er anvendelige i  

 den omhandlede situation, som vedrører allerede udtagne biler." Styrelsen bemærker i  

 SKM2005.160.TSS ,  

 at kendelsen for så vidt angår udtagning og efterfølgende salg  

 af motorkøretøjer er i overensstemmelse med gældende  

 praksis.
Told- og Skattestyrelsen har i  

 SKM2005.160.TSS  

 udtalt sig om betydningen af Landsskatterettens kendelser for andre  

 tilfælde end dem, der er omhandlet i kendelserne.  

 Om "normalsituationen", hvor forhandleren har indregistreret  

 motorkøretøjet i købers navn i forbindelse med salget af en ny bil indkøbt  

 med henblik på videresalg, bemærkede styrelsen, at spørgsmålet, om  

 registreringsafgiften i normalsituationen skal indgå i momsgrundlaget,  

 verserede ved Østre Landsret.
Spørgsmålet var forelagt præjudicielt for  

 EF-domstolen, jf.  

 SKM2005.115.ØLR  (domstolens  

 sag C-98/05).
Told- og Skattestyrelsen ville vurdere betydningen af EF-domstolens dom  

 i sagen, når dommen forelå.
Indtil da fastholdtes hidtidig praksis.
Dette  

 betød, at havde forhandleren afholdt registreringsafgiften på vegne af en  

 konkret køber, kunne registreringsafgiften fortsat holdes uden for  

 momsgrundlaget.
Tilsvarende har styrelsen i  

 SKM2005.160.TSS  

 udtalt sig om den situation, hvor motorkøretøjerne indregistreres i  

 forhandlerens navn, og denne indregistrering er reel, dvs.  

 forhandleren reelt er bruger af køretøjerne på  

 indregistreringstidspunktet, men der sker ikke momsmæssigt udtagning.
Der  

 har været spurgt om, der som følge af Landsskatterettens kendelser ved et  

 efterfølgende salg til en køber skal ses bort fra registreringsafgiften,  

 og om der i givet tilfælde skal ses bort fra hele registreringsafgiften  

 eller evt. kun forholdsmæssigt for en del af afgiften.
Styrelsen henviste her til, at Østre Landsret i spørgsmål 2  

 til EF-domstolen, jf.  

 SKM2005.115.ØLR ,  

 havde forespurgt, om en medlemsstat kan indrette sit afgiftssystem på en  

 sådan måde, at registreringsafgiften betragtes som et udlæg, som  

 forhandleren afholder på den endelige købers vegne, således at det er den  

 endelige køber, der er den umiddelbart afgiftspligtige.
Spørgsmålet om,  

 hvorvidt det, om registreringsafgiften kan betragtes som et udlæg eller  

 ej, har betydning for, om registreringsafgiften skal medgå i  

 momsgrundlaget, var således under behandling ved Østre Landsret og  

 EF-domstolen.
Besvarelsen af spørgsmålet om betydningen af Landsskatterettens  

 kendelser i andre tilfælde end dem, der svarer til  

 SKM2003.433.LSR  

 og  

 SKM2004.235.LSR ,  

 ville derfor afvente, at EF-domstolens dom forelå.
Indtil dette skete  

 fastholdtes praksis.
Det ville sige, at registreringsafgiften ikke kunne  

 holdes uden for momsgrundlaget i forbindelse med et efterfølgende  

 momspligtigt salg, hvis den foregående indregistrering reelt var sket i  

 forhandlerens navn.
EF-domstolen har den 1. juni 2006 afsagt dom i sag C-98/05, De Danske  

 Bilimportører, (  

 SKM2006.400.EFD )  

 i overensstemmelse med Skatteministeriets synspunkter.
Domstolen har  

 således udtalt, at "De forelagte spørgsmål skal derfor besvares med,  

 at i forbindelse med en købsaftale, der bestemmer, at forhandleren i  

 overensstemmelse med køberens intenderede brug af motorkøretøjet leverer  

 dette i indregistreret form og for en pris, der omfatter den  

 registreringsafgift, som forhandleren har erlagt før leveringen, er denne  

 afgift, hvis afgiftsudløsende omstændighed ikke er leveringen, men den  

 første indregistrering af køretøjet på det nationale område, ikke omfattet  

 af begrebet skatter, told, importafgifter og andre afgifter som omhandlet  

 i sjette direktivs artikel 11, punkt A, stk. 2, litra a). En sådan afgift  

 svarer til et beløb, som den afgiftspligtige person modtager fra køberen  

 af motorkøretøjet som tilbagebetaling af omkostninger afholdt i dennes  

 navn og for dennes regning som omhandlet i samme bestemmelses stk. 3,  

 litra c)." I "normalsituationen" skal registreringsafgiften således holdes  

 uden for momsgrundlaget som et udlæg, jf. momslovens § 27, stk. 3, nr. 3.  

 Østre Landsret har endnu ikke afsagt dom i sagen.
Når dommen foreligger,  

 vil SKAT foretage en samlet vurdering af betydningen af EF-domstolens dom  

 og landsrettens dom for praksis.
Indtil da fastholdes praksis uændret, jf.  

 SKM2005.160.TSS .
 Ved salg på auktion vil auktionssalæret også skulle medregnes i  

 momsgrundlaget, jf. afsnit  

 G.1.2.4 .
 Kreditkøbstillæg, finansieringstillæg og lignende skal efter  

 momslovens § 27, stk. 2, nr. 5, medregnes i momsgrundlaget.
 Landsskatteretten har i   

 SKM2001.456.LSR  fastslået,  

 at en leverandørs ydelse af henstand med betaling af prisen ud over  

 leveringstidspunktet kan anses som ydelse af et lån omfattet af  

 fritagelsesbestemmelsen i momslovens § 13, stk. 1, nr. 11, litra a.  

 Oprettelsesgebyrer i forbindelse med virksomhedens finansiering af  

 købekontrakter vedrørende salg på kredit var derfor fritaget for moms.  

 Told- og Skattestyrelsen har i TSS-cirkulære  

 2002-06  udtalt,  

 at  

 SKM2001.456.LSR  

 fører til, at når et oprettelsesgebyr kan henføres til ydelse af lån,  

 fører det til, at disse gebyrer ikke kan medregnes i  

 afgiftsgrundlaget, jf. momslovens § 13, stk. 1, nr. 11, litra a, se  

 D.11.11.4.3 .
I   

 SKM2003.541.LSR  

 har Landsskatteretten truffet afgørelse om, at et selskabs rykkergebyrer  

 ved for sen betaling af momspligtige leasingydelser ikke var momspligtige.  

 Landsskatteretten finder, at de på forhånd aftalte rykkergebyrer må anses  

 for et standardiseret og objektivt grundlag for den godtgørelse af  

 omkostninger i forbindelse med påmindelse af betalingskravet, som  

 selskabet kan kræve for tab ved ikke at modtage den aftalte pengeydelse  

 til den aftalte tid.
Tabet består i denne situation af udgifter til  

 iværksættelse af rykkerprocedure m.v.
Den godtgørelse af omkostninger, som  

 finder sted ved rykkergebyrerne må anses for at være af en anden karakter  

 end de af 6. momsdirektiv artikel 11, pkt.
A, stk. 2, litra b, omfattede  

 biomkostninger, og ses i hvert fald ikke med hjemmel i den danske momslov  

 at kunne medregnes som en del af momsgrundlaget for den leverede  

 leasingydelse.
Godtgørelsen kan endvidere ikke anses som vederlag for en  

 leverance og må som følge heraf anses for at falde uden for momslovens  

 anvendelsesområde, jf. § 4, stk. 1. Se også afsnit   

 D.2.4  

 og  

 G.1.2.2 .  

 Som følge af Landsskatterettens kendelse i  

 SKM2003.541.LSR  

 er praksis om, at rykkergebyrer er en del af vederlaget for  

 leverancen ændret, jf.
TSS-cirkulære  

 2005-05 .  

 Rykkergebyret betragtes herefter ikke som en del af vederlaget for  

 leverancen, men som en erstatning, der falder uden for momslovens  

 anvendelsesområde.
 Synsgebyrer og gebyrer for nummerplader ved salg og reparation af  

 motorkøretøjer kan holdes uden for momsgrundlaget som udlæg efter reglerne  

 i momslovens § 27, stk. 3, nr. 3. Om udlægsreglerne, se  

 G.1.3.2 .
 Til momsgrundlaget medregnes ikke:
Hvor en bilejer indleverer sit gamle motorkøretøj til en forhandler  

 eller autoophugger med henblik på at få motorkøretøjet ophugget, skal det  

 fulde vederlag for ophugningen momsberigtiges.
Selve den godtgørelse, som  

 ydes af Miljøordning for biler til den sidst registrerede ejer, er et  

 momsfrit tilskud til ejeren af motorkøretøjet uanset, om godtgørelsen  

 udbetales til ejeren af motorkøretøjet via autoophuggeren ved en  

 transporterklæring.
 Godtgørelse af registreringsafgift ved udførsel af brugte biler og  

 motorcykler har Told- og Skattestyrelsen anset for at udgøre en  

 del af det samlede vederlag, som forhandleren modtager, se nærmere herom i  

 SKM2003.485.TSS  

 og afsnit  

 R.5 .
 For en mere udførlig beskrivelse af momsgrundlaget, se afsnit  

 G .
Q.2.8 Udlejningsvirksomheder og køreskoler § 30,  

 stk. 1 og stk. 2 Udlejningsvirksomheder og køreskoler kan momsberigtige motorkøretøjer,  

 der har været anvendt til udlejning eller køreundervisning, på et  

 reduceret grundlag, når de udtages til ejerens private brug eller sælges.  

 Bestemmelsen omfatter kun motorkøretøjer, der skal registreres efter  

 færdselsloven.
 Udenfor falder motorkøretøjer, der ikke skal registreres f.eks.  

 motorkøretøjer, der anvendes på køretekniske anlæg, til stockcarløb og  

 lign.
Det reducerede grundlag udgør et beløb, der svarer til momsgrundlaget  

 ved motorkøretøjets første momsberigtigelse her i landet fratrukket et  

 beløb, der forholdsmæssigt udgør dette grundlags andel af det samlede  

 værditab på motorkøretøjet.
Herved undgår man at betale moms af  

 registreringsafgiften, som indgår i motorkøretøjets samlede salgspris, og  

 som ikke bliver momsberigtiget ved salg af nye motorkøretøjer.
Hvis  

 momsgrundlaget udgjorde 35 pct. af motorkøretøjets oprindelige salgspris,  

 udgør det reducerede grundlag også 35 pct. af videresalgsprisen.
 Det reducerede momsgrundlag kan findes ved følgende  

 beregningsmodel:
 Hvor det er en udlejningsvirksomhed, der anvender det reducerede  

 grundlag, er det uden betydning, hvor stor en del udlejningen udgør af  

 udlejers samlede omsætning, så længe motorkøretøjerne er indregistreret og  

 forsikret som udlejningsbiler.
Landsskatteretten har således udtalt, jf.
TfS 1999, 472, at biler, der  

 er indregistreret og forsikret som udlejningsbiler med henblik på  

 udlejning fra et værksted i forbindelse med reparation af kundebiler, er  

 omfattet af disse særlige regler.
Der skal således ikke foretages en  

 vurdering af, om virksomheden driver egentlig udlejningsvirksomhed.
Det er  

 endvidere uden betydning, hvor stor en del udlejningen udgør af den  

 samlede omsætning, og at udlejningsprisen er lavere end sædvanlig leje i  

 egentlige udlejningsvirksomheder.
 Der skal i øvrigt henvises til afsnit  

 C.1.4.2  

 vedrørende den momsmæssige vurdering af foreninger, der udlejer  

 delebiler.
 Eksempel:
 Momsgrundlaget på kr. 150.000 udgør således 31 pct. af købsprisen på  

 kr. 488.400.
 Motorkøretøjet sælges senere for kr. 300.000.
 Det reducerede grundlag udgør herefter 31 pct. af kr. 300.000 = 93.000  

 kr.
 Moms 25 pct. af kr. 93.000=23.250 kr.
Moms ved købet er den moms, der er beregnet af motorkøretøjets  

 momsgrundlag ekskl. registreringsafgift.
Salgsprisen er den aftalte pris,  

 som opnås ved afsætning af motorkøretøjet her i landet.
Købsprisen ved  

 motorkøretøjets første momsberigtigelse her i landet udgør for  

 indregistrerede motorkøretøjer nyvognsprisen, hvorimod købsprisen for  

 importerede brugte biler er vurderingsprisen.
For motorkøretøjer hvor der er betalt moms her i landet, men hvor  

 motorkøretøjet ikke er indregistreret i Danmark, fordi motorkøretøjet  

 anvendes i udlandet af eksempelvis valutaudlændinge, vil købsprisen være  

 lig med nyvognsprisen.
På denne måde vil momsen procentmæssigt udgøre det  

 samme af købsprisen ekskl. registreringsafgift som af salgsprisen.
 Hvis momsen bliver beregnet efter disse særlige regler, må den udstedte  

 faktura ikke indeholde momsbeløbets størrelse eller være udformet på en  

 sådan måde, at momsbeløbet kan udregnes, jf. momslovens § 30, stk. 2. På  

 denne måde sikres det, at en registreret virksomhed ikke fradrager  

 momsbeløbet ved køb af det brugte motorkøretøj.
 Ved salg af andre brugte motorkøretøjer kan momsberigtigelsen enten ske  

 efter de almindelige regler eller efter den særlige brugtmomsordning i  

 kap. 17, se afsnit  

 Q.2.3 . Ved  

 udtagning af andre motorkøretøjer henvises der til afsnit  

 Q.2.10  

 og  

 Q.2.11 .
 Eksempel:
Købstidspunkt 1. februar 1998 og udtagningstidspunkt 1. juni 2000 Moms 25 pct. af kr. 24.000=6.000 kr.
Moms ved købet er den moms, der er beregnet af motorkøretøjets  

 momsgrundlag ekskl. registreringsafgift.
Salgsprisen er  

 indkøbsprisen/anskaffelsesprisen ekskl. registreringsafgiften reduceret  

 med 20 pct. for hvert påbegyndt regnskabsår efter anskaffelsestidspunktet,  

 jf. § 28, stk. 1, og stk. 4. Købsprisen ved motorkøretøjets første  

 momsberigtigelse her i landet udgør for indregistrerede motorkøretøjer  

 nyvognsprisen, hvorimod købsprisen for importerede brugte motorkøretøjer  

 er vurderingsprisen.
Q.2.9 Leveringssted for udlejning af  

 motorkøretøjer Det følger af momslovens § 15, stk. 1, at leveringsstedet for ydelser  

 som hovedregel er her i landet, når ydelsen leveres af en afgiftspligtig  

 person, der her har etableret enten stedet for sin økonomiske virksomhed  

 eller et fast forretningssted, hvorfra ydelsen leveres, eller i mangel  

 heraf har bopæl eller sædvanligt opholdssted her i  

 landet.
 En undtagelse hertil er momslovens § 16, stk. 1, hvoraf det fremgår, at  

 leveringsstedet for udlejning af transportmidler ikke er her i landet,  

 hvis transportmidlet faktisk benyttes uden for EU.
EF-domstolen har fastslået, jf.
C-190/95, ARO Lease BV, at et  

 leasingsselskab, der er etableret i én medlemsstat, skulle betale moms i  

 denne stat for en flåde af leasingbiler, der gennem selvstændige agenter  

 blev udlejet i en anden medlemsstat, hvor bilerne var indregistrerede.  

 Leasingselskabet indkøbte efter kundens anvisning bilerne i sidstnævnte  

 medlemsstat.
Leasingselskabet havde ikke kontor eller oplagringsareal for  

 biler i den stat, hvor bilerne blev udlejet, og kunderne skulle selv sørge  

 for vedligeholdelse, betaling af vejskat mv.
Hjemstedet for etableringen  

 af den økonomiske virksomhed har således forrang som tilknytningsmoment.  

 Det er kun i de tilfælde, hvor et andet etableringssted end hjemstedet i  

 kraft af en varig samvirken af menneskelige og tekniske ressourcer, som er  

 nødvendige for at præstere bestemte tjenesteydelser, opfylder visse  

 mindstekrav med hensyn til stabilitet, at beskatningsstedet kan flyttes.  

 EF-domstolen nåede frem til samme resultat i C-390/96, Lease Plan  

 Luxembourg SA.
Det følger af § 16, stk. 2, at leveringsstedet er her i landet,  

 når transportmidler udlejes uden for EU til en afgiftspligtig person,  

 og transportmidlet faktisk benyttes her landet.
Det betyder, at hvis  

 en virksomhed leaser et transportmiddel i et tredjeland, og  

 transportmidlet faktisk benyttes her i landet, skal der betales moms af  

 leasingydelsen i Danmark.
Se afsnit  

 E.3.2 .
Q.2.10 Udtagning Udtagning af motorkøretøjer er reguleret i forskellige bestemmelser i  

 momsloven, alt efter om motorkøretøjet er en vare eller et aktiv.  

 Endvidere er der særregler for udlejningsvirksomheder og køreskoler, der  

 udtager motorkøretøjer til ejerens private brug, når disse motorkøretøjer  

 har været anvendt til udlejning eller køreundervisning.
Der henvises  

 endvidere til afsnit  

 Q.2.11 .
Hvor en virksomhed udtager et motorkøretøj, der er at anse som en vare,  

 hvor der er opnået fuld eller delvis fradragsret ved indkøb eller  

 fremstilling mv., til privat brug for virksomhedens indehaver eller for  

 dennes personale, til vederlagsfri overdragelse eller i øvrigt til formål,  

 som ikke vedrører den registreringspligtige virksomhed, skal udtagningen  

 momsberigtiges i henhold til momslovens § 5, stk. 1. Endvidere skal  

 udtagningen af motorkøretøjet momsberigtiges, jf. momslovens § 5, stk. 2,  

 hvis det tages i anvendelse til personbefordring i henhold til § 42, stk.  

 1, nr. 7, og motorkøretøjet er at anse som en vare.
Denne moms beregnes på  

 grundlag af indkøbsprisen eller fremstillingsprisen (ikke indbefattet  

 registreringsafgiften, og uden moms), jf. § 28, stk. 1, jf.  

 SKM2001.279.TSS .
Når en virksomhed udtager et motorkøretøj, der er at betragte som et  

 aktiv, hvor der er opnået fuld eller delvis fradragsret ved indkøb eller  

 fremstilling mv., der ikke er omfattet af investeringsgodereglerne i  

 momslovens §§ 43 og 44, skal denne udtagning momsberigtiges i henhold til  

 § 8, stk. 2, såfremt udtagningen sker til privat brug eller andre formål,  

 som ikke vedrører den afgiftspligtige virksomheds levering af varer eller  

 ydelser.
Denne moms beregnes på grundlag af indkøbsprisen (ikke  

 indbefattet registreringsafgift, og uden moms) reduceret med 20 pct.  

 for hvert påbegyndt regnskabsår efter anskaffelses- eller  

 fremstillingstidspunktet, jf. § 28, stk. 4.
For motorkøretøjer, hvor anskaffelsessprisen er mere end 75.000 kr.  

 (investeringsgoder), skal der i stedet for momsberigtigelse efter  

 udtagningsreglerne, jf. ovenfor, foretages regulering af købsmomsen efter  

 reglerne i momslovens §§ 43 og 44. Anskaffelsesprisen for nye  

 motorkøretøjer er i henhold til § 27 prisen ekskl. moms og  

 registreringsafgift.
Der henvises endvidere til afsnit  

 J.4 .
EF-domstolen har i C-193/91, Gerhard Mohsche, fastslået, at der ikke  

 kan ske beskatning i henhold til artikel 6, stk. 2, litra a (momslovens §  

 5), af tjenesteydelser udført af tredjemænd med henblik på vedligeholdelse  

 eller brug af et gode, uden at den afgiftspligtige har haft mulighed for  

 at fradrage den indgående moms af disse tjenesteydelser.
Udtrykket  

 "anvendelsen af et gode" i artikel 6, stk. 2, litra a, skal fortolkes  

 snævert, og derfor er biudgifter til "anvendelsen af godet" ikke omfattet  

 af momsberigtigelsen i artikel 6, stk. 2, litra a.
I den konkrete sag var  

 der tale om en værkstøjsfabrikant, der havde indkøbt tjenesteydelser  

 udført af tredjemænd til brug for en personbil, der var bestemt for hans  

 virksomhed, men som også blev anvendt privat.
I virksomhedens  

 afgiftsgrundlag skulle der derfor ikke medtages udgiften til disse  

 tjenesteydelser.
EF-domstolen har i C-230/94, Renate Enkler, fastslået, at en  

 campingbil, der for en del af tiden står til rådighed for den  

 afgiftspligtige person på en sådan måde, at han til enhver tid faktisk kan  

 anvende den til virksomhedens uvedkommende formål, skal afgiftsberigtige  

 udgifterne hertil som udtagning.
I beskatningsgrundlaget kan dog ikke  

 medregnes samtlige sådanne udgifter, idet perioderne er kendetegnet ved,  

 at godet står til den afgiftspligtige persons rådighed, ikke alene til  

 hans private brug men også samtidig til brug for hans virksomhed.
Der skal  

 derfor tages hensyn til en del af udgifterne svarende til forholdet mellem  

 den samlede periode, hvor godet faktisk anvendes til den afgiftspligtige  

 virksomhed og den periode, hvor godet faktisk anvendes til virksomheden  

 uvedkommende formål.
Q.2.11 Demonstrationskøretøjer Reglerne om momsberigtigelse af demonstrationskøretøjer skal ses i  

 sammenhæng med afsnit  

 Q.2.10 ,  

 idet det er afgørende, om der ved anvendelsen af motorkøretøjerne er  

 sket udtagning.
Det er således den konkrete anvendelse af  

 motorkøretøjerne, der er afgørende.
Endvidere er det afgørende om  

 demonstrationskøretøjet er et personmotorkøretøj, et vare- eller  

 lastmotorkøretøj med tilladt total vægt på ikke over 3 tons eller derunder  

 eller et andet motorkøretøj.
 I det følgende vil der blive redegjort for de gældende regler om  

 demonstrationskøretøjer med udgangspunkt i TfS 1987, 407, TfS 1987, 602,  

 SKM2001.279.TSS  samt  

 Told- og Skattestyrelsens udtalelse i  

 SKM2005.160.TSS  

 vedrørende betydningen for praksis af Landsskatterettens kendelser  

 i   

 SKM2003.433.LSR  

 og  

 SKM2004.235.LSR . Se  

 Q.2.7 .
 Reglerne vedrørende investeringsgoder er således ikke omfattet af dette  

 afsnit, der henvises i stedet for til afsnit  

 Q.2.10 .
Q.2.11.1 Personmotorkøretøjer, der anvendes som  

 demonstrationskøretøjer Motorkøretøjer, der ikke indregistreres i forhandlerens/virksomhedens  

 navn, og som kun anvendes til den registrerede virksomheds formål, skal  

 ikke medregnes til forhandlerens momspligtige omsætning.
Der er således  

 ved anvendelse af motorkøretøjerne ikke foretaget udtagning, der  

 sidestilles med levering mod vederlag i henhold til momslovens § 5, stk. 1  

 eller 2, jf. herved lovens § 42, stk. 6, hvorefter virksomheder, der  

 forhandler motorkøretøjer, uanset bestemmeslen i § 42, stk. 1, nr. 7, har  

 fradragsret efter de almindelige regler for personmotorkøretøjer, der  

 indkøbes med henblik på videresalg.
 Tilsvarende gælder brugte motorkøretøjer, der er indkøbt af  

 forhandleren med henblik på videresalg.
 Forhandleren har fuld fradragsret for momsen på driften af  

 motorkøretøjerne, jf. § 42, stk. 6. Ved salg af motorkøretøjerne skal der  

 betales moms af den fulde salgspris ekskl. registreringsafgift, jf. § 27.  

 Se  

 Q.2.7 . Såfremt  

 betingelserne for at anvende brugtmomsordningen i kap. 17, se  

 Q.2.3  

 og  

 R ,  

 er opfyldt, kan forhandleren også vælge at videresælge motorkøretøjerne  

 som led i denne ordning.
Told- og Skattestyrelsen har om motorkøretøjer, der indregistreres  

 i købers navn, i   

 SKM2005.160.TSS  bemærket,  

 at i forhold 1 i  

 SKM2004.235.LSR  

 havde autoforhandleren med urette anvendt brugtmomsordningen på nye  

 motorkøretøjer, som blev indregistreret i købers navn i forbindelse med  

 salget af 12 biler.
Forholdet måtte derfor betragtes som salg af nye  

 biler.
Landsskatteretten udtaler om forhold 1: "Landsskatteretten finder,  

 at registreringsafgiftslovens §§ 8 og 10 er særbestemmelser, der gør op  

 med registreringsafgiftens betydning for merværdiafgiftsgrundlaget  

 vedrørende nye motorkøretøjer, hvorfor registreringsafgiften ikke  

 omfattes af afgiftsgrundlaget efter momslovens § 27, stk. 2, nr. 1.  

 Der kan herved henvises til Landsskatterettens kendelse offentliggjort i  

 SKM2003.433.LSR .  

 Momsgrundlaget i forbindelse med salg af de under dette forhold omhandlede  

 biler skal derfor opgøres med fradrag af den endelig erlagte  

 registreringsafgift, jf. herved det under forhold 3 anførte." I forhold 3 i  

 SKM2004.235.LSR  

 havde autoforhandleren ikke medregnet foreløbigt fastsat depositum for  

 registreringsafgiften i momsgrundlaget efter momslovens § 27 i forbindelse  

 med salget af 2 biler, der blev indregistreret i købers navn.
Det  

 foreløbigt fastsatte depositum oversteg den endeligt afregnede  

 registreringsafgift.
Om forhold 3 udtaler Landsskatteretten: "Retten  

 finder, at det beløb som ikke skal medregnes til momsgrundlaget, i  

 overensstemmelse med momslovens § 27, stk. 2, nr. 1, er den endelig  

 erlagte registreringsafgift, idet denne, og ikke det på  

 faktureringstidspunktet foreløbigt fastsatte depositum, må anses for den  

 af virksomheden på køberens vegne afholdte udgift." I  

 SKM2005.160.TSS  

 fandt styrelsen derfor, at Landsskatterettens kendelse i  

 SKM2004.235.LSR  ikke  

 medførte en ændring af praksis for motorkøretøjer, der indregistreres  

 i køberens navn.
 Motorkøretøjer, der indregistreres i forhandlerens/virksomhedens navn,  

 og som kun anvendes til den registrerede virksomheds formål, jf. § 42,  

 stk. 6, skal ikke medregnes til forhandlerens momspligtige omsætning, idet  

 der ved anvendelsen af motorkøretøjerne ikke er foretaget udtagning, der  

 sidestilles med levering mod vederlag i henhold til momslovens § 5, stk. 1  

 eller 2. Forhandleren/virksomheden har fradrag for moms af indkøbet af  

 motorkøretøjerne, jf. § 42, stk. 6.
 Forhandleren har fuld fradragsret for momsen på driften af  

 motorkøretøjerne, jf. § 42, stk. 6. Ved salg af motorkøretøjerne skal der  

 betales moms af den fulde salgspris inkl. registreringsafgiften, jf. §  

 27.
Om motorkøretøjer, der formelt er indregistreret i forhandlerens navn,  

 men reelt er indregistreret i købers navn, har Told- og Skattestyrelsen i  

 SKM2005.160.TSS  bemærket,  

 at i   

 SKM2003.433.LSR  

 havde forhandleren indregistreret 2 biler i eget navn som demobiler.
Det  

 fremgår af kendelsen, at Landsskatteretten i en tidligere kendelse, havde  

 underkendt beregningen af registreringsafgift i forbindelse  

 med indregistreringen af bilerne, idet indregistreringen som demobil  

 ikke kunne anses for reel.
Derfor skulle beregningen af  

 registreringsafgift ved salget til endelige brugere foretages på baggrund  

 af den ved denne handel opnåede pris, således at afgiften skulle indgå i  

 den samlede pris.
Landsskatteretten udtaler på denne baggrund:  

 "Landsskatteretten finder, at registreringsafgiftslovens § 8 er en  

 særbestemmelse, der gør op med registreringsafgiftens betydning for  

 merværdiafgiftsgrundlaget vedrørende nye motorkøretøjer, hvorfor  

 registreringsafgiften ikke omfattes af afgiftsgrundlaget efter momslovens  

 § 27, stk. 1, nr. 1. Der kan herved henvises til Landsskatterettens ikke  

 offentliggjorte kendelse af 31. marts 1999 (j.nr. 661-1664-0010)." Om  

 SKM2004.235.LSR  bemærker  

 styrelsen i  

 SKM2005.160.TSS ,  

 at i sagens forhold 4 havde forhandleren den 29. august 2000  

 foretaget indregistrering i eget navn og afgiftsberigtigelse af en  

 campingbil.
Autoforhandlerens repræsentant oplyste overfor  

 Landsskatteretten, at bilen blev anvendt som demobil og til ikke  

 fradragsberettigede formål (virksomheden uvedkomne formål). Den 1.  

 september 2000 blev den pågældende campingbil solgt.
Den til køberen  

 udstedte salgsfaktura indeholder en uspecificeret salgspris (dvs. uden  

 specifikation af moms og registreringsafgift) samt oplysning om, at salget  

 vedrører en brugt bil, og at momsen er beregnet efter de særlige regler  

 for brugtmoms.
Af fakturaen fremgår endvidere, at bilen havde kørt 0 km  

 ved salget.
Forinden havde forhandleren udstedt en intern faktura, hvorved  

 der er beregnet moms af bilens salgspris som ny, og depositum for  

 registreringsafgiften er ikke medregnet til den momspligtige værdi.  

 Salgsprisen for bilen oversteg den internt fakturerede pris inkl.  

 registreringsafgift.
Landsskatteretten udtalte følgende om forholdet:  

 "Indledningsvis bemærkes, at den omhandlede campingbil efter sin karakter  

 vil kunne anses for omfattet af momslovens § 42, stk. 1, nr. 7, jf.
Told-  

 og Skattestyrelsens udtalelse offentliggjort i Tidsskrift for Skatter og  

 Afgifter 1998.16. Retten finder det ikke godtgjort, at bilen har været  

 anvendt til formål omfattet af momslovens § 42, stk. 1, nr. 7. Der er  

 herved henset til, at indregistrering i selskabets navn er sket kort  

 forinden salg til kunden, samt at hverken de af selskabet oplyste  

 omstændigheder vedrørende køb og salg af bilen eller den foretagne  

 indregistrering i selskabets navn godtgør en sådan anvendelse.
De af  

 selskabet påberåbte forhold vedrørende bl.a. direktørens skatteansættelse  

 kan ej heller tillægges vægt.
Bilen kan derfor ikke anses for udtaget i  

 henhold til momslovens § 5, stk. 2, forinden salg.
I forbindelse med salg  

 af den pågældende bil skal der herefter beregnes moms i medfør af  

 momslovens § 27. I overensstemmelse med det under forhold 3 anførte, skal  

 den erlagte registreringsafgift ikke medregnes til momsgrundlaget, jf.  

 herved momslovens § 27, stk. 2, nr. 1." Styrelsen fandt i  

 SKM2005.160.TSS ,  

 at Landsskatterettens kendelser i såvel  

 SKM2003.433.LSR  

 som i  

 SKM2004.235.LSR  var i  

 overensstemmelse med EF-domstolens faste praksis vedrørende fortolkningen  

 af 6. momsdirektiv, hvorefter der på momsområdet er mulighed for at  

 anvende en realitetsgrundsætning, det vil sige at foretage en retlig  

 bedømmelse, der er baseret på en analyse af  

 transaktionernes objektive, reelle karakter, og ikke parternes  

 formelle benævnelse.
Kendelserne var efter styrelsens  

 opfattelse således ikke udtryk for en ny praksis, men  

 fulgte og supplerede allerede foreliggende praksis vedrørende momsloven og  

 6. momsdirektiv.
Se nærmere  

 Q.2.7 .
 Motorkøretøjer, som indregistreres i forhandlerens/virksomhedens navn  

 og som anvendes til formål, som ikke vedrører den registreringspligtige  

 virksomheds formål, herunder til privat brug for virksomhedens indehaver  

 eller for dennes personale, eller til ikke-fradragsberettigede formål  

 i øvrigt, skal medregnes til forhandlerens momspligtige omsætning, idet  

 motorkøretøjerne ved anvendelsen anses for udtaget, jf. momslovens § 5,  

 stk. 1 og 2.
 Den momspligtige værdi er indkøbs- eller fremstillingsprisen ekskl.  

 registreringsafgift og ekskl. moms, jf. momslovens § 28, stk. 1.
 Forhandleren har ingen fradragsret for momsen på driften af  

 motorkøretøjerne, jf. § 42, stk. 1, nr. 7. Ved videresalg af  

 motorkøretøjerne skal der ikke betales yderligere moms, jf. § 13, stk.  

 2.
Om motorkøretøjer anvendt til både demonstrationskørsel og  

 ærindekørsel har Told- og Skattestyrelsen i  

 SKM2005.160.TSS  bemærket,  

 at vedrørende forhold 2 i  

 SKM2004.235.LSR  

 er det oplyst, at forhandleren i den pågældende periode har solgt 5 biler,  

 som forinden var udtaget til anvendelse i virksomheden og indregistreret i  

 dets navn.
Bilerne har efter udtagningen været anvendt dels til demobrug  

 og dels til virksomhedens egen ærindekørsel.
I forbindelse med udtagningen  

 har selskabet udstedt intern faktura, hvorved der blev beregnet moms af  

 nettoværdien, dvs. ekskl. registreringsafgift, tilsvarende forhold 1. Ved  

 det efterfølgende salg har forhandleren til køberen udstedt faktura med en  

 uspecificeret salgspris og med angivelse af, at momsberegningen er sket  

 efter brugtmomsreglerne, ligeledes tilsvarende forhold 1. Den samlede  

 salgspris for bilerne oversteg den internt beregnede salgspris inkl.  

 depositum for registreringsafgift, ligesom det internt fakturerede  

 depositum for registreringsafgift oversteg den afregnede  

 registreringsafgift.
De solgte biler var ved leveringen lokalt monteret  

 med ekstra udstyr.
Under sagen for Landsskatteretten nedlagde forhandlerens repræsentant  

 påstand om, at der i medfør af momslovens § 13, stk. 2, ikke skal beregnes  

 moms ved salg af disse biler.
Landsskatteretten udtaler om forholdet:  

 "Omhandlede biler er indkøbt som nye biler fra importøren og af selskabet  

 indregistreret i eget navn.
I overensstemmelse med det af selskabet  

 oplyste, må det lægges til grund, at disse biler har været anvendt til  

 henholdsvis demonstrationskørsel og virksomhedens egen ærindekørsel.  

 Retten finder herefter, at bilerne bl.a. har været anvendt til formål  

 omfattet af momslovens § 42, stk. 1, nr. 7, hvorfor der i forbindelse med  

 indregistreringen foreligger udtagning i medfør af momslovens § 5, stk. 2.  

 Det bemærkes, at der vedrørende sådanne biler skal beregnes moms i henhold  

 til momslovens § 28 samt, at momsgrundlaget er ekskl.  

 registreringsafgiften, jf. herved Landsskatterettens ikke offentliggjorte  

 kendelse af 31. marts 1999 (j.nr. 661-1664-0010) samt Told- og  

 Skattestyrelsens meddelelse offentliggjort i  

SKM2001.296.TSS /TfS  

 2001.648, hvorved der foretages berigtigelse af afsnit  

 Q.2.10  

 i Momsvejledningen.
Retten finder herefter, at videresalg af bilerne i  

 overensstemmelse med selskabets påstand kan ske momsfrit i medfør af  

 momslovens § 13, stk. 2, ligesom der i henhold til det ovenfor anførte  

 ikke er grundlag for at beregne moms af differencen mellem den  

 erlagte/afregnede registreringsafgift og depositum for  

 registreringsafgift.
For så vidt angår udstyr, der lokalt er påmonteret de  

 udtagne biler forinden videresalg, finder retten, at dette udstyr  

 ligeledes må anses for udtaget, jf. momslovens § 42, stk. 1, nr. 7, samt §  

 5, stk. 2, og dermed omfattet af momslovens § 13, stk. 2, i forbindelse  

 med videresalg af de pågældende biler.
Det bemærkes herved, at de af  

 selskabet påberåbte afgørelser C-322/99 og C-323/99 ikke er anvendelige i  

 den omhandlede situation, som vedrører allerede udtagne biler." Styrelsen har i  

 SKM2005.160.TSS  bemærket,  

 at kendelsen for så vidt angår udtagning og efterfølgende salg  

 af motorkøretøjer er i overensstemmelse med gældende  

 praksis.
 Motorkøretøjer, der er indkøbt af forhandleren uden tilfaktureret moms,  

 og som indregistreres i forhandlerens/virksomhedens navn, kan holdes uden  

 for forhandlerens momspligtige omsætning, hvis motorkøretøjerne kun  

 anvendes til den registrerede virksomheds formål, jf. § 42, stk. 6.
 Virksomheden har fradragsret for driften, jf. § 42, stk. 6. Ved  

 videresalg af motorkøretøjerne kan forhandleren i visse tilfælde vælge at  

 anvende brugtmomsordningen, se  

 Q.2.3  

 og  

 R .  

 Såfremt brugtmomsordningen ikke anvendes, skal der ved videresalg betales  

 moms af den fulde salgspris inkl. registreringsafgiften, jf. § 27.
 Motorkøretøjer, der er købt uden tilfaktureret moms og som  

 indregistreres i forhandlerens/virksomhedens navn, og som anvendes til  

 andre formål end den registreringspligtige virksomheds formål, jf. § 42,  

 stk. 6, skal ikke medregnes til virksomhedens momspligtige omsætning  

 henset til, at der ikke er opnået fradrag ved købet af motorkøretøjerne,  

 jf. § 5, stk. 1 og 2. Dog har forhandleren i disse tilfælde ingen  

 fradragsret for momsen på driften af motorkøretøjerne, jf. § 42, stk. 1,  

 nr. 7. Ved videresalg af motorkøretøjerne skal der ikke betales yderligere  

 moms, jf. § 13, stk. 2.
Q.2.11.2 Små vare- og lastmotorkøretøjer, der  

 anvendes som demonstrationskøretøjer Motorkøretøjer, som ikke indregistreres i forhandlerens/virksomhedens  

 navn, skal ikke medregnes til forhandlerens momspligtige omsætning, når de  

 udelukkende anvendes i forbindelse med virksomhedens fradragsberettigede  

 levering af varer og ydelser.
Der er således ikke ved anvendelsen af  

 motorkøretøjerne foretaget udtagning, der sidestilles med levering mod  

 vederlag , jf. momslovens § 5, stk. 1. Forhandleren/virksomheden har  

 fuldt fradrag for moms af indkøbet af motorkøretøjerne, jf. § 41, stk.  

 1.
 Forhandleren har fuld fradragsret for driften af motorkøretøjerne, jf.  

 momslovens § 41, stk. 2.
 Ved videresalg skal der betales moms af den fulde salgspris ekskl.  

 registreringsafgift, jf. § 27. Såfremt betingelserne for at anvende  

 brugsmomsordningen i momslovens kap. 17 er opfyldt, se  

 Q.2.3  

 og  

 R ,  

 kan forhandleren dog vælge at videresælge motorkøretøjerne som led i denne  

 ordning.
 Det beløb, som ikke skal medregnes til momsgrundlaget, er den endeligt  

 erlagte registreringsafgift, idet denne, og ikke det på  

 faktureringstidspunktet foreløbigt fastsatte depositum, må anses for den  

 af virksomheden på køberens vegne afholdte udgift, jf. forhold 1 og 3 i  

 Landsskatterettens kendelse i  

 SKM2004.235.LSR .
Told- og Skattestyrelsen har i  

 SKM2005.160.TSS  

 på baggrund af Landsskatterettens kendelser i  

 SKM2003.433.LSR  

 og  

 SKM2004.235.LSR  

 samt Østre Landsret kendelse i  

 SKM2005.115.ØLR  

 om forelæggelse af præjudicielle spørgsmål for EF-domstolen (sag C-98/05)  

 udtalt sig om den momsmæssige behandling af registreringsafgift i en række  

 situationer.
Se nærmere  

 Q.2.7 .
 Motorkøretøjer, der indregistreres i forhandlerens/virksomhedens navn,  

 og som udelukkende anvendes i forbindelse med virksomhedens  

 fradragsberettigede levering af varer og ydelser, skal ikke medregnes til  

 forhandlerens momspligtige omsætning, idet der ved anvendelsen af  

 motorkøretøjerne ikke er foretaget udtagning, der sidestilles med levering  

 mod vederlag i henhold til momslovens § 5, stk. 1 eller 2.
 Forhandleren har fuld fradragsret for momsen på driften af  

 motorkøretøjerne, jf. § 41, stk. 2. Ved salg af motorkøretøjerne skal der  

 betales moms af den fulde salgspris inkl. registreringsafgiften, jf. §  

 27.
 Motorkøretøjer skal medregnes til forhandlerens momspligtige omsætning,  

 såfremt de indregistreres i forhandlerens/virksomhedens navn og anvendes  

 til privat brug for virksomhedens indehaver eller for dennes personale  

 eller til formål, som ikke vedrører den registreringspligtige virksomheds  

 levering af varer og ydelser, jf. momslovens § 5, stk. 1. Tilsvarende  

 gælder ved udtagning til øvrige ikke-fradragsberettigede formål, jf. § 5,  

 stk. 2. Den momspligtige værdi er indkøbs- eller fremstillingsprisen  

 ekskl. registreringsafgift og ekskl. moms i henhold til § 28, stk. 1.
Forhandleren har fradrag for driftsomkostninger, jf. § 41, stk. 2,  

 såfremt motorkøretøjerne også anvendes til fradragsberettigede formål i  

 virksomheden.
Ved videresalg af motorkøretøjerne skal der ikke betales  

 yderligere moms, jf. § 13, stk. 2.
Told- og Skattestyrelsen har i  

 SKM2005.160.TSS  

 på baggrund af Landsskatterettens kendelser i  

 SKM2003.433.LSR  

 og  

 SKM2004.235.LSR  

 samt Østre Landsret kendelse i  

 SKM2005.115.ØLR  

 om forelæggelse af præjudicielle spørgsmål for EF-domstolen (sag C-98/05)  

 udtalt sig om den momsmæssige behandling af registreringsafgift i en række  

 situationer.
Om motorkøretøjer, der formelt set er indregistreret i  

 forhandlerens navn, men reelt er indregistreret i købers navn (  

 SKM2003.433.LSR  

 og forhold 4 i  

 SKM2004.235.LSR ),  

 se nærmere  

 Q.2.11.1 . Se  

 i øvrigt nærmere  

 Q.2.7 .
 Hvis indregistrerede motorkøretøjer, der udelukkende anvendes i  

 forbindelse med virksomhedens fradragsberettigede levering af varer og  

 ydelser, udtages til privat brug eller til andre formål, som ikke vedrører  

 den registreringspligtige virksomheds levering af varer og  

 ydelser, skal de momsberigtiges i henhold til § 5, stk. 1, jf. § 28,  

 stk. 1. Tilsvarende gælder ved udtagning til øvrige  

 ikke-fradragsberettigede formål, jf. § 5, stk. 2. Den momspligtige værdi  

 er således indkøbs- eller fremstillingsprisen ekskl. registreringsafgift  

 og ekskl. moms i henhold til § 28, stk. 1.
Forhandleren har fradrag for driftsomkostninger, jf. § 41, stk. 2,  

 såfremt motorkøretøjerne også anvendes til fradragsberettigede formål i  

 virksomheden.
Ved videresalg af motorkøretøjerne skal der ikke betales  

 yderligere moms, jf. § 13, stk. 2.
 Se forhold 2 i  

 SKM2004.235.LSR ,  

 der er nærmere omtalt i  

 SKM2005.160.TSS  samt i  

 Q.2.11.1 .
 Motorkøretøjer, der er købt uden tilfaktureret moms, skal ved udtagning  

 ikke momsberigtiges efter § 5, stk. 1 eller 2, idet udtagningen ikke  

 sidestilles med levering mod vederlag henset til, at der ikke er opnået  

 fuld eller delvis fradrag ved købet.
Forhandleren har fradrag for driftsomkostningerne, jf. § 41, stk. 2,  

 hvis motorkøretøjerne helt eller delvist anvendes til fradragsberettigede  

 formål i virksomheden.
Ved videresalg kan brugtmomsordningen i visse  

 tilfælde finde anvendelse, se  

 Q.2.3  

 og  

 R .  

 Såfremt brugtmomsordningen ikke anvendes, skal der betales moms af den  

 fulde salgspris inkl. registreringsafgiften, jf. § 27.
Q.2.11.3 Andre motorkøretøjer, der anvendes som  

 demonstrationskøretøjer Motorkøretøjer, der ikke er indregistreret, og som anvendes til kørsel  

 udelukkende til brug for virksomhedens afgiftspligtige leverancer, skal  

 ikke medregnes til forhandlerens momspligtige omsætning.
Der er således  

 ikke ved anvendelsen af motorkøretøjerne foretaget udtagning, der  

 sidestilles med levering mod vederlag i henhold til momslovens § 5, stk. 1  

 eller 2. Forhandleren har fuldt fradrag for moms af indkøb af  

 motorkøretøjerne, jf. § 37.
 Forhandleren har fradrag for moms af driftsomkostningerne i henhold til  

 momslovens § 37.
 Ved salg af motorkøretøjerne, skal der betales moms af den fulde  

 salgspris ekskl. registreringsafgift, jf. § 27.
 Det beløb, som ikke skal medregnes til momsgrundlaget, er den endeligt  

 erlagte registreringsafgift, idet denne, og ikke det på  

 faktureringstidspunktet foreløbigt fastsatte depositum, må anses for den  

 af virksomheden på køberens vegne afholdte udgift, jf. forhold 1 og 3 i  

 Landsskatterettens kendelse i  

 SKM2004.235.LSR .
Told- og Skattestyrelsen har i  

 SKM2005.160.TSS  

 på baggrund af Landsskatterettens kendelser i  

 SKM2003.433.LSR  

 og  

 SKM2004.235.LSR  

 samt Østre Landsret kendelse i  

 SKM2005.115.ØLR  

 om forelæggelse af præjudicielle spørgsmål for EF-domstolen (sag C-98/05)  

 udtalt sig om den momsmæssige behandling af registreringsafgift i en række  

 situationer.
Se nærmere  

 Q.2.7 .
 Motorkøretøjer, der indregistreres i forhandlerens/virksomhedens navn,  

 og som kun anvendes til virksomhedens afgiftspligtige leverancer, skal  

 ikke medregnes til forhandlerens momspligtige omsætning, idet der ikke ved  

 anvendelsen af motorkøretøjerne er foretaget udtagning, der sidestilles  

 med levering mod vederlag i henhold til momslovens § 5, stk. 1.  

 Forhandleren har fuldt fradrag for moms af indkøb af motorkøretøjerne, jf.  

 § 37.
 Forhandleren har fuld fradragsret for momsen på driften af  

 motorkøretøjerne i henhold til § 37. Ved salg af motorkøretøjerne skal der  

 betales moms af den fulde salgspris inkl. registreringsafgiften, jf. §  

 27.
 Motorkøretøjer, som indregistreres i forhandlerens/virksomhedens navn,  

 skal medregnes til forhandlerens momspligtige omsætning, såfremt  

 motorkøretøjerne udelukkende anvendes til privat brug for virksomhedens  

 indehaver eller dennes personale eller til formål, der ikke vedrører den  

 registreringspligtige virksomheds levering af varer og ydelser, idet  

 der ved anvendelsen af motorkøretøjerne er foretaget en udtagning i  

 henhold til momslovens § 5, stk. 1. Tilsvarende gælder ved udtagning  

 til øvrige ikke-fradragsberettigede formål, jf. § 5, stk. 2. Den  

 momspligtige værdi er indkøbs- eller fremstillingsprisen ekskl.  

 registreringsafgift og ekskl. moms i henhold til § 28, stk. 1. Ved et  

 efterfølgende videresalg af motorkøretøjet skal der ikke betales  

 yderligere moms, jf. § 13, stk. 2.
Told- og Skattestyrelsen har i  

 SKM2005.160.TSS  

 på baggrund af Landsskatterettens kendelser i  

 SKM2003.433.LSR  

 og  

 SKM2004.235.LSR  

 samt Østre Landsret kendelse i  

 SKM2005.115.ØLR  

 om forelæggelse af præjudicielle spørgsmål for EF-domstolen (sag C-98/05)  

 udtalt sig om den momsmæssige behandling af registreringsafgift i en række  

 situationer.
Om motorkøretøjer, der formelt set er indregistreret i  

 forhandlerens navn, men reelt er indregistreret i købers navn (  

 SKM2003.433.LSR  

 og forhold 4 i  

 SKM2004.235.LSR ),  

 se nærmere  

 Q.2.11.1 . Se  

 i øvrigt nærmere  

 Q.2.7 .
 Når indregistrerede motorkøretøjer, der udelukkende anvendes til brug  

 for virksomhedens afgiftspligtige leverancer, efterfølgende udtages til  

 privat brug for virksomhedens indehaver eller dennes personale eller til  

 formål, som ikke vedrører den registreringspligtige virksomheds levering  

 af varer og ydelser, skal de momsberigtiges i henhold til § 5, stk. 1, jf.  

 § 28, stk. 1. Tilsvarende gælder ved udtagning til øvrige  

 ikke-fradragsberettigede formål, jf. § 5, stk. 2. Den momspligtige værdi  

 er således indkøbs- eller fremstillingsprisen ekskl. registreringsafgift  

 og ekskl. moms i henhold til § 28, stk. 1. Er udtagningen sket til  

 udelukkende ikke-fradragsberettigede formål, skal der ikke  

 betales yderligere moms ved et efterfølgende videresalg af  

 motorkøretøjet, jf. § 13, stk. 2.
 Se forhold 2 i  

 SKM2004.235.LSR ,  

 der er nærmere omtalt i  

 SKM2005.160.TSS  samt i  

 Q.2.11.1 .
 Hvis motorkøretøjer er købt uden tilfaktureret moms skal de ved  

 udtagning ikke momsberigtiges efter § 5, stk. 1 eller 2, idet udtagningen  

 ikke sidestilles med levering mod vederlag henset til, at der ikke er  

 opnået fuldt eller delvist fradrag ved købet.
Forhandleren har fradrag for moms af driftsomkostninger i henhold til §  

 37, hvis motorkøretøjerne alene anvendes til virksomhedens momspligtige  

 leverancer.
Ved videresalg af motorkøretøjer købt uden tilfaktureret moms  

 kan brugtmomsordningen i visse tilfælde anvendes, se  

 Q.2.3  

 og  

 R . Såfremt  

 brugtmomsordningen ikke anvendes, skal der betales moms af det fulde  

 vederlag inkl. registreringsafgiften, jf. § 27.
Q.2.12 Diplomater I dette afsnit beskrives reglerne for levering af motorkøretøjer til  

 ambassader, diplomater m.fl. i andre EU-lande (  

 Q.2.12.1 )  

 og i Danmark (  

 Q.2.12.2 ).  

 Om salg til ambassader, diplomater m.fl. i lande uden for EU, se  

 under udførsel i  

 Q.2.13 .
Q.2.12.1 Ambassader, diplomater m.fl. i andre  

 EU-lande For diplomater og lign. i andre EU-lande er der fastsat særlige  

 regler i momslovens § 34, stk. 1, nr. 10, hvorefter de kan få leveret  

 motorkøretøjer momsfrit her fra landet.
Der henvises i øvrigt til afsnit  

 I.1.1.5 .
 Diplomater og konsulære repræsentationer og dertil knyttet personale  

 med diplomatiske rettigheder samt personale med diplomatiske rettigheder  

 ved internationale organisationer i andre EU-lande kan momsfrit få leveret  

 motorkøretøjer i det omfang, de er berettiget til momsfritagelse i  

 værtslandet, og motorkøretøjerne transporteres til det pågældende EU-land,  

 jf. momslovens § 34, stk. 1, nr. 10, litra a.
Virksomheden skal være i besiddelse af en  

 punktafgiftsfritagelsesattest, jf. artikel 2 i Kommissionens forordning  

 (EF) nr. 31/96 af 10. januar 1996, før der må sælges momsfrit.
Det er  

 diplomaten, der skal udlevere fritagelsesattesten til virksomheden.  

 Fritagelsesattesten skal være attesteret af en myndighed i diplomatens  

 værtsland og indeholde oplysninger om, at der foreligger diplomatisk  

 status, og at varen kan momsfritages.
Den sidste betingelse skyldes, at  

 værtslandet kan have fastsat begrænsninger på arten af varer, der kan  

 fritages for moms.
 Motorkøretøjer, der leveres til internationale organisationer i andre  

 EU-lande, kan også leveres momsfrit i det omfang, de er berettiget til  

 afgiftsfritagelse i værtslandet, jf. momslovens § 34, stk. 1, nr. 10,  

 litra b.
En tilsvarende fritagelse er aftalt for leverancer til  

 Europa-Kommissionen.
Fritagelsen gælder både leverancer til Kommissionens  

 kontorer mv. i Danmark og i udlandet.
Fritagelsen er begrænset til de  

 danske leverandører, som har indgået kontrakt med Europa-Kommissionen.  

 Underleverancer til den virksomhed, der er kontraktspartner med  

 Europa-Kommissionen, er derfor som udgangspunkt omfattet af momslovens  

 almindelige regler.
Der er ikke momsfritagelse for varer og ydelser til personalet i de  

 pågældende organisationer.
Momsfritagelsen omfatter kun selve  

 organisationen.
Hvis personalet i de pågældende organisationer har  

 diplomatstatus, kan der dog opnås momsfritagelse efter litra a.
Som internationale organisationer anses f.eks.
Den Europæiske  

 Rumorganisation (ESA), OECD og FN med dertil knyttede organisationer som  

 IMF og Verdensbanken.
Told- og Skattestyrelsen har truffet afgørelse om, jf.
TfS 1998, 15, at  

 fritagelsen i momslovens § 34, stk. 1, nr. 10, er endelig, idet der ikke  

 skal betales moms ved genindførsel af et motorkøretøj, som tidligere er  

 solgt uden moms i medfør af § 34, stk.1, nr. 10. Den konkrete sag vedrørte  

 et motorkøretøj, som en dansker efter endt tjeneste ved et NATO-projekt i  

 Belgien kunne genindføre momsfrit til Danmark.
 Q.2.12.2 Herværende ambassader, diplomater  

 m.fl.
 Fra den 1. januar 2004 kan indenlandske leveringer af motorkøretøjer  

 til ambassader, diplomater m.fl. her i landet ske momsfrit på visse  

 betingelser.
 Efter momsbekendtgørelsens § 32, jf. momslovens § 45, stk. 2, kan  

 fremmede staters herværende ambassader mv., internationale organisationer  

 samt tilknyttet personale her i landet momsfrit indkøbe varer fra  

 punktafgiftsregistrerede virksomheder i samme omfang, som disse varer kan  

 købes punktafgiftsfrit.
Det er således en betingelse for fritagelsen, at sælger er registreret  

 for erhvervsmæssig afsætning af registreringsafgiftspligtige køretøjer,  

 jf. registreringsafgiftslovens § 14. Det er endvidere en betingelse, at  

 køber er berettiget til at købe motorkøretøjet registreringsafgiftsfrit,  

 jf. registreringsafgiftslovens § 2, stk. 2. Ordningen vedrørende  

 fritagelse for registreringsafgift administreres told- og  

 skatteforvaltningen.
Køretøjer tilhørende NATO-personel ekspederes ved  

 told- og skatteforvaltningen.
 Registrerede forhandlere, der momsfrit sælger motorkøretøjer til  

 ambassader, tilknyttet personale m.fl., skal i deres regnskab opbevare  

 dokumentation for, at told- og skatteforvaltningen har givet tilladelse  

 til, at motorkøretøjer kunne sælges uden registreringsafgift.
 Med hensyn til momsfritagelse ved indførsel af motorkøretøjer til  

 ambassader, diplomater m.fl. henvises til  

 I.3.7 .
 Om momsgodtgørelse og momsfritagelse ved salg af varer til ambassader,  

 diplomater mv., henvises til  

 K.1.2 .
Q.2.13 Salg af et nyt motorkøretøj til en  

 erhverver i et andet EU-land - § 34, stk. 1, nr. 2 Et nyt motorkøretøj, som af sælgeren eller af erhververen eller for  

 disses regning forsendes eller transporteres til erhververen i et andet  

 EU-land, kan leveres momsfrit, jf. § 34, stk. 1, nr. 2.
Ved en erhverver i et andet EU-land forstås en person, der har sin  

 bopæl i et andet EU-land.
Dvs. at køberen på leveringstidspunktet skal  

 have sin bopæl i et andet EU-land.
Det er derfor ikke tilstrækkeligt, at  

 køberen på et senere tidspunkt får sin bopæl i et andet EU-land.
Se  

 SKM2006.170.SKAT .
 Hvis sælgeren i forbindelse med salget får forevist et dansk pas eller  

 tilsvarende dansk legimation, må sælgeren på anden vis sikre sig, at  

 køberen på leveringstidspunktet har sin bopæl i et andet EU-land.
Hvis ikke sælgeren kan fremlægge dokumentation for, at betingelserne er  

 opfyldt, skal der afregnes dansk moms af salget.
Det er i den forbindelse  

 uden betydning, om en manglende overholdelse af betingelserne for  

 afgiftsfritagelse skyldes, at der er begået svig overfor sælgeren, f.eks.  

 ved at denne har fået forkerte oplysninger om købers bopæl.
 Disse særregler er indført i 1991 ved Rådets direktiv nr.  

 91/680/EØF af 16. december 1991.
 Bestemmelsen er en følge af, at der altid skal betales moms i  

 erhvervelseslandet af nye motorkøretøjer.
 Om definitionen af nye motorkøretøjer henvises til afsnit  

 Q.2.6.1 .
Q.2.14 Udførsel fra EU - § 34, stk. 1, nr.  

 5 Hvor et motorkøretøj leveres i Danmark, er leverancen momsfri, såfremt  

 motorkøretøjet udføres til et tredjeland af sælgeren eller køberen, der  

 ikke er registreret her i landet, eller for disses regning, jf. § 34, stk.  

 1, nr. 5.
I forbindelse med momslovens § 34, stk. 1, nr. 2 og nr. 5, skal det  

 vurderes, om der er sket udførsel.
Det er således afgørende:
 Det er i denne forbindelse virksomhedens ansvar, at motorkøretøjet  

 bliver udført, se endvidere TfS 1999, 355.
 Der henvises til afsnit  

 Q.2.6.2  vedrørende  

 faktura og regnskabsbestemmelser.
Q.2.15 Rustvogne Landsskatteretten har i en kendelse, offentliggjort i  

 SKM2001.39       LSR  og omtalt i  

 TSS       cirkulære nr. 23 af den 29. juni 2001 , fastslået, at  

 anskaffelses- og driftsudgifter til rustvogne kan fradrages i henhold til  

 momslovens §§ 37 og 38.
 I kendelsen lagde Landsskatteretten vægt på, at rustvogne ikke er  

 omfattet af momslovens § 41, idet rustvogne optages under personkøretøjer  

 i Centralregistret for motorkøretøjer.
 Endvidere lagde Landsskatteretten vægt på, at rustvogne , der er  

 specielt indrettet og udelukkende anvendes til rustvognskørsel, ikke er  

 omfattet af momslovens § 42, stk. 1, nr. 7, idet sådanne køretøjer ikke er  

 indrettet til befordring af personer, samt at de er fritaget for  

 registreringsafgift efter registreringsafgiftslovens § 2.
Afsnit R Særlige bestemmelser for brugte varer,  

 kunstgenstande, samlerobjekter og antikviteter R.1 Brugtmomsordningen Der er særlige regler for beregning af moms ved videresalg af brugte  

 varer, kunstgenstande, samlerobjekter og antikviteter.
Brugtmomsordningen er indført for at undgå dobbeltbeskatning ved  

 levering af brugte varer, dvs. at der betales moms af den samme vare to  

 eller flere gange.
Da varen således som ny blev handlet første gang, blev  

 der betalt moms af hele salgssummen.
Hvis der også efter de almindelige  

 momsregler betales moms af hele salgssummen, når den nu brugte vare senere  

 videresælges af f.eks. en marskandiser, som har købt varen af et dødsbo  

 (uden moms), vil der faktisk være betalt moms af den samme vare to  

 gange.
 Reglerne indebærer, at videreforhandlere under visse betingelser kun  

 skal beregne moms af avancen og ikke af hele salgssummen.
Brugtmomsordningen stiller særlige krav til indhold og  

 udformning af faktura og regnskab.
Hvis disse krav ikke overholdes, skal  

 der betales moms af hele salgsprisen, jf.  

 N.2.3.1 .  

 Se  

 R.4.3 ,  

 om de særlige krav.
Brugtmomsordningen er frivillig.
Videreforhandlere kan derfor  

 for hver enkelt vare vælge enten at anvende de særlige brugtmomsregler  

 eller de almindelige momsregler.
 Told- og Skattestyrelsen har i  

 SKM2004.337.TSS  

 besvaret en forespørgsel om, hvorvidt videreforhandlere, der har  

 henført brugte varer til den periodevise opgørelsesmetode efter momslovens  

 § 70, stk. 5, kan vælge at anvende de almindelige momsregler på de  

 pågældende varer, f.eks. i forbindelse med salg af varer til købere i  

 andre EU-lande.
Det følger af momslovens § 69, stk. 1, jf. 6. Momsdirektivs artikel 26  

 a, punkt B, stk. 11, at videreforhandlere for enhver levering, der er  

 omfattet af brugtmomsordningen, kan vælge i stedet at anvende de  

 almindelige momsregler.
Videreforhandlere, der har henført brugte varer  

 til den periodevise opgørelsesmetode, jf. momslovens § 70, stk. 5, kan  

 derfor vælge at anvende de almindelige momsregler for de pågældende varer  

 såvel i forbindelse med salg af varer til tredjelande som i forbindelse  

 med salg af varer til andre EU-lande og indenlandsk salg.
Det følger af momskendtgørelsens § 93, stk. 4, jf. momslovens § 70,  

 stk. 5, sidste pkt., at når varer omfattet af § 70, stk. 5, (den  

 periodevise opgørelsesmetode) efterfølgende henføres under lovens  

 almindelige regler, skal virksomheden anføre varens indkøbsværdi på  

 salgskontoen.
Kan denne købspris ikke dokumenteres af virksomheden, skal  

 lovens § 70, stk. 3, 2. og 3. pkt. anvendes analogt.
Købsprisen skal  

 således beregnes på grundlag af varens salgspris reduceret med de  

 omkostninger og den avance, der i almindelighed indgår ved leveringen af  

 varer af den pågældende art.
Det følger af de særlige fakturaregler og regnskabsregler for  

 brugtmomsordningen, jf. momsbekendtgørelsens §§ 92 og 93, at  

 videreforhandlerne skal tilkendegive deres valg med hensyn til, om  

 den enkelte vare leveres efter brugtmomsreglerne eller efter lovens  

 almindelige regler, i forbindelse med udstedelse af faktura og med  

 indgivelse af momsangivelsen for den pågældende periode.
Brugtmomsreglerne  

 indeholder ingen adgang til at omgøre dette valg.
 Da   

 SKM2004.337.TSS  

 er begrundet i en ændret fortolkning af regelgrundlaget, har  

 meddelelsen alene fremadrettet virkning fra offentliggørelsen den 5.  

 august 2004.
 Reglerne har som udgangspunkt virkning for videresalg af brugte varer  

 mv., der er leveret til virksomheden fra og med den 1. juli 1994.
 Brugtmomsordningen kan dog anvendes for varer, der er leveret inden den  

 1. juli 1994, hvis virksomheden kan fremlægge dokumentation for den  

 enkelte vares indkøbspris og kan bevise, at der ikke i forbindelse med  

 købet er betalt moms af den pågældende vare, eller at moms af varen ikke  

 kan medregnes til købsmomsen, jf. overgangsbestemmelsen i § 85, stk. 2.  

 Når den nævnte dokumentation er i orden, har det ingen betydning for  

 varelagerets værdi pr. 1. juli 1994, om der anvendes den momsmæssige  

 opgørelsesmetode efter § 70, stk. 1 (individuelle metode) eller § 70, stk.  

 5 (periodevise metode).
R.2 Hvem kan benytte brugtmomsordningen  

 ? Kun videreforhandlere kan benytte ordningen, dvs. virksomheder, der  

 indkøber varer med videresalg for øje.
Som videreforhandlere betragtes  

 også auktionshuse eller andre, der handler for egen eller andens regning i  

 henhold til en kommissionsaftale med henblik på køb eller salg.
 Hvis en videreforhandler vil anvende ordningen, er det en betingelse,  

 at der ikke ved hans indkøb af varen er deklareret moms på fakturaen.
 EF-domstolen har i sag C-280/04, Jyske Finans A/S, afsagt dom  

 vedrørende fortolkningen af 6. momsdirektivs artikel 13, punkt B, litra  

 c), og af begrebet "afgiftspligtig videreforhandler" i direktivets  

 artikel 26a, punkt A, litra e).
 Spørgsmålene var forelagt for domstolen i forbindelse med en  

 retssag for Vestre Landsret, hvor det omtvistede spørgsmål var dels,  

 om told- og skattemyndighederne efter 6. momsdirektiv og momsloven er  

 afskåret fra at kræve, at sagsøger, Jyske Finans A/S, skal opkræve moms i  

 forbindelse med salg af brugte personbiler, når bilerne, der havde været  

 anvendt af selskabet til momspligtig leasing, er købt af  

 afgiftspligtige personer, der ikke har deklareret moms af bilens pris,  

 hvorfor selskabet ikke har kunnet udøve nogen fradragsret i  

 forbindelse med købet, dels om sagsøger for at undgå betaling af moms er  

 berettiget til at anvende særordningen for brugte varer m.v.
 EF-domstolen fastslår i dommen for så vidt angår det første  

 spørgsmål, at reglerne i direktivets artikel 13, punkt B, litra c), ikke  

 er til hinder for at sagsøger i hovedsagen for den nationale domstol efter  

 momsloven er anset for pligtig til at betale moms ved videresalg  

 efter endt leasing af de af sagen omhandlede brugte biler.
 Med hensyn til det andet spørgsmål om "brugtmomsordningen" var  

 spørgsmålet, om begrebet "afgiftspligtig videreforhandler" i 6.  

 momsdirektivs artikel 26a, punkt A, litra e), alene omfatter  

 personer, hvis hovederhverv består i køb og salg af brugte genstande, når  

 de pågældende brugte genstande erhverves med henblik på opnåelse af  

 økonomisk fortjeneste ved videresalg som det eneste og væsentligste formål  

 med erhvervelsen, eller begrebet også omfatter leasingvirksomheder, som  

 normalt bortsælger disse genstande efter endt udlejning som et  

 accessorisk led i den samlede økonomiske leasingvirksomhed.
 Domstolen besvarede spørgsmålet med, at en virksomhed, der som et  

 normalt led i sin virksomhed videresælger køretøjer, som den har købt  

 brugt til brug for sin leasingvirksomhed, og for hvem videresalget på  

 tidspunktet for købet af den brugte genstand ikke er det væsentligste  

 formål, men kun det sekundære formål, der er accessorisk i forhold til  

 udlejningen, kan anses for en "afgiftspligtig videreforhandler" i den  

 forstand, hvori udtrykket er anvendt i denne bestemmelse.
 Skatteministeriet har på baggrund af dommen i sag C-280/04 taget  

 bekræftende til genmæle i retssagen for Vestre Landsret på spørgsmålet om  

 sagsøgers ret til at anvende brugtmomsordningen, og idet der var enighed  

 mellem parterne i retssagen om, at anvendelse af brugtmomsreglerne på  

 de af sagen omhandlede salg af personbiler efter endt leasing indebærer,  

 at der ikke er noget momskrav mod selskabet.
 SKAT har i  

 SKM2006.579.SKAT  

 meddelt, at det er SKATs opfattelse, at - udover det gældende  

 for de omhandlede aktiviteter med leasing - betyder  

 EF-domstolens dom i sag C-280/04, at i det omfang brugte genstande m.v.  

 er indkøbt til brug for andre momspligtige aktiviteter,  

 kan brugtmomsreglerne tilsvarende anvendes på videresalget,  

 når der er den fornødne forbindelse mellem den afgiftspligtiges primære  

 formål med købet og det senere videresalg.
 Det er en  

 betingelse, at videresalget  

 skal udgøre et led i den afgiftspligtiges normale virksomhed, og  

 at den afgiftspligtiges hensigt med videresalget skal være til stede  

 på købstidspunket.
 Udgangspunktet vil  

 herefter være, at for  

 varer som normalt indgår i en handelsvirksomheds varelager, vil  

 brugtmomsreglerne kunne anvendes på det senere salg, uanset varen  

 midlertidigt er anvendt i virksomheden som driftsmiddel.
 Som et typisk  

 eksempel i den retning kan nævnes  

 bilforhandlere, som indkøber brugte biler uden  

 momsberegning/tilfaktureret moms, og som bilforhandleren lader  

 indregistrere i virksomhedens navn til brug midlertidigt for fx.  

 udlejning, som kundebil o.lign.
Det  

 vil endvidere i almindelighed kunne  

 antages, at i forbindelse virksomhed med (korttids-)udlejning vil  

 videresalget af driftsmidler til udlejning udgøre en del af  

 virksomhedens normale virksomhed.
Det er herved lagt til grund,  

 at hensigten med videresalget foreligger allerede på  

 købstidspunktet, idet den fortsatte udlejningsvirksomhed er betinget  

 af virksomhedens løbende køb og salg af driftsmidler.
 Told- og Skattestyrelsen har i cirkulære nr.  

 2001-19  

 af 25. juni 2001 revurderet praksis vedrørende adgangen til at anvende  

 brugtmomsordningen på varer, som en virksomhedsindehaver har overtaget fra  

 en tidligere virksomhedsindehaver i forbindelse med en momsfri  

 virksomhedsoverdragelse.
 I henhold til Mn 556/78 havde en autoforhandler, der ved  

 virksomhedsoverdragelse overtog et lager af brugte personmotorkøretøjer  

 mv., valgfrihed mellem at anvende sin egen købspris i forbindelse med  

 virksomhedsoverdragelsen eller anvende virksomhedsoverdragerens købspris i  

 forbindelse med dennes køb af det brugte motorkøretøj som købspris ved  

 opgørelsen af momstilsvaret efter brugtmomsordningen.
 Det er en betingelse for at kunne anvende brugtmomsordningen, at den  

 brugte vare er leveret af en af de i momslovens § 69, stk. 1, nr. 1-5,  

 nævnte personer, jf. 6. momsdirektivs artikel 26 a, punkt B, stk. 2.  

 Opregningen i direktivbestemmelsen af betingelserne for at anvende  

 brugtmomsreglerne er udtømmende.
Efter momslovens § 8, stk. 1, 3. pkt., anses overdragelse af aktiver i  

 forbindelse med en hel eller delvis virksomhedsoverdragelse ikke for en  

 leverance mod vederlag, når den nye indehaver driver registreret  

 virksomhed.
Efter lovbemærkningerne til den nuværende momslovs § 8 anses  

 varelagre for aktiver.
 Bestemmelsen i momslovens § 8, stk. 1, 3. pkt., giver adgang til  

 momsmæssig succession, det vil sige, at den nye indehaver indtræder i  

 overdragerens momsmæssige status.
 At den nye virksomhedsindehaver skal anses for at succedere momsmæssigt  

 i overdragerens sted, herunder i forbindelse med brugtmomsreglerne, er i  

 overensstemmelse med 6. momsdirektivs art. 5, stk. 8. Efter denne  

 bestemmelse kan medlemsstaterne anlægge den betragtning, at der, ved hel  

 eller delvis overdragelse af en samlet formuemasse, mod eller uden  

 vederlag, eller i form af indskud i et selskab, ikke er sket nogen  

 levering af goder, og at modtageren træder i overdragerens sted.
Dette betyder, at den nye indehaver efter en momsfri  

 virksomhedsoverdragelse kan anvende brugtmomsreglerne ved videresalg,  

 såfremt betingelserne herfor i øvrigt er opfyldt.
Det er en betingelse, at  

 den tidligere indehaver af virksomheden ville have været berettiget til at  

 anvende brugtmomsordningen på den pågældende vare, såfremt der ikke var  

 sket en virksomhedsoverdragelse.
Med virkning for virksomhedsoverdragelser aftalt 1. oktober 2001 og  

 senere, finder de almindelige regler efter brugtmomsordningen anvendelse i  

 forbindelse med momsfri virksomhedsoverdragelse.
Virksomhedsindehavere,  

 der anvender brugtmomsordningen på varer overtaget som led i en  

 virksomhedsoverdragelse, skal ved opgørelsen af momstilsvaret efter  

 brugtmomsordningen anvende virksomhedsoverdragerens købspris i forbindelse  

 med dennes køb af den brugte vare.
 Det er desuden en betingelse, at de brugte varer, kunstgenstande,  

 samlerobjekter og antikviteter den 1. juli 1994 eller senere er leveret  

 til videreforhandleren her i landet eller fra et andet EU-land af:
Ordningen kan endvidere anvendes, når en videreforhandler selv indfører  

 kunstgenstande, samlerobjekter og antikviteter fra lande uden for EU.
Det  

 er dog en betingelse, at den importmoms, som er betalt ved indførslen,  

 ikke fradrages, jf. § 69, stk. 2.
 Fra den 1. januar 1995 er ordningen udvidet og kan ligeledes anvendes,  

 når den brugte vare mv. er leveret af:
R.3 Begreberne brugte varer, kunstgenstande,  

 samlerobjekter og antikviteter I § 69, stk. 3-6, er defineret, hvad der forstås ved brugte varer,  

 kunstgenstande, samlerobjekter og antikviteter, dvs. de  

 varer/genstande, som er omfattet af brugtmomsordningen.
Kunstgenstande, samlerobjekter og antikviteter er omfattet af de  

 særlige definitioner i EU's toldtarif.
I de fleste tilfælde er  

 definitionen identisk med en KN-kode, dvs. den kombinerede nomenklatur i  

 toldtariffen.
R.3.1 Brugte varer § 69, stk. 3 Ved brugte varer forstås løsøregenstande, der kan genanvendes i  

 den foreliggende stand eller efter reparation.
Levende dyr er også omfattet af ordningen.
EF-domstolen har i  

 sagen C-320/02 Förvaltnings AB Stenholmen udtalt, at artikel 26 a i 6.  

 momsdirektiv skal fortolkes således, at levende dyr kan betragtes som  

 brugte genstande i bestemmelsens forstand.
En hest, som blev købt fra en  

 privatperson (en anden end opdrætteren), og som efter at være trænet op  

 til ridehest blev solgt videre, kunne betragtes som en brugt genstand i  

 direktivets forstand.
Se iøvrigt afsnit  

 D.2.2 .
 Er der tale om en løsøregenstand skal den bevare sin identitet.
 Ædelmetaller og ædelstene er generelt ikke omfattet af begrebet brugte  

 varer, medmindre de er forarbejdet til smykker, mønter og lign.
 Kunstgenstande, samlerobjekter og antikviteter er heller ikke omfattet  

 af begrebet brugte varer, men er omfattet af de særlige definitioner i  

 EU's toldtarif, se nedenfor.
 En vare anses normalt for brugt, når den er taget i brug.
En undtagelse herfra er imidlertid transportmidler.
Her gælder  

 særlige regler.
Et transportmiddel, der leveres til eller fra andre  

 EU-lande, anses således kun for brugt, hvis det ikke er omfattet af  

 definitionen af nye transportmidler i § 11, stk. 4.
 Det betyder, at følgende transportmidler, der leveres til eller fra  

 andre EU-lande, anses for brugte (  

 D.9.1 ):
 Alle andre transportmidler end de ovenfor nævnte betragtes som brugte  

 umiddelbart efter ibrugtagning.
R.3.2 Kunstgenstande § 69, stk. 4 Ved kunstgenstande forstås:
 SKM2001.644.TSS  

 udtalt, at messehagler ikke er omfattet af § 69, stk. 4, og derfor ikke  

 kan anses som kunstgenstande i momslovens  

 forstand.
R.3.2.1 Fotokunst § 69, stk. 4, nr.  

 6) Fra 1. juli 2006 er fotokunst blevet omfattet af momslovens  

 definition af kunstgenstande, og dermed blevet ligestillet med traditionel  

 kunst, jf. lov nr. 518 af 7. juni 2006. Der er tale om fotografier,  

 som er taget af kunstneren, aftryk foretaget af kunstneren eller under  

 dennes tilsyn, og som er signerede og nummererede i et antal på op til 30  

 eksemplarer, uanset formater og underlag.
 Det er ikke alle fotografier der kan anses for kunst, herunder  

 ikke portrætfotos fremstillet med henblik på salg til afbillede personer  

 eller deres nærtstående.
 Som udgangspunkt vil der være tale om fotokunst, hvis det fotografiske  

 værk er udført af en person, der er medlem af Kunstnersamfundet,  

 Billedkunstnernes Forbund, Unge Kunstnere og Kunstformidlere (UKK), Danske  

 Billedkunstneres Fagforening, eller har gennemgået en uddannelse på  

 Kunstakademiets Billedkunstskoler, Det Fynske Kunstakademi, Det Jyske  

 Kunstakademi eller en udenlandsk uddannelsesinstitution på samme  

 niveau.
Værket skal være signeret af kunstneren, og der må højest fremstilles  

 og sælges 30 eksemplarer af det pågældende værk.
Hvis der  

 i konkrete tilfælde opstår tvivl om, hvorvidt et givent foto kan  

 anses for kunst, kan SKAT anmode Akademiraadet om en udtalelse  

 herom.
R.3.3 Samlerobjekter § 69, stk. 5 Ved samlerobjekter forstås:
Salg af nye, ubrugte Danmøntkort er ikke samlerobjekt i momslovens  

 forstand, men er omfattet af momslovens § 13, stk. 1, nr. 11, litra d, og  

 dermed momsfritaget.
Det gælder uanset, at salget sker til samlerbrug til  

 en pris, der ligger over kortets betalingsværdi med tillæg af sædvanlige  

 ekspeditionsgebyrer.
Det fremgår af TfS 1999,  

 694.
R.3.4 Antikviteter § 69, stk. 6 Ved antikviteter forstås genstande, der henhører under KN-kode  

 97 06, dvs. genstande som hverken er kunstgenstande eller samlerobjekter,  

 men som er over 100 år gamle.
R.4 Beregning af moms af brugte varer (undtagen  

 personmotorkøretøjer), kunstgenstande, samlerobjekter og  

 antikviteter Momsgrundlaget beregnes på grundlag af en margen, dvs. forskellen  

 mellem salgsprisen og indkøbsprisen.
 Når momsen beregnes efter reglerne i brugtmomsordningen, må  

 videreforhandleren ikke deklarere moms, dvs. at der ikke på den pågældende  

 faktura må anføres momsbeløb eller anden angivelse, som gør det muligt at  

 beregne momsbeløbets størrelse.
 Der skelnes mellem varer, hvis individuelle købs-/salgspris kendes, og  

 varer, der købes/sælges samlet.
 Der er særlige beregningsregler for personmotorkøretøjer, se  

 R.5 .
R.4.1 Individuelle købs- og salgspriser § 70,  

 stk. 1 Når videreforhandleren leverer brugte varer mv., er momsgrundlaget 80  

 pct. af forskellen mellem varens konkrete salgspris og indkøbspris.
Den  

 individuelle metode svarer til, at der beregnes 25 pct. af  

 fortjenestemargenen af det pågældende salg ekskl.  

 moms.
R.4.1.1 Salg inden for EU Et chatol købes fra en privat for 100.000 kr. og sælges for 120.000  

 kr.
 Momsgrundlaget udgør (120.000 kr. - 100.000 kr.) x 80% = 16.000 kr.
 Momsen heraf udgør 16.000 kr. x 25% = 4.000 kr.
 Hvis købsprisen overstiger salgsprisen, beregnes der ikke brugtmoms, og  

 det overskydende beløb kan ikke modregnes i momsgrundlaget for andre  

 salg.
Når videreforhandleren sælger kunstgenstande, samlerobjekter og  

 antikviteter, som han selv har indført fra steder uden for EU, kan han  

 beregne moms af 80 pct. af forskellen mellem salgsprisen og købsprisen.  

 Købsprisen er her lig med momsgrundlaget ved indførslen som fastsat efter  

 § 32, stk. 1, med tillæg af den moms, som påhviler varen ved indførslen  

 (importmomsen), dvs. toldværdien tillagt evt. told og andre afgifter i  

 forbindelse med indførslen, her også inkl. importmomsen.
Desuden medregnes  

 de forsendelses- og forsikringsomkostninger mv., der påløber indtil varens  

 første bestemmelsessted i Danmark.
 Et antikt chatol indkøbes i Japan for 55.000 kr. og sælges  

 herhjemme for 100.000 kr.
Transportomkostningerne udgør 5.000 kr.
Der beregnes ingen told.
 Importmomsen udgør (60.000 kr. x 20%) x 25% = 3.000 kr.
 Indkøbspris ved indførsel = 63.000 kr.
 Momsgrundlaget udgør (100.000 kr. - 63.000 kr.) x 80% = 29.600 kr.
 Momsen heraf udgør 29.600 kr. x 25% = 7.400 kr.
Hvis købsprisen ved indførslen overstiger salgsprisen, beregnes der  

 ikke brugtmoms ved salget, men kun importmoms ved indførslen.
Forskellen  

 mellem købs- og salgsprisen kan ikke modregnes i momsgrundlaget for andre  

 salg.
R.4.1.2 Salg til lande uden for EU § 70, stk.  

 3 Hvis den brugte vare mv. sælges til et land uden for EU, kan de  

 almindelige momsregler ved udførsel anvendes.
Dette gælder fra 1. januar  

 1996 også varer, der har været omfattet af den periodevise  

 opgørelsesmetode (se  

 R.4.2 ).  

 I denne situation skal der af hensyn til beregningen af momsen ved salg af  

 de resterende varer ske en regulering af momsgrundlaget på grundlag af  

 varens indkøbspris.
Hvis denne købspris ikke kan dokumenteres af  

 virksomheden, beregnes købsprisen på grundlag af varens salgspris  

 reduceret med de omkostninger og den avance, der normalt indgår ved  

 levering af varer af den pågældende slags.
R.4.2 Samlet køb og salg § 70, stk. 5 Hvis det ikke er muligt at beregne moms på hver enkelt vare, fordi der  

 er tale om samlet køb og salg af flere varer, hvor den enkelte vares pris  

 ikke kendes, skal momsgrundlaget for de pågældende varer opgøres under ét  

 for hele momsperioden.
Denne periodevise opgørelsesmetode kan f.eks. anvendes i tilfælde, hvor  

 en videreforhandler opkøber et dødsbo, og der ikke på fakturaen eller  

 afregningsbilaget er anført en pris for den enkelte vare, men kun en  

 samlet pris for hele boet.
Metoden kan også bruges i de situationer, hvor  

 en enkelt vare indgår i et videresalg af en flerhed af varer, som sælges  

 under ét, f.eks. salg af en frimærkesamling eller stel/bestik til 12  

 personer.
Momsgrundlaget beregnes som 80 pct. af den samlede forskel mellem de  

 køb og salg, som virksomheden har foretaget i momsperioden.
Der skelnes  

 ikke mellem salg til lande inden for og uden for EU.
Eksempel Virksomheden har i perioden købt brugte varer for 700.000 kr. og solgt  

 sådanne varer for 900.000 kr.
 Momsgrundlaget for perioden udgør (900.000 kr. - 700.000 kr.) x 80% =  

 160.000 kr.
 Momsen for den pågældende periode udgør 160.000 kr. x 25% = 40.000  

 kr.
Overstiger værdien af køb i en periode værdien af salg, kan det  

 overskydende beløb overføres og medregnes til værdien af køb i den  

 efterfølgende momsperiode.
Der udbetales således ikke negativ moms, der  

 kan henføres til brugtmomsordningen.
 Hvis en virksomhed er nødt til at opgøre momsgrundlaget periodevis for  

 en del af omsætningen, kan den vælge også at anvende en periodeopgørelse  

 for den resterende del af omsætningen af brugte varer mv.
 Varer, der én gang er kommet ind under den periodevise  

 opgørelsesmetode, kan ikke senere overgå til ordningen med individuel  

 opgørelse af momsgrundlaget efter afsnit  

 R.4.1 .  

 Det skyldes, at de pågældende varer ikke fysisk eller regnskabsmæssigt kan  

 udskilles fra andre varer i virksomheden.
 Told- og Skattestyrelsen har i  

 SKM2004.337.TSS  

 besvaret en forespørgsel om, hvorvidt videreforhandlere, der har  

 henført brugte varer til den periodevise opgørelsesmetode efter momslovens  

 § 70, stk. 5, kan vælge at anvende de almindelige momsregler på de  

 pågældende varer, f.eks. i forbindelse med salg af varer til købere i  

 andre EU-lande.
Det følger af momslovens § 69, stk. 1, jf. 6. Momsdirektivs artikel 26  

 a, punkt B, stk. 11, at videreforhandlere for enhver levering, der er  

 omfattet af brugtmomsordningen, kan vælge i stedet at anvende de  

 almindelige momsregler.
Videreforhandlere, der har henført brugte varer  

 til den periodevise opgørelsesmetode, jf. momslovens § 70, stk. 5, kan  

 derfor vælge at anvende de almindelige momsregler for de pågældende varer  

 såvel i forbindelse med salg af varer til tredjelande som i forbindelse  

 med salg af varer til andre EU-lande og indenlandsk salg.
Det følger af momskendtgørelsens § 93, stk. 4, jf. momslovens § 70,  

 stk. 5, sidste pkt., at når varer omfattet af § 70, stk. 5, (den  

 periodevise opgørelsesmetode) efterfølgende henføres under lovens  

 almindelige regler, skal virksomheden anføre varens indkøbsværdi på  

 salgskontoen.
Kan denne købspris ikke dokumenteres af virksomheden, skal  

 lovens § 70, stk. 3, 2. og 3. pkt. anvendes analogt.
Købsprisen skal  

 således beregnes på grundlag af varens salgspris reduceret med de  

 omkostninger og den avance, der i almindelighed indgår ved leveringen af  

 varer af den pågældende art.
Det følger af de særlige fakturaregler og regnskabsregler for  

 brugtmomsordningen, jf. momsbekendtgørelsens §§ 92 og 93, at  

 videreforhandlerne skal tilkendegive deres valg med hensyn til, om  

 den enkelte vare leveres efter brugtmomsreglerne eller efter lovens  

 almindelige regler, i forbindelse med udstedelse af faktura og med  

 indgivelse af momsangivelsen for den pågældende periode.
Brugtmomsreglerne  

 indeholder ingen adgang til at omgøre dette valg.
 Da   

 SKM2004.337.TSS  

 er begrundet i en ændret fortolkning af regelgrundlaget, har  

 meddelelsen alene fremadrettet virkning fra offentliggørelsen den 5.  

 august 2004.
R.4.3 Faktura- og regnskabsbestemmelser § 70,  

 stk. 4 Brugtmomsordningen kan kun anvendes, hvis visse særlige krav til  

 regnskab og bilag er opfyldt.
Er alle kravene ikke opfyldt, skal der  

 betales moms af hele salgsprisen.
 De særlige faktura- og regnskabsbestemmelser i forbindelse med handel  

 med brugte varer mv. findes i §§ 92 - 93 i momsbekendtgørelsen.
R.4.3.1 Særlig faktura Ved handel med brugte varer mv. skal der anvendes særlige fakturaer,  

 hvoraf det klart fremgår, at handlen foregår efter de specielle regler. .
Det skal endvidere fremgå, at prisen for varen er en samlet pris, der  

 er inklusive moms, og at køberen ikke kan fratrække købsmoms.
I fakturaen  

 må der således ikke anføres moms eller anden angivelse, hvoraf momsen kan  

 udregnes.
 Der er ikke altid samme krav til oplysningerne på fakturaen i de  

 forskellige købs- og salgssituationer, jf. § 92 i momsbekendtgørelsen  

 om de konkrete krav til oplysningerne i de enkelte tilfælde.
R.4.3.2 Separate regnskaber Der skal føres separate regnskaber over køb og salg for hver af de  

 ordninger, der anvendes, således at det er muligt at opgøre den moms, der  

 skal angives og betales.
Dvs. et separat regnskab for hvert af følgende  

 områder:
R.5 Beregning af moms af brugte  

 personmotorkøretøjer § 71 Ved videresalg af brugte personmotorkøretøjer beregnes salgsmomsen  

 efter de almindelige regler.
Til gengæld kan videreforhandleren foretage  

 et fradrag i det momsbeløb, som skal betales.
 Dette fradrag beregnes således:
Fradraget svarer ved indkøb i Danmark til 20 pct. af indkøbsprisen.  

 Momsfradraget skal foretages i det beregnede momsbeløb, når det brugte  

 motorkøretøj videresælges.
Fradraget kan således ikke foretages på et  

 tidligere tidspunkt.
Hvis afgiftsbeløbet efter fradraget er positivt, skal  

 det overføres til kontoen for udgående moms, jf. momsbekendtgørelsens §  

 93, stk. 5. Såfremt momsbeløbet er negativt, kan beløbet ikke medregnes i  

 virksomhedens afgiftstilsvar, jf. § 71.
Videreforhandleren kan anvende den danske momssats til beregning af  

 fradraget, hvis det brugte personmotorkøretøj er købt her i landet af en  

 virksomhed, der har anvendt brugtmomsordningen eller af en  

 ikke-momspligtig person.
Det gælder, uanset om den ikke-momspligtige  

 person er dansk statsborger eller statsborger i et andet EU-land.
 Hvis videreforhandleren derimod har købt det brugte personmotorkøretøj  

 i et andet EU-land af en ikke momspligtig person, skal videreforhandleren  

 anvende den på tidspunktet for køretøjets levering her til landet gældende  

 momssats i det andet EU-land til beregning af fradraget.
Hvis videreforhandleren køber en brugt personbil af en forhandler, der  

 er momsregistreret i et andet EU-land, skal videreforhandleren ligeledes  

 anvende den gældende momssats i det andet EU-land til beregning af  

 fradraget.
Det gælder, uanset om købet er sket her i landet eller i det  

 andet EU-land.
Det er herved forudsat, at den udenlandske forhandler  

 anvender en ordning, der svarer til den danske brugtmomsordning , jf.
TfS  

 1997, 313.
 I  

 SKM2003.485.TSS    

 er Told- og Skattestyrelsen blevet spurgt om en forhandler af brugte  

 motorkøretøjer ved salg til en privatperson i Sverige skal medregne  

 registreringsafgift godtgjort efter reglerne i lov nr. 342 af 27. maj 2002  

 om godtgørelse af registreringsafgift ved udførsel af brugte biler og  

 motorcykler til salgsprisen ved beregning af moms efter reglerne i  

 momslovens § 71.
 Styrelsen har svaret, at den godtgjorte registreringsafgift efter  

 styrelsens opfattelse skal indgå som en del af forhandlerens salgspris  

 (det samlede vederlag).
 Ved levering af brugte personmotorkøretøjer kan virksomheden foretage  

 et fradrag i det beregnede afgiftsbeløb som fastsat efter momslovens  

 kapitel 6 og 7, jf. momslovens § 71.
 Afgiftsgrundlaget fastsættes således efter reglerne i momslovens §  

 27, stk. 1, på grundlag af vederlaget (salgsprisen), heri ikke indbefattet  

 afgiften efter denne lov.
Ved levering af varer og ydelser skal der betales moms af hele  

 vederlaget, ekskl. moms.
Det vil med andre ord sige, at der skal opkræves  

 moms af ethvert beløb, som betales i forbindelse med en transaktion, som  

 er momspligtig.
 Momsloven skal fortolkes i overensstemmelse med 6. momsdirektiv og  

 lovens § 27, stk. 1 finder sin tilsvarende bestemmelse i direktivets  

 artikel 11, A, litra 1,a) og er udtrykt således i direktivet:
"....beskatningsgrundlaget er den samlede modværdi, som leverandøren  

 eller tjenesteyderen modtager eller vil modtage af køberen, aftageren  

 eller tredjemand for de pågældende transaktioner, herunder tilskud, der  

 direkte er forbundet med transaktionernes pris." Faktura- og regnskabsbestemmelserne i §§ 92 og 93 i momsbekendtgørelsen  

 gælder også ved salg af brugte personmotorkøretøjer.
Jf.  

 N.5.3  

 og  

 Q.2.3.3 .
Afsnit S Andre særlige bestemmelser I kapitel 18 er der fastsat regler om delvis momskompensation for  

 modermælkserstatning og om beregning af den moms, der skal betales for  

 turistkørsel her i landet med udenlandsk indregistrerede  

 busser.
S.1 Afgiftskompensation for  

 modermælkserstatning Kompensationen ydes til virksomheder, der enten er autoriseret til  

 fremstilling af modermælkserstatninger eller er autoriseret af  

 Veterinærdirektoratet, og som fra andre EU-lande erhverver eller fra lande  

 uden for EU indfører modermælkserstatninger.
S.1.1 Berettigede virksomheder Der kan som delvis kompensation for momsen udbetales et beløb på 833  

 øre pr. kg. modermælkserstatning, der sælges til direkte forbrug her i  

 landet.
For modermælkserstatninger, der sælges i flydende, brugsklar form,  

 er satsen dog 1,20 kr. pr. liter.
Kompensationen ydes til virksomheder,  

 der enten er autoriseret til fremstilling af modermælkserstatninger eller  

 er autoriseret af Veterinærdirektoratet, og som fra andre EU-lande  

 erhverver eller fra lande uden for EU indfører modermælkserstatninger.
S.1.2 Eftersyn Veterinærdirektoratet er berettiget til at foretage eftersyn efter de  

 tilsvarende regler, der er fastsat for told- og skatteforvaltningens  

 kontroludøvelse.
Der henvises herom til afsnit  

 T .
S.1.3 Udbetaling Skatteministeren kan fastsætte nærmere regler om udbetaling af den  

 nævnte kompensation, hvilket ministeren har gjort i momsbekendtgørelsens  

 kapitel 7, §§ 25-26.
Efter disse bestemmelser skal virksomhederne senest den 10. i hver  

 måned på en særlig blanket indsende en opgørelse over størrelsen af de i  

 den foregående måned stedfundne leverancer, for hvilke kompensationsbeløb  

 ønskes udbetalt.
Berettigede beløb udbetales herefter af told- og  

 skatteforvaltningen inden udgangen af den måned, hvori opgørelsen er  

 indsendt, idet myndighederne dog efter ansøgning kan udbetale forskud på  

 kompensationsbeløb.
 Hvis en virksomhed anvender modermælkserstatning, hvortil der er opnået  

 delvis kompensation, til andet end direkte forbrug her i landet, skal  

 virksomheden tilbagebetale beløbet til told- og skatteforvaltningen.
S.2 Turistkørsel med udenlandske  

 busser S.2.1 Turistkørsel Det er nævnt i afsnit  

 D.11.15 ,  

 at der skal betales moms i forbindelse med anden erhvervsmæssig  

 passagerkørsel med bus end rutekørsel (turistkørsel). For turistkørsel her  

 i landet med udenlandsk indregistrerede busser beregnes momsen på grundlag  

 af et gennemsnitsvederlag.
S.2.2 Gennemsnitsvederlaget Gennemsnitsvederlaget er det beløb, hvoraf momsen skal afregnes.  

 Momstilsvaret opgøres således ikke som normalt på grundlag af  

 virksomhedens indgående og udgående moms.
Dette er begrundet i, at det i  

 modsat fald ville være nødvendigt at fordele indtægter og udgifter mellem  

 kørslen her i landet og i udlandet, hvilket ville være forbundet med  

 uforholdsmæssigt store omkostninger.
Gennemsnitsvederlaget modsvarer den  

 gennemsnitlige merværdi, der ligger til grund for momstilsvaret for  

 tilsvarende turistkørsel med dansk indregistrerede busser.
Gennemsnitsvederlaget udgør 25 øre pr. personkilometer, der beregnes  

 som det tilbagelagte antal kilometer her i landet ganget med antallet af  

 befordrede passagerer.
Med den gældende momssats på 25 pct. er momsen  

 således 6,25 øre pr. personkilometer.
I Dep 894/84 er der truffet afgørelse om, at det er antallet af  

 passagerer ved indkørslen i Danmark, der skal lægges til grund ved  

 beregningen af gennemsnitsvederlaget, dog med undtagelse af tilfælde, hvor  

 en tom bus kører ind i landet for at hente passagerer her.
Baggrunden  

 herfor var et udenlandsk busselskab, der kørte weekendture i Danmark med  

 fast opholdssted, hvorfra der blev foretaget udflugtsture med et  

 varierende antal passagerer.
S.2.3 Supplerende regler I momsbekendtgørelsens kapitel 6, §§ 20-24, er fastsat nærmere regler  

 om anmeldelse, regnskabsføring, kontrol, herunder eftersyn af busser, og  

 om afregning af momsen.
S.2.3.1 Særlige kendetegn - momsbek. §  

 20 Virksomheder, der er registreringspligtige for turistkørsel her i  

 landet med busser indregistreret i udlandet, skal ved anmeldelsen oplyse  

 bussens særlige kendetegn i form af påmalet navn, logo mv., ligesom senere  

 ændringer heraf skal meddeles told- og skatteforvaltningen, inden bussen  

 kører ind i landet.
S.2.3.2 Regnskabsføring - momsbek. §  

 21 De nævnte virksomheder skal for hver turistkørsel her i landet føre  

 regnskab (kørebog) med oplysning om kilometertællerens udvisende og dato  

 for indkørsel til og udkørsel fra landet samt om antallet af passagerer.  

 Virksomhederne skal endvidere under kørslen her i landet medbringe  

 registreringsbevis eller kopi heraf samt det nævnte kørselsregnskab  

 (kørebog). Endelig skal virksomhederne opbevare regnskabsmaterialet i 5 år  

 efter udløbet af den momsperiode, hvori kørslen har fundet sted.
S.2.3.3 Momsafregning - momsbek. § 23 Afgiftsperioden er kvartalet, og momsen skal afregnes for den kørsel,  

 der er afsluttet i denne periode.
Reglerne i lovens kapitel 10  

 (momsgodtgørelse), kapitel 15 (afregning af momsen) og kapitel 19  

 (kontrolbestemmelser) finder anvendelse.
Dette betyder bl.a., at virksomhederne har mulighed for at få  

 tilbagebetalt den moms, der er betalt i Danmark af køb til drift af  

 bussen, f.eks. moms af køb af brændstof.
Godtgørelse af moms for varer og  

 ydelser indkøbt her i landet sker efter reglerne i bekendtgørelsens  

 kapitel 8 om godtgørelse af og fritagelse for moms til udenlandske  

 virksomheder mv.
 Kapitel 10, 15 og 19 er omtalt nærmere i henholdsvis afsnit  

 K ,  

 P  

 og  

 T ,  

 hvortil der henvises.
S.2.3.4 Lejlighedsvis kørsel - momsbek. §  

 23 Virksomheder, der kun lejlighedsvis udfører turistkørsel her i landet,  

 kan efter anmeldelse til told- og skatteforvaltningen få tilladelse til at  

 afregne momsen i forbindelse med den enkelte kørsel.
 Anmeldelsen skal indgives, inden indkørsel til landet finder sted, og  

 skal indeholde oplysninger om den forventede tilbagelagte strækning i  

 kilometer, antal befordrede passagerer samt det beregnede momsbeløb, der  

 skal indbetales samtidig med anmeldelsen.
Virksomheden skal under kørsel her i landet medbringe en kopi af  

 anmeldelsen og en kvittering for betaling af momsen.
Efter afslutningen på  

 kørslen skal virksomheden med henblik på regulering af den betalte moms  

 angive det faktisk antal kørte kilometer og befordrede passagerer ved  

 tilbagesendelse af et eksemplar af anmeldelsen til told- og  

 skatteforvaltningen.
Hvis virksomheden ved forudanmeldelsen har indbetalt for meget i moms,  

 tilbagebetales det overskydende beløb.
Hvis virksomheden har betalt for  

 lidt, indbetales det skyldige beløb samtidig med tilbagesendelsen af  

 anmeldelsen.
Der skal dog kun ske regulering, hvis det beløb, der skal  

 efteropkræves eller tilbagebetales, udgør mere end 50  

 kr.
S.2.3.5 Eftersyn - momsbek. § 24 Told- og skatteforvaltningen kan foretage eftersyn af busser, der  

 benyttes til turistkørsel her i landet, herunder efterse virksomhedens  

 kørselsregnskab (kørebog).
Afsnit T Kontrolbestemmelser I momslovens kapitel 19, §§ 74-76 og opkrævningslovens § 5, er der  

 fastsat regler for told- og skatteforvaltningens kontrolvirksomhed, krav  

 til virksomheder og andre om at yde myndighederne den fornødne bistand i  

 forbindelse hermed.
 Lov om retssikkerhed ved forvaltningens anvendelse af tvangsindgreb og  

 oplysningspligter (retssikkerhedsloven) blev vedtaget af Folketinget  

 den 9. juni 2004 - lov nr. 442 af 9. juni 2004 - og trådte i  

 kraft pr. 1. januar 2005 og omfatter al offentlig forvaltning.
For told- og skatteforvaltningens vedkommende har retssikkerhedsloven  

 konsekvenser for kontrolarbejdet, idet den væsentligste del af told- og  

 skatteforvaltningens udgående kontrol er omfattet af lovens kapitel 1, §  

 1, stk. 1, hvorefter der som hovedregel skal ske skriftlig underretning af  

 den part, som tvangsindgrebet er rettet mod.
Loven indebærer endvidere, at  

 parten har ret til at fremkomme med indsigelser mod beslutningen om  

 tvangsindgrebet, og at told- og skatteforvaltningen har pligt til at  

 realitetsbehandle eventuelle indsigelser og - i givet fald - skriftligt at  

 begrunde, hvorfor indsigelsen ikke har ændret told- og  

 skatteforvaltningens beslutning.
 Retssikkerhedsloven betyder hverken en indskrænkning i eller en  

 udvidelse af de berørte myndigheders beføjelser til at foretage udgående  

 kontrol (tvangsindgreb), men fastsætter alene nogle regler for  

 myndighedernes adfærd i forbindelse med beslutningen om og gennemførelsen  

 af et tvangsindgreb mv., herunder hvordan en myndighed skal forholde sig,  

 når den før eller under et tvangsindgreb bliver opmærksom på strafbare  

 forhold og ved myndighedens anvendelse af oplysningspligter ved mistanke  

 om strafbare forhold (forbud mod selvinkriminering).
 Der henvises i øvrigt til Justitsministeriet vejledning til loven af  

 22.december 2004 (  

http://www.retsinfo.dk/).
 Nedenfor er der endvidere som pkt.  

 T.5  

 indsat et afsnit om internationalt kontrolsamarbejde.
 Told- og skatteforvaltningens opgave er bl.a. at sikre, at moms  

 angives, afregnes og opkræves korrekt.
T.1 Eftersyn mv. hos virksomhederne T.1.1 Området § 74, stk. 1 Told- og skatteforvaltningen er - hvis det skønnes nødvendigt -  

 berettiget til at foretage eftersyn i lokaler, der benyttes af  

 virksomhederne.
Der kræves ikke retskendelse, men behørig legitimation.
I  

 den forbindelse er told- og skatteforvaltningen endvidere berettiget til  

 at efterse virksomhedernes varebeholdninger, forretningsbøger, øvrige  

 regnskabsmateriale samt korrespondance mv., uanset om disse oplysninger  

 opbevares på papir eller på edb-medier.
Der kan f.eks. være tale om butiks-, fabriks-, kontor-, og/eller  

 lagerlokaler.
Privatboligen er beskyttet af grundlovens § 72, således at  

 told- og skatteforvaltningen ikke uden retskendelse kan tiltvinge sig  

 adgang dertil.
Der er dog grænsetilfælde, hvor privatboligen benyttes  

 i forbindelse med drift af momspligtig virksomhed.
Ved en ændring af momsloven med virkning fra den 20. maj 2005 blev  

 adgangen til at gennemføre kontrol udvidet til at omfatte arbejdssteder  

 uden for de lokaler, hvorfra virksomheden drives, f.eks. byggepladser og  

 rullende materiel, samt i transportmidler, der anvendes erhvervsmæssigt,  

 f.eks. biler der benyttes til transport af varer, taxier, m.v.
Kontrol kan  

 dog ikke gennemføres på ejendomme, der alene tjener som privatbolig eller  

 fritidsbolig.
 Bestemmelsen omfatter virksomhederne, hvilket ikke alene vil sige  

 de momsregistrerede virksomheder, men også de virksomheder, som  

 myndighederne har bevis for eller formodning om, driver  

 momspligtig virksomhed uden at være momsregistrerede.
 Bestemmelsen giver endvidere mulighed for eftersyn af varebeholdninger  

 og regnskaber mv. hos ikke registrerede virksomheder, der har  

 handelsforbindelse med registrerede virksomheder samt til at gennemse  

 kontrakter mv. hos virksomheder, der finansierer registrerede  

 virksomheder.
Som regnskabsmateriale anses virksomhedens registreringer af foretagne  

 transaktioner (transaktionsspor, dvs. den sammenhæng der er mellem de  

 enkelte registreringer fra bogføring til virksomhedens årsregnskaber,  

 skatte- og afgiftsangivelser og regnskabsopgørelser o.lign.
Beskrivelser  

 af bogføringen, herunder aftaler om udveksling af elektroniske data.  

 Beskrivelser af systemer, herunder opbevaring af regnskabsmateriale.
Bilag  

 og anden dokumentation (fakturaer mv.) Eftersynsretten omfatter således  

 eksempelvis årsregnskaber, råbalancer (afslutningsark), regnskabsbøger,  

 journaler, løsbladebøger med tilhørende bilag, kladdebøger og andre  

 hjælpebøger (f.eks. ordrebøger, lagerbøger, arbejdssedler, ugesedler og  

 lagerkontrolkort), kontokort og andre specifikationer samt korrespondance.  

 Revisionsprotokoller er ligeledes omfattet af  

 eftersynsretten.
Eftersynsretten gælder, hvadenten oplysningerne  

 opbevares på papir eller på edb-medier, dvs. at for elektronisk lagrede  

 oplysninger har told- og skatteforvaltningen direkte adgang til at koble  

 sig på virksomhedens edb-anlæg.
Begrebet korrespondance mv. omfatter enhver form for  

 forretningskorrespondance, såsom modtagne breve og kopier af afsendte  

 breve samt kontrakter og andre skriftlige aftaler.
Hvis virksomhederne  

 anvender revisionsprotokol, er denne også omfattet af eftersynsretten, jf.  

 Dep. 777/81.
 I virksomheder, der i forbindelse med regnskabsførelsen anvender edb,  

 omfatter eftersynsretten systembeskrivelser mv. samt magnetbånd og andre  

 databærende medier.
I tilfælde, hvor der ikke er mulighed for at gennemføre eftersyn mv.  

 inden for normal åbningstid, påhviler det told- og skatteforvaltningen at  

 få eftersynet gennemført på et tidspunkt, der passer virksomheden, jf.  

 ministerspørgsmål nr.
S 244, den 5. august 1988, spørgsmål 1412-1414.
Kontroleftersyn i virksomheder mv. skal efter den nye lov om  

 retssikkerhed varsles skriftligt mindst 14 dage før kontrollens  

 gennemførelse.
Det vil sige at udgående kontrol efter momslovens § 74,  

 stk. 1, § 75, stk. 5, og § 76, stk. 3, skal varsles i overensstemmelse  

 med.
 Lov om retssikkerhed foreskriver som hovedregel, at der forud for  

 tvangsindgreb efter § 1, stk. 1, skal ske skriftlig underretning af den  

 part, som beslutningen om tvangsindgrebet vedrører, med mindst 14 dages  

 varsel, jf. lovens § 5, stk. 2.
Underretningen skal indeholde oplysninger om 1) tid, herunder ca. klokkeslæt, og sted for indgrebet (normalt  

 virksomhedens adresse) 2) retten til at lade sig repræsentere eller bistå af andre, jf.
FVL §  

 8 3) hovedformålet med indgrebet 4) det faktiske og retlige grundlag for indgrebet, jf.
FVL § 24.
Parten har endvidere inden en af myndigheden fastsat frist, der som  

 udgangspunkt ikke må være kortere end 7 dage, ret til at fremsætte  

 indsigelser mod beslutningen om tvangsindgrebet.
Hvis  

 forvaltningsmyndigheden fastholder tvangsindgrebet, skal dette skriftligt  

 begrundes over for parten senest ved indgrebets gennemførelse, jf. lovens  

 § 5, stk. 3.
Hovedreglen om underretning om tvangsindgreb kan fraviges  

 efter lovens § 5, stk. 4, hvis 1) øjemedet med tvangsindgrebet ville forspildes ved forudgående  

 underretning 2) hensynet til parten eller partens rettigheder bør vige for afgørende  

 hensyn til andre private eller offentlige interesser 3) hvis det er nødvendigt af hensyn til udenrigspolitiske eller  

 udenrigsøkonomiske interesser, herunder forholdet til EU (i tilfælde af en  

 konflikt mellem national ret og EU-retten viger den nationale ret) 4) øjeblikkelig gennemførelse af tvangsindgrebet efter forholdets  

 særlige karakter er påkrævet 5) forudgående underretning viser sig umulig eller uforholdsvis  

 vanskelig.
 Hvis en ikke uvæsentlig del af tvangsindgrebet kan gennemføres uden  

 forudgående underretning, kan det samlede tvangsindgreb gennemføres uden  

 underretning, jf. lovens § 5, stk. 5.
 I det omfang et tvangsindgreb gennemføres uden forudgående  

 underretning, skal parten senest ved tvangsindgrebets gennemførelse have  

 skriftlig meddelelse om tvangsindgrebet med oplysninger som de  

 i lovens § 5, stk. 2, nr. 1- 4 nævnte, samt en begrundelse for, at  

 tvangsindgrebet gennemføres uden forudgående underretning.
Meddelelsen kan dog efter omstændighederne gives mundtligt, men parten  

 har i så fald krav på efterfølgende at få en skriftlig meddelelse om  

 tvangsindgrebet.
Begæring herom skal fremsættes senest 14 dage efter  

 tvangsindgrebets gennemførelse og besvares snarest muligt.
Kontrol af negative momsangivelser er undtaget fra den forudgående  

 underretningspligt på de 14 dage som følge af,  

 at udbetaling normalt skal inden for 21 dage.
I stedet skal den  

 skriftlige underretning om tvangsindgrebet senest ske på stedet.
 Om virksomhedernes pligt til at opbevare regnskabsmateriale  

 henvises til Momsvejledningen afsnit  

 N.2.6 .
 Besøg på offentligt tilgængelige steder med henblik på observationer  

 til kontrolformål er ikke omfattet af momslovens § 74, stk. 1, og kan  

 derfor foretages, uden at medarbejderen har pligt til at legitimere  

 sig.
T.1.2 Bistand fra indehavere mv. § 74, stk.  

 2 Virksomhedernes indehavere og ansatte skal være told- og  

 skatteforvaltningen behjælpelige ved de nævnte eftersyn.
 Det vil sige, at indehaveren og personalet har pligt til at redegøre  

 for indkøbs-, produktions- og afsætningsforhold samt til at oplyse,  

 hvorledes regnskabsførelsen er tilrettelagt, hvilke bøger der føres,  

 hvilke interne kontrolforanstaltninger der findes, osv.
 Der er ligeledes pligt til at oplyse, hvem der er virksomhedens revisor  

 samt til - på told- og skatteforvaltningens forlangende - at foretage  

 opgørelse af varelagre og pengebeholdninger.
 Told- og skatteforvaltningen kan i forbindelse med et eftersyn i et  

 interessentskab kræve oplyst navnene på samtlige  

 interessenter.
T.1.3 Erhvervelser § 74, stk. 3 På samme måde som anført i stk. 1 er told- og skatteforvaltningen  

 berettiget til at foretage eftersyn i forbindelse med momspligtige  

 erhvervelser.
Spørgsmålet om hvilke erhvervelser, der er  

 momspligtige, er reguleret i § 11, der er nærmere omhandlet i afsnit  

 D.9 .
T.1.4 Udlevering § 74, stk. 4 Materiale nævnt i stk. 1 skal efter anmodning udleveres eller sendes  

 til told- og skatteforvaltningen.
Udleveringspligten gælder alt materiale, der er omfattet af  

 bestemmelsens stk. 1, herunder revisionsprotokollen, og pligten omfatter  

 også regnskabsmateriale mv., der befinder sig hos trediemand, f.eks.  

 revisor eller en regnskabskonsulent.
Det er uden betydning for  

 udleveringspligten, at trediemanden f.eks. har tilbageholdelsesret over  

 materialet.
Hvis materialet modtages af trediemand, skal det leveres til  

 denne igen efter benyttelsen.
 Udleveringspligten vedrører kun virksomhedens regnskabsmateriale mv.  

 Materiale, der er udarbejdet eller fremskaffet af trediemand, og som ikke  

 har været i virksomhedens besiddelse, er derfor ikke omfattet af  

 udleveringspligten.
Told- og skatteforvaltningen kanikke mod de erhvervsdrivendes protest  

 fjerne regnskabsmateriale m.v. fra virksomheden - heller ikke ved  

 magtanvendelse fra politiets side - da der ikke er tale om et  

 tvangsindgreb uden for strafferetsplejen, og told- og skatteforvaltningen  

 har ikke noget besiddelseskrav eller hjemmel til at beslaglægge det  

 pågældende regnskabsmateriale.
Af samme grund kan regnskabsmaterialet  

 heller ikke kræves udleveret gennem en fogedsag, idet der heller ikke  

 foreligger noget eksekutionsgrundlag Manglende efterkommelse af told- og skatteforvaltningens anmodning om  

 udlevering af regnskaber medfører bødeansvar efter lovens §  81, stk.  

 1, nr. 2. Regnskabsmaterialet m.v. må i således i givet fald søges  

 fremskaffet gennem anvendelse af administrative  

 sanktioner.
T.2 Eftersyn mv. hos andre I § 75, er der fastsat regler om bl.a. leverandørers og kunders  

 oplysningspligt over for told- og skatteforvaltningen samt om told- og  

 skatteforvaltningens adgang til at foretage eftersyn mv. hos disse.  

 Formålet med bestemmelsen er at give myndighederne mulighed  

 for gennem andre kanaler end gennem virksomhedens regnskabsmateriale mv.  

 at få indblik i en virksomheds momspligtige  

 aktiviteter.
T.2.1 Leverandører § 75, stk. 1 Leverandører til registreringspligtige virksomheder skal på begæring  

 give told- og skatteforvaltningen oplysninger om deres leverancer af varer  

 og ydelser til disse virksomheder.
Der er i denne forbindelse ikke krav  

 om, at der skal være tale om navngivne virksomheder.
Betemmelsen omfatter  

 registreringspligtige virksomheder og omfatter således ögså ikke  

 registrerede virksomheder, som burde være  

 registreret.
Bestemmelsen omfatter alle leverancer, dvs. også  

 leverancer, der kan karakteriseres som indkøb til privatforbrug, idet  

 myndighederne skal have en mulighed for at kontrollere, at virksomheden  

 ikke har medregnet indkøb af denne type i virksomhedens  

 købsmoms.
T.2.2 Kunder § 75, stk. 2 Erhvervsdrivende skal på begæring give told- og skatteforvaltningen  

 oplysninger om deres indkøb af varer og ydelser til virksomheden.
Bestemmelsen omfatter alle erhvervsdrivende, hvilket ikke kun vil sige  

 registreringspligtige virksomheder, f.eks. vil en virksomhed, der er  

 registreret efter lønsumsafgiftsloven være omfattet af bestemmelsen.
I  

 praksis vil bestemmelsen dog hovedsageligt blive anvendt over for  

 registrerede virksomheder.
T.2.3 Pengeinstitutter mv. § 75, stk.  

 3 Pengeinstitutter, advokater og andre, der modtager midler til  

 forvaltning eller erhvervsmæssigt udlåner penge, skal på begæring give  

 told- og skatteforvaltningen enhver oplysning om deres økonomiske  

 mellemværende med specifikke navngivne virksomheder.
 Bankers markedskontorer, der forestår både købs- og salgsafregninger  

 ved afsætning af kvæg mv., har pligt til at udlevere oplysninger om deres  

 økonomiske mellemværende med de berørte registrerede virksomheder.  

 Bestemmelsen omfatter efter sin ordlyd kun specifikke navngivne  

 registreringspligtige virksomheder.
 Oplysningspligten omfatter f.eks. angivelser af bevægelser på indskuds-  

 eller lånekonti, oplysninger om trukne og indsatte checks, diskonterede  

 veksler og om størrelsen af lån og depoter.
T.2.4 Forsikringsselskaber § 75, stk.  

 4 Forsikringsselskaber skal på begæring give told- og skatteforvaltningen  

 oplysninger i forbindelse med kontrollen med momspligtige erhvervelser af  

 nye lystfartøjer efter § 11, stk. 4, nr. 2. Modsat § 74, stk. 3, er stk. 4  

 ikke begrænset til navngivne personer eller virksomheder.
 Bestemmelsen giver told- og skatteforvaltningen mulighed for via  

 forsikringsselskaberne at fremskaffe oplysninger om lystfartøjer, som de  

 har forsikret, til brug ved kontrolarbejdet.
T.2.5 Eftersyn mv. § 75, stk. 5 Told- og skatteforvaltningen er berettiget til at foretage eftersyn af  

 varebeholdninger og regnskaber mv. hos kunder og leverandører m.v. samt  

 til at gennemse kontrakter og lign. hos virksomheder, der finansierer  

 registrerede virksomheder.
 Ingen af de virksomheder, der er nævnt i ovenstående afsnit er  

 berettiget til at kræve betaling for at levere de ønskede oplysninger  

 mv.
T.3 Samarbejde med andre offentlige  

 myndigheder T.3.1 Oplysningspligt § 76, stk. 1 Andre offentlige myndigheder skal på begæring give told- og  

 skatteforvaltningen enhver oplysning til brug ved registrering af  

 virksomheder og kontrollen med momsens betaling eller tilbagebetaling.
T.3.2 Politiet § 76, stk. 2 Efter § 76, stk. 2, yder politiet told- og skatteforvaltningen bistand  

 efter regler, der kan fastsættes efter forhandling mellem skatteministeren  

 og justitsministeren.
 Der har ikke været behov for at fastsætte sådanne regler, og  

 bestemmelsen giver efter sin ordlyd umiddelbart told- og  

 skatteforvaltningen adgang til at anmode politiet om bistand ved  

 virksomhedseftersyn mv.
 Politiets bistand efter denne bestemmelse gælder alene bistand til  

 overvindelse af fysiske hindringer for eftersynets gennemførelse, og det  

 er den stedlige politimester, der afgør, om politiet skal bistå told- og  

 skatteforvaltningen ved eftersynet.
Politiets bistand kræver ikke retskendelse, idet der er tale om  

 dels en kontrolbeføjelse uden for strafferetsplejen, dels at politiets  

 bistand er hjemlet direkte i bestemmelsen.
Uanmeldt eftersyn med politiets  

 bistand kan gennemføres, når der er begrundet formodning om, at  

 adgangen til virksomheden vil blive nægtet eller, der på grund af  

 kontrollens særlige karakter, herunder bl.a. tidspunktet for kontrollen  

 kan opstå situationer, hvor politiets tilstedeværelse er påkrævet.  

 Politiets opgave er alene at overvinde fysiske hindringer for kontrollens  

 gennemførelse, medmindre der under kontrollen opstår situationer, som er  

 omfattet af politiets almindelige kompetence i medfør af retsplejelovens §  

 108 (politiets generalfuldmagt).
 Undersøgelser hos den registreringspligtige kan foretages af politiet i  

 henhold til bestemmelserne i retsplejelovens kap 73,  §§ 793-800 om  

 ransagning.
 Anmodning om ransagning fremsættes af told- og skatteforvaltningen, jf.  

 opkrævningslovens § 19.
 Ransagningen adskiller sig på følgende punkter fra det  

 virksomhedseftersyn mv., som told- og skatteforvaltningen med assistance  

 fra politiet kan foretage i medfør af kontrolbestemmelserne i momslovens  

 kap. 19:
 Ransagning kan kun finde sted efter retskendelse, medmindre der  

 foreligger særlige forhold, som bevirker, at ransagningens øjemed ville  

 forspildes, hvis kendelse skulle afventes.
T.3.3 Eftersyn på hovedposthuse mv. § 76, stk.  

 3 Told- og skatteforvaltningen er berettiget til at foretage eftersyn på  

  hovedposthuse, der modtager pakker mv. fra udlandet.
Der kan  

 ligeledes foretages eftersyn hos virksomheder, der modtager pakker og  

 lign. fra udlandet til besørgelse her i landet.
Bestemmelsen  

 skal give myndighederne mulighed for at kontrollere omfanget af post fra  

 udenlandske virksomheder, der sælger varer her i landet ved fjernsalg  

 mv.
T.4 Efterbetaling af moms Med virkning fra den 1. januar 2001 blev momslovens § 77 ophævet, og  

 bestemmelsen flyttet til opkrævningslovens § 5 (lovbekendtgørelse  

 nr. 289 af 28. april 2003).
T.4.1 På grundlag af regnskabet opkrævningsloven  

 § 5, stk. 1 Hvis det konstateres, at en virksomhed har afgivet urigtig  

 momsangivelse, således at virksomheden har betalt for lidt i moms eller  

 fået udbetalt for meget i godtgørelse, afkræves virksomheden det skyldige  

 beløb til betaling senest 14 dage efter påkrav.
 Det samme gælder, når en virksomhed ikke har indsendt angivelsen, og  

 det foreløbigt fastsatte momstilsvar har været for lavt, jf.  

 opkrævningsloven § 4, stk. 1.
 Det korrekte momstilsvar opgøres på grundlag af virksomhedens  

 regnskaber i den udstrækning, disse kan godtages som opgørelsesgrundlag.
T.4.2 Skønsmæssig ansættelse opkrævningsloven §  

 5, stk. 2 Hvis virksomhedens regnskaber ikke kan anses for egnede som grundlag  

 for en nøjagtig opgørelse af momstilsvaret, kan told- og  

 skatteforvaltningen foretage en skønsmæssig ansættelse af momstilsvaret.  

 Virksomhedens regnskaber anses i denne forbindelse også at omfatte bilag  

 mv.
Tilsvarende gælder, hvis en virksomhed har modtaget et for stort beløb  

 som godtgørelse og størrelsen af det beløb, som virksomheden derfor skal  

 tilbagebetale, ikke kan opgøres på grundlag af virksomhedens  

 regnskaber.Told- og skatteregionerne er bemyndiget til at foretage den  

 skønsmæssige ansættelse.
Ansættelsen omfatter virksomhedens samlede  

 momstilsvar for den pågældende periode og ikke kun det for lidt angivne  

 momstilsvar.
Efterbetalingskravet vil blive opgjort som forskellen mellem  

 det skønsmæssigt opgjorte momstilsvar og det allerede angivne.
Virksomheden bliver skriftligt indkaldt til et møde på regionen om den  

 skønsmæssige ansættelse.
Der foretages dog ansættelse, selv om  

 virksomheden ikke giver møde.
Ansættelsen meddeles virksomhedens  

 ansvarlige ledelse i anbefalet brev.
 Spørgsmål om skønsmæssig ansættelse kan påklages til Landsskatteretten,  

 jf. opkrævningslovens § 16, stk. 2.
 Følgende afgørelser kan nævnes til illustration af, hvorledes told- og  

 skatteforvaltningen anvender reglerne om skønsmæssig ansættelse af  

 momstilsvaret:
 Domme:
T.4.3 Fristregler I medfør af lov nr. 410 af 2. juni 2003 om ændring af  

 skattestyrelsesloven (ændringer af fristregler på skatte- og  

 afgiftsområdet m.v.), § 35 B og § 35 C, er der indført bestemmelser om  

 ordinær og ekstraordinær fastsættelse af afgiftstilsvar og godtgørelse af  

 afgift.
 Bestemmelsen i skattestyrelseslovens § 35 B - nu  

 skatteforvaltningslovens § 31 - indeholder den almindelige fristregel, det  

 vil sige reglen om de ordinære frister for fastsættelse og ændring af  

 afgiftstilsvar og godtgørelse af afgift, og betingelser for henholdsvis de  

 statslige told- og skattemyndigheders og de afgiftspligtiges anmodning om  

 ændring af afgiftstilsvaret eller godtgørelse af afgift.
 I skattestyrelseslovens § 35 - nu skatteforvaltningslovens § 32  

 - C er der fastsat en række undtagelser til den ordinære 3-års  

 frist.
Bestemmelserne har virkning for anmodninger om genoptagelse af et  

 afgiftstilsvar, som er indgivet til myndighederne den 12. marts 2003 eller  

 senere.
Reglerne er nærmere beskrevet i told- og skatteforvaltningens  

 vejledning       om processuelle regler , afsnit G.1.2 - Ændring af  

 afgiftstilsvar og  

 godtgørelse af afgift.
T.4.4 Gebyrer og renter opkrævningsloven §§ 6 og  

 7 Bestemmelserne vedrørende renter og gebyrer fandtes tidligere i § 77,  

 stk. 3 og stk. 4. Samtidig med flytningen af disse bestemmelser fra  

 momsloven til opkrævningsloven blev den tidligere anvendte faste månedlige  

 rentesats på 1,3% erstattet af en variabel rente, som er afhængig af  

 markedsrenten.
Herom henvises til  

 P.2.1 .
Der skal endvidere betales et gebyr for erindringsskrivelser vedrørende  

 betaling af moms mv.
Gebyret udgør 65 kr. pr. erindringsskrivelse.
T.5 Internationalt kontrolsamarbejde I forbindelse med internationaliseringen af kontrolarbejdet - både  

 i forbindelse med bekæmpelse af skatte- og afgiftskriminalitet og ved  

 kontrol af koncerntransaktioner over landegrænserne - er der sket en  

 udbygning og forbedring af det praktiske samarbejde med andre landes  

 skatte- og afgiftsmyndigheder.
Grundlaget for kontrolsamarbejdet på momsområdet mellem EU-landene  

 er fra 1. januar 2004 samlet i ét regelsæt, Rådsforordning 1798/2003.  

 Denne forordning giver EU-landene mulighed for at styrke og effektivisere  

 samarbejdet.
Forordningen indeholder som hidtil regler for:
Da toldkontrollen ved de indre grænser blev afskaffet pr. 1.  

 januar 1993, blev det nødvendigt at gennemføre et særligt formaliseret  

 samarbejde mellem EU-landene.
For at fjerne de største risici for  

 momsunddragelse er der etableret et særligt systemt til elektronisk  

 udveksling af oplysninger om varehandelstransaktioner - der såkaldte  

 listesystem eller VIES (VAT Informations Exchange System).  

 Se Momsvejledningen afsnit   

 N.4 .  

 Dette system er et af fundamenterne for told- og skatteforvaltningens  

 kontrol af virksomhedernes handelstransaktioner mellem EU-landene.
 Kontroloplysningerne udveksles dels automatisk, dels efter  

 anmodning.
 Hvis de automatisk udvekslede oplysninger er utilstrækkelige, kan  

 told- og skatteforvaltningen via listesystemet i nødvendigt  

 omfang indhente flere elektroniske detaljerede oplysninger,  

 f.eks. oplysninger om, hvilke virksomheder i andre EU-lande, der har  

 leveret varer til en dansk virksomhed, og disse virksomheders samlede  

 leveringer.
 Hvis oplysningerne i listesystemet herudover er utilstrækkelige, kan  

 told- og skatteforvaltningen via de kompetente myndigheder rette direkte  

 henvendelse til de øvrige EU-landes told- og skattemyndigheder om  

 yderligere oplysninger.
 Ud over de nævnte bestemmelser er der også et regelsæt, der muliggør  

 inddrivelse af momsskyld mv. i andre EU-lande, Rådsdirektiv 76/308.
Herudover er der kontrolsamarbejdsaftaler mellem de nordiske lande samt  

 Europarådet/OECDs aftale om gensidig bistand i skattesager De nævnte muligheder for udveksling af oplysninger er gensidige for  

 alle medlemslande.
Afsnit U Særordning for elektroniske ydelser §  

 66 Ved lov nr. 124 af 28. februar 2003 om ændring af momsloven er der  

 indført regler om en særordning for tredjelandsvirksomheder, der leverer  

 tjenesteydelser til private i EU.
 Særordningen findes i § 66 og har virkning fra 1. juli 2003.
 Særordningen i § 66 er en gennemførelse af Rådets direktiv 2002/38/EF  

 af 7. maj 2002 om ændring og midlertidig ændring af direktiv  

 77/388/EØF hvad angår merværdiafgiftssystemte for radio- og  

 tv-spredningstjenester og visse elektronisk leverede tjenesteydelser.
 Om elektroniske ydelser se afsnit  

 E.3.1.11 .  

 Se endvidere afsnit   

 E.3        om leveringssted for elektroniske ydelser.
Ordningen er midlertidig.
Den er ved direktiv 2006/58/EF af 27. juni  

 2006 forlænget til og med 31. december 2006.
 Hensigten er, at tredjelandsvirksomheder ved at få ret til at vælge en  

 særordning med forenklede procedurer for tredjelandsvirksomheder, der  

 leverer elektroniske ydelser til ikke afgiftspligtige i EU, får  

 lettere ved at overholde de afgiftsmæssige forpligtelser, der  

 påhviler dem.
 Det er en betingelse for at anvende særordningen, at  

 tredjelandsvirksomheden ikke er momsregistreret i EU.
Ordningen er frivillig og indebærer, at en tredjelandsvirksomhed ved  

 salg til private i et eller flere EU-lande kan nøjes med at lade sig  

 identificere i et enkelt medlemsland.
Virksomheden kan frit vælge, hvilket  

 medlemsland den vil lade sig identificere i.
Dette land er  

 identifikationsmedlemslandet.
En tredjelandsvirksomhed, som ikke tilmelder sig særordningen, er  

 omfattet af de almindelige regler ved salg til private i EU.
Det vil sige,  

 at en tredjelandsvirksomhed, som ikke tilmelder sig særordningen, og som  

 for eksempel sælger elektronisk leverede tjenesteydelser til private i 15  

 EU-lande, skal lade sig registrere i alle 15 lande og skal følge de  

 respektive landes angivelses- og betalingsregler.
 I bekendtgørelse nr. 663 af 16. juni 2006 om  

 merværdiafgiftsloven (  

momsbekendtgørelsen) er der  

 i kapitel  

 15 regler om særordning for elektroniske ydelser leveret af  

 tredjelandsvirksomheder til ikke afgiftspligtige personer i EU.
Når en tredjelandsvirksomhed ønsker at tilslutte sig særordningen med  

 Danmark som identifikationsmedlemsland, skal virksomheden anmelde  

 påbegyndelse af virksomhed som afgiftspligtig inden for EU.
Virksomheden  

 skal også anmelde eventuel ændring og ophør af virksomhed, hvis denne ikke  

 mere er omfattet af særordningen.
 Anmeldelse skal ske elektronisk, jf. bekg. § 85, stk. 1.
 En anmeldelse fra en tredjelandsvirksomhed skal til brug for  

 identifikation af virksomheden indeholde navn, postadresse, elektroniske  

 adresser med websteder, eventuelt registreringsnummer i virksomhedens  

 hjemland samt erklæring om, at vedkommende ikke er momsregistreret i EU,  

 jf. bekg. §§ 85 og 86.
Virksomheden tildeles et individuelt nummer (identifikationsnummer),  

 som identifikationsmedlemslandet meddeler virksomheden inden 8 dage.  

 Virksomheden modtager brev med det individuelle nummer, samt særskilt brev  

 med pin-kode, som giver adgang til systemet.
Er det ikke muligt at  

 overholde fristen på 8 dage, skal identifikationsmedlemslandet inden  

 fristens udløb meddele tredjelandsvirksomheden, hvornår den kan forvente  

 at modtage sit identifikationsnummer.Tilmelding til systemet skal ske via  

 internettet på   

 http://www.skat.dk/  

 under punktet "Foreign languages" (globus-symbolet) - "VAT on  

 e-services".
 Ved anmodningen om registrering er der samtidig afgivet erklæring om,  

 at den pågældende virksomhed ikke i øvrigt er registreret for moms inden  

 for EU.
 På hjemmesiden er der også en elektronisk vejledning, som ligger under  

 "International". Der er også et link til internetsystemet på den  

 indledende sprogvalgsside under knappen "Guidance".
Tredjelandsvirksomheden skal meddele told- og skatteforvaltningen  

 enhver ændring i de afgivne oplysninger.
Afmeldelse fra særordningen skal  

 også ske elektronisk, jf. bekg. § 86, stk. 3. Afmeldelse har virkning fra  

 udgangen af det løbende kvartal.
Ved at vælge særordningen opnås fælles regler om angivelse og betaling  

 af moms af salg af elektroniske ydelser til private i EU.
Der er  

 kvartalsvis momsangivelse under særordningen, uanset om der har været  

 leverancer i perioden.
Angivelsen skal indsendes inden for 20 dage efter  

 udgangen af den afgiftsperiode, som angivelsen vedrører, og  

 den foretages elektronisk, jf. momslovens § 66, stk. 6.
Enhver indberetningsperiode (kvartal) som omhandlet i artikel 26c,  

 punkt B, stk. 5, i direktiv 77/388/EØF (momslovens § 66, stk. 6, og  

 momsbekendtgørelsens § 88, stk. 1) er en selvstændig indberetningsperiode,  

 jf.
Rådets forordning (EF) nr. 1777/2005, artikel 20, stk. 3. Når en  

 angivelse i henhold til artikel 26c, punkt B, stk. 5, i direktiv  

 77/388/EØF er indsendt, kan alle efterfølgende ændringer af tallene deri  

 kun foretages gennem en ændring af angivelsen og ikke ved en tilpasning af  

 en efterfølgende angivelse.
Momsbeløb, der betales i henhold til artikel  

 26c, punkt B, stk. 7, i direktiv 77/388/EØF, er specifikke for den  

 pågældende angivelse.
Alle efterfølgende ændringer af de betalte beløb kan  

 kun foretages med henvisning til den pågældende angivelse og må ikke  

 tildeles en anden angivelse eller ske ved tilpasning af en efterfølgende  

 angivelse.
 Det er identifikationsmedlemslandet, der overfører momsen til det/de  

 rette EU-forbrugslande.
En angivelse skal indeholde identifikationsnummer, den samlede værdi  

 uden moms af leverancerne af elektroniske ydelser for  

 indberetningsperioden og det samlede tilsvarende afgiftsbeløb for hvert  

 enkelt forbrugsland, hvor afgifter er forfaldne.
De gældende afgiftssatser  

 og det samlede skyldige afgiftsbeløb skal også angives, jf. bekg. §  

 88.
Angivelsen skal udarbejdes i danske kroner.
Virksomhederne skal  

 indbetale momsen til de statslige told- og skattemyndigheder på en  

 bankkonto, der føres i danske kroner, jf. bekg. § 88, stk. 2.
Det præcise beløb skal indberettes og betales.
Der kan således ikke  

 tillades nogen afrunding til nærmeste hele beløb, jf. rådsforordningens  

 artikel 20, stk. 4.
Hvis leverancerne er foretaget i andre valutaer, er det kursen på den  

 sidste dag i indberetningsperioden, der skal anvendes ved udfyldelse af  

 afgiftsangivelsen.
Omregningen skal ske til de valutakurser, som Den  

 Europæiske Centralbank har offentliggjort for den dag, eller hvis der ikke  

 har været nogen offentliggørelse den dag, den næste offentliggørelsesdag,  

 jf. bekg. § 88, stk. 3.
 Identifikationsmedlemsstaten, der har modtaget et beløb, som er større  

 end det, der følger af angivelsen i henhold til artikel 26c, punkt B, stk.  

 5, i direktiv 77/388/EØF, (momslovens § 66, stk. 6, og  

 momsbekendtgørelsens § 88, stk. 1) tilbagebetaler det for meget  

 betalte beløb direkte til den pågældende afgiftspligtige person, jf.  

 artikel 20, stk. 2, i Rådets forordning (EF) nr. 1777/2005.
 Momsen skal angives og afregnes med EU-forbrugslandets sats.
Hvis en tredjelandsvirksomhed vil korrigere en anmeldelse for en  

 afgiftsperiode, skal den rette henvendelse til  

 identifikationsmedlemsstaten.
Identifikationsmedlemsstaten  

 retter henvendelse til forbrugsmedlemsstaten om de ændrede  

 oplysninger, jf. bekg. § 90.
 Tredjelandsvirksomheden skal betale skyldig moms som følge af ændrede  

 oplysninger til identifikationsmedlemsstaten, jf. bekg. § 90, stk. 2.  

 Identifikationsmedlemsstaten sender beløbet videre til forbrugslandet  

 sammen med oplysninger til brug for identifikation af beløbet.
 Tilbagebetaling af moms som følge af ændrede oplysninger sker ved, at  

 identifikationsmedlemsstaten informerer forbrugslandet om de ændrede  

 oplysninger, jf. bekg. § 90, stk. 3. Tilbagebetaling sker herefter i  

 henhold til forbrugslandets regler om tilbagebetaling, ligesom  

 tilbagebetalingen foregår direkte mellem forbrugsland og  

 tredjelandsvirksomhed, jf. bekg. § 90, stk. 3, og forordningens artikel  

 20, stk. 2.
 Tredjelandsvirksomheden har pligt til efter anmodning at oplyse et  

 kontonummer til brug for tilbagebetalinger som følge af korrektioner, jf.  

 bekg. § 90, stk. 4.
En tredjelandsvirksomhed kan under visse betingelser udelukkes  

 fra særordningen af identfikationsmedlemslandet.
Det er tilfældet,  

 hvis virksomheden meddeler, at den ikke længere leverer elektroniske  

 ydelser, at det på anden måde kan antages, at virksomhedens  

 afgiftspligtige aktiviteter er bragt til ophør, at virksomheden ikke  

 længere opfylder betingelserne for at benytte særordningen, eller at  

 virksomheden til stadighed ikke retter sig efter reglerne for  

 særordningen, jf. bekg. § 91. Se tillige artikel 20, stk. 1, i Rådets  

 forordning (EF) nr. 1777/2005.
 For at en virksomhed kan anses for til stadighed ikke at rette sig  

 efter reglerne for særordningen, skal den mindst i et år - fire på  

 hinanden følgende afgiftsperioder - hverken have angivet eller betalt  

 moms, som burde have været angivet og betalt.
 Udelukkelse fra særordningen har øjeblikkelig virkning, jf. bekg. §  

 91.
Efter udelukkelse fra særordningen skal virksomheden anvende  

 de almindelige momsregler.
Det indebærer, at virksomheden skal lade sig  

 momsregistrere i alle de EU-lande, hvor virksomheden sælger elektroniske  

 ydelser til private kunder med deraf følgende forskellige regler om  

 afgiftsperioder, betalingsfrister mv.
Tredjelandsvirksomheden skal efter udelukkelse af særordningen indgive  

 enhver resterende angivelse indtil udgangen af det kalenderkvartal, i  

 hvilket den blev udelukket.
Kravet om at foretage denne indberetning har  

 ikke betydning for et eventuelt krav om, at virksomheden straks efter  

 udelukkelse fra særordningen skal lade sig registrere i henhold til  

 de normale regler.
 Tredjelandsvirksomheden kan få godtgjort afgift efter reglerne i  

 momslovens § 45, stk. 1. Se herom afsnit  

 K.1.1 .
En tredjelandsvirksomhed, der er omfattet af særordningen, skal føre et  

 elektronisk regnskab for de transaktioner, der er omfattet af  

 særordningen.
Regnskab skal efter anmodning fra  

 identifikationsmedlemslandet eller forbrugslandet gøres elektronisk  

 tilgængeligt for told- og skatteforvaltningen, jf. bekg. § 89.  

 Fristen for at stille regnskabet elektronisk til rådighed er 3 uger.
Regnskabet skal føres klart og overskueligt, så det kan danne grundlag  

 for kontrol med afgiftsberegningen.
Regnskabet skal være tilrettelagt  

 sådan, at alle registreringer kan afstemmes med oplysningerne på  

 momsangivelsen.
 Regnskabet skal opbevares i en periode på 10 år fra udgangen af det år,  

 hvor transaktionen blev foretaget, jf. momslovens § 66, stk. 8.
Afsnit V Straffebestemmelser Momslovens straffebestemmelser findes i § 81.
V.1 Generelle bemærkninger Der kan kun straffes efter momsloven, hvis straffelovens almindelige  

 betingelser (strafbarhedsbetingelser mv.) er  

 opfyldt.
Straffebestemmelserne er tæt forbundet med de øvrige  

 straffebestemmelser i både skattelovgivningen og andre afgiftslove.  

 Hovedområdet er således, dels den forsætlige eller groft uagtsomme  

 afgivelse af urigtige eller vildledende oplysninger til brug for  

 afgiftskontrollen, dels den forsætlige eller groft uagtsomme fortielse af  

 oplysninger.
Det er kun den forsætlige og groft uagtsomme  

 handlemåde, der er strafbar.
Den simpelt uagtsomme handlemåde er straffri.
I denne vejledning gennemgås de materielle regler i momslovgivningen,  

 som beskriver de strafbare handlinger og undladelser.
De  

 straffeprocessuelle spørgsmål, herunder betingelserne for straf,  

 sanktioner m.v. beskrives i procesvejledningens afsnit R, hvortil der  

 henvises.
V.2 Straffeområdet V.2.1 Generel straffebestemmelse § 81, stk. 1,  

 nr. 1 Den centrale straffebestemmelse i momsstrafferetten findes i § 81, stk.  

 1, nr. 1.  Denne bestemmelse er formuleret som en generel  

 straffebestemmelse og anvendes i tilfælde, hvor der inden for lovens  

 område forsætligt eller groft uagtsomt er afgivet urigtige eller  

 vildledende oplysninger eller er fortiet oplysninger.
Under bestemmelsen  

 falder bl.a. momsunddragelse som følge af urigtige momsangivelser.
V.2.2 Overtrædelse af almene forpligtelser § 81,  

 stk. 1, nr. 2 Der er bødestraf for at overtræde følgende forpligtelser, som er  

 omfattet af § 81, stk. 1, nr. 2:
Pligt til at anmelde til registrering senest 8 dage inden  

 påbegyndelse af momspligtig virksomhed (1. pkt.) Pligt til ved anmeldelsen at oplyse, hvis de forventede  

 afgiftspligtige leverancer overstiger 20 mio. kr. (4. pkt.) Pligt til at meddele om ændringer i en virksomheds  

 registreringsforhold senest 8 dage efter ændringen (5. pkt.) Pligt til at underrette om virksomheders ophør senest 8 dage  

 efter ophøret (6. pkt.) V.2.3 Tilsidesættelse af vilkår § 81, stk. 1,  

 nr. 3 Efter § 81, stk. 1, nr. 3, kan der straffes med bøde for at overtræde  

 vilkår fastsat efter følgende bestemmelser:
V.2.4 Undladt anmeldelse ved erhvervelse af nye  

 transportmidler fra andet EU-land § 81, stk. 1, nr. 4 Der er ifølge § 81, stk. 1, nr. 4, hjemlet bødeansvar ved overtrædelse  

 af følgende bestemmelse:
V.2.5 Undladelse af at efterkomme påbud § 81,  

 stk. 1, nr. 5 Der kan, i medfør af § 81, stk. 1, nr. 5, pålægges bøde for at undlade  

 at efterkomme påbud, der er udstedt i medfør af følgende bestemmelse:
V.2.6 "Momshæleri" § 81, stk. 1, nr.  

 6 § 81, stk. 1, nr. 6, hjemler bødestraf, hvis en vare eller ydelse  

 forsætligt eller groft uagtsomt overdrages, erhverves, tilegnes eller  

 anvendes uden at være momsberigtiget.
Forsøg er også  

 strafbart.
V.2.7 Overtrædelse af fastsatte forskrifter §  

 81, stk. 2 I de forskrifter, der er udstedt i medfør af momsloven, kan der  

 fastsættes bødestraf for den, der med forsæt eller ved grov uagtsomhed  

 overtræder bestemmelserne i forskrifterne, jf. § 81, stk. 2.
 Der er fastsat straffebestemmelser i bekendtgørelse nr. 898 af  

 6. november 2003 om momsloven  

 (§100). .
V.2.8 Forsætlig overtrædelse § 81, stk.  

 3 § 81, stk. 3, 1. pkt., fastsætter, at hvis en af de i V.2.1 - V.2.7  

 nævnte overtrædelser er begået med forsæt til at unddrage statskassen moms  

 eller til uberettiget at opnå udbetalinger efter § 45, § 53, stk. 2, og §  

 72 samt § 12 i lov om opkrævning af skatter og afgifter mv., er straffen  

 bøde eller fængsel indtil 1 år og 6 måneder, medmindre højere straf er  

 forskyldt efter straffelovens § 289.
 Den, der forsætligt eller groft uagtsomt driver registreringspligtig  

 virksomhed, selv om virksomheden er nægtet registrering efter § 62 a, stk.  

 1, (dvs. på grund af manglende sikkerhedsstillelse) eller virksomheden er  

 afmeldt fra registrering efter § 62 a, stk. 5, kan også straffes med bøde  

 eller fængsel indtil 1 år og 6 måneder, medmindre højere straf er  

 forskyldt efter straffelovens § 289. Dette følger af § 81, stk. 3, 2.  

 pkt.
 Ved grove overtrædelser af § 81, stk. 3, kan der ved dom ske  

 frakendelse af retten til at udøve erhvervsvirksomhed, jf. straffelovens §  

 79, stk. 2. Frakendelsen kan ikke ske administrativt.
V.2.9 Grov momssvig.
Straffelovens § 289, jf.  

 momslovens § 81, stk. 3 Momssvig af særlig grov karakter er forhold, hvor der med forsæt til  

 afgiftsunddragelse eller uberettiget udbetaling er sket overtrædelse af  

 momslovens § 81, stk. 3, for så vidt angår beløb, der overstiger 500.000  

 kr.
På samme måde som i sager om skattesvig er denne beløbsgrænse et  

 udgangspunkt, der kan fraviges i opadgående eller nedadgående retning,  

 hvis sagens konkrete omstændigheder giver grundlag herfor.
I denne  

 vurdering kan f.eks. indgå, om momssvigen er gennemført systematisk eller  

 på en måde, der gør opdagelsen særlig vanskelig.
 Ved afgørelsen af, om en samtidig overtrædelse af skattekontrolloven,  

 momsloven og andre afgiftslove skal henføres til straffelovens § 289,  

 skal der foretages en isoleret beløbsopgørelse og ikke en  

 sammenlægning.
V.2.10 Omfakturering § 81, stk. 4 Ved lov nr. 388 af 2. juni 1999 om ændring af skattekontrolloven,  

 kildeskatteloven, momsloven og lov om kommunal indkomstskat (Indgreb mod  

 sort arbejde, socialt bedrageri mv.) er der i momslovens § 81, stk. 4,  

 indføjet en ny bestemmelse, hvorefter det er muligt at straffe med bøde,  

 hæfte eller fængsel i indtil 1 år og 6 måneder for omfakturering og  

 lignende, medmindre højere straf er forskyldt efter straffelovens §  

 289.
 Efter § 81, stk. 4, straffes den, der som led i virksomhed forsætligt  

 udsteder fakturaer med urigtigt indhold eller udsteder anden urigtig  

 dokumentation for levering eller aftagelse af varer eller ydelser, hvis  

 dokumentationen er egnet til at blive anvendt som grundlag for opgørelsen  

 af et afgiftstilsvar.
 Begås handlingen i § 81, stk. 4, af grov uagtsomhed, straffes der med  

 bøde.
 Bestemmelsen er parallel med den samtidig vedtagne bestemmelse i  

 skattekontrollovens § 13 B med strafansvar for virksomhedens udstedelse af  

 urigtige fakturaer og lignende dokumentation.
V.2.11 Medvirken til momssvig ved aftagelse af  

 varer og ydelser § 81, stk. 5 Ved lov nr. 388 af 2. juni 1999 om ændring af skattekontrolloven,  

 kildeskatteloven, momsloven og lov om kommunal indkomstskat (Indgreb mod  

 sort arbejde, socialt bedrageri mv.) er der i momslovens § 81, stk. 5,  

 indføjet en ny bestemmelse, hvorefter det er muligt at straffe med bøde,  

 hæfte eller fængsel i indtil 1 år og 6 måneder for aftagelse af varer  

 og ydelser under specielle forhold, når det sker som led i virksomhed,  

 medmindre højere straf er forskyldt efter straffelovens § 289.
 Efter § 81, stk. 5, straffes den, der som led i virksomhed aftager  

 varer eller ydelser på sådanne fordelagtige vilkår, at den pågældende  

 indser, at leverandøren eller yderen ikke vil opfylde sin forpligtelse til  

 at medregne vederlaget til afgiftstilsvaret eller rettidigt at afregne  

 afgiftstilsvaret.
 Begås handlingen i § 81, stk. 5, af grov uagtsomhed, straffes der med  

 bøde.
Bestemmelsen er parallel med den samtidig vedtagne bestemmelse i  

 skattekontrollovens § 13 C, og gør det således muligt at straffe for  

 medvirken til afgiftsudddragelse under specielle forhold.
Bestemmelsen kan  

 omfatte virksomheders aftagelse af såkaldte sorte varer eller ydelser,  

 f.eks. sådan noget som piratrengøring.
Derimod omfatter bestemmelsen ikke  

 privates aftagelse af sorte varer eller ydelser.
Skatteministeriet har udsendt cirkulære nr. 123 af 28. juli 1999 om  

 disse regler, hvor det i cirkulærets afsnit 4.5 Ansvarsfriholdelse er  

 beskrevet, at en virksomhed, der aftager varer eller ydelse på  

 fordelagtige vilkår, kan frigøre sig fra et eventuelt strafansvar efter  

 momslovens § 81, stk. 5, og skattekontrollovens § 13 C ved at indsende en  

 meddelelse til den told- og skatteregion, hvor leverandøren er  

 hjemmehørende.
Meddelelsen skal identificere afsenderen og indeholde en  

 kopi af faktura eller lignende dokumentation for leverancen og i øvrigt  

 fremstå som en meddelelse vedrørende ansvarsfritagelse efter momslovens §  

 81, stk. 5, og skattekontrollovens § 13 C.
Skattecentret skal  

 kvittere for meddelelsen.
 I de tilfælde, hvor der er indsendt en sådan meddelelse, må told- og  

 skatteforvaltningen ikke indlede en straffesag mod den aftagende  

 virksomhed for det forhold, der er omfattet af meddelelsen.
V.2.12 Bødeansvar for juridiske personer § 81,  

 stk. 6 Ved lov nr. 237 af 2. april 1997 blev den nuværende § 81, stk. 6,  

 ændret således, at der kan pålægges juridiske personer (selskaber mv.)  

 strafansvar efter reglerne i straffelovens 5. kapitel.
Bestemmelsen er  

 ændret som følge af en ændring af straffeloven, jf. lov nr. 474 af 12.  

 juni 1996 om ændring af straffeloven. Ændringen i straffeloven medførte,  

 at der blev indsat almindelige regler for juridiske personers strafansvar.  

 Det fremgår af forarbejderne til straffelovsændringerne, at det er  

 straffelovens kapitel 5, der finder anvendelse, for så vidt angår  

 bestemmelser om ansvarssubjekt og ansvarsbetingelser.
 Begrundelsen for bødeansvar for juridiske personer kan primært findes i  

 behovet for at lægge bøde dér, hvor den ulovlige fortjeneste er  

 opstået.
For at en juridisk person kan pålægges strafansvar kræves, at der inden  

 for den juridiske persons virksomhed er begået en overtrædelse, der kan  

 tilregnes en eller flere til den juridiske person knyttede personer, eller  

 den juridiske person som sådan.
Der er således ikke tale om et objektivt  

 ansvar, idet der skal kunne bevises forhold begået i den juridiske person,  

 som kan karakteriseres som enten forsætlige eller groft uagtsomme.
Det er  

 dog ikke et krav, at den person, der rent faktisk har begået forholdet,  

 altid skal identificeres.
 Bestemmelsen om bødeansvar for juridiske personer udelukker ikke, at  

 der samtidig gøres et personligt ansvar gældende mod den ansvarlige  

 fysiske person, særligt hvis denne indtager en overordnet stilling.  

 Juridiske personer kan alene ifalde bødestraf og forvandlingsstraf kan  

 ikke anvendes.
Afsnit X Eftergivelse og henstand Reglerne om eftergivelse findes i opkrævningslovens § 15, medens  

 adgangen til at meddele henstand fremgår af § 3, stk. 2, i lov om  

 opkrævning og inddrivelse af visse fordringer samt § 6 i  

 inddrivelsesbekendtgørelsen.
X.1 Eftergivelse Efter opkrævningslovens § 15, stk. 1, kan moms og andre tilsvar,  

 renter, gebyrer og administrative bøder eftergives, såfremt Tilsvarende kan beløb eftergives, som personer er pligtige at betale  

 som erstatning for selskabers manglende betaling af skyldige beløb til det  

 offentlige.
Eftergivelse kan i almindelighed ikke finde sted, såfremt Ved afgørelse efter stk. 2 skal der lægges vægt på gældens alder,  

 samt om skyldneren udelukkende eller i overvejende grad har gæld i form af  

 offentlige restancer.
 Uanset stk. 2 kan eftergivelse nægtes, såfremt der foreligger  

 andre omstændigheder, der taler afgørende imod hel eller delvis  

 eftergivelse.
 Kun skyldnere, som er fysiske personer, kan få eftergivelse efter  

 stk. 1, jf. dog stk. 6.
 Eftergivelse kan i øvrigt, når forholdene i ganske særlig grad taler  

 derfor, meddeles personer, selskaber, foreninger, selvejende  

 institutioner, fonde el.lign.
 I praksis skal bestemmelsen i § 15, stk. 6, forstås således, at  

 der alene kan ske eftergivelse i f.eks. de tilfælde, hvor der er tale om  

 myndighedsfejl, livstruende sygdom, force majeure eller force majeure  

 lignende situationer.
Eftergivelse kan ifølge § 15a gå ud på bortfald eller nedsættelse af  

 skyldnerens gæld.
I forbindelse med nedsættelse kan der træffes  

 bestemmelse om henstand med og afdragsvis betaling af den ikke eftergivne  

 del af gælden.
I henstands- og afdragsperioden sker der ingen forrentning  

 af gælden.
X.2 Henstand Der kan gives henstand med de samme beløb, som kan eftergives.
 Hjemmelen til at meddele henstand fremgår af § 3, stk. 2, i lov om  

 opkrævning og inddrivelse af visse fordringer.
Inddrivelsesbekendtgørelsen udtaler i § 6, at  

 Restanceinddrivelsesmyndigheden kan bevilge henstand, når skyldneren  

 efter reglerne i § 5, stk. 1 og 3, eller kapitel 6 ikke aktuelt har  

 betalingsevne.
For eksempel vil henstand kunne opnås, hvis skyldneren  

 afvikler anden gæld til det offentlige og derfor midlertidigt ikke har  

 nogen betalingsevne.
 Restanceinddrivelsesmyndigheden kan endvidere bevilge henstand, når  

 særlige omstændigheder i øvrigt taler derfor, jf. § 6, stk. 2. Efter  

 § 7 i nævnte bekendtgørelse er henstand efter § 6 ikke til  

 hinder for, at Restanceinddrivelsesmyndigheden kan foretage og  

 realisere udlæg, modregning og indtrædelse mv., når der foretages  

 forbehold herfor.
 Overskydende skat eller andre udbetalinger fra staten kan modregnes i  

 henstandsbeløbet, såfremt der i henstandsbevillingen er taget forbehold  

 herom.
X.3 Hvem kan få eftergivelse og  

 henstand? Eftergivelse kan normalt kun gives til fysiske personer.
 De pågældende skal som hovedregel opfylde de betingelser, som fremgår  

 af § 15, stk. 1-4. Er det ikke tilfældet, kan der kun meddeles  

 eftergivelse, når forholdene i ganske særlig grad taler for det, jf. § 15,  

 stk. 6. I praksis skal bestemmelsen forstås således, at der alene kan ske  

 eftergivelse i f.eks. de tilfælde, hvor der er tale om myndighedsfejl,  

 livstruende sygdom, force majeure eller force majeure lignende  

 situationer.
 Når forholdene i ganske særlig grad taler for det, kan selskaber,  

 foreninger, selvejende institutioner, fonde el.lign. dog også få  

 eftergivelse, jf. § 15, stk. 6. Dette, sammenholdt med  

 gældssaneringsreglerne, viser, at der er betydeligt snævrere adgang til  

 eftergivelse for juridiske personer end for fysiske personer.
 Henstand kan meddeles såvel fysiske som juridiske personer, jf.  

 forudsætningsvist § 3, stk. 2, i lov om opkrævning og inddrivelse af visse  

 fordringer.
 Der henvises i øvrigt til Inddrivelsesvejledningens afsnit  

 H.7  

 om eftergivelse og henstand.
X.4 Bortfald af eftergivelse Eftergivelse kan tilbagekaldes, såfremt skyldneren En grov tilsidesættelse vil f.eks. foreligge, såfremt skyldneren gennem  

 længere tid undlader at betale, selv om den pågældende har pengene til  

 betalingen.
X.5 Henstand i forbindelse med klage Efter skatteforvaltningslovens § 51 kan told- og skatteforvaltningen  

 efter ansøgning give henstand med betalingen af et momsbeløb, når der er  

 klaget over opgørelsen.
Henstand kan kun gives for den del af et skyldigt  

 momsbeløb, som der er klaget over.
Henstanden løber, indtil klagesagen er afgjort.
Der kan normalt kun  

 gives henstand for en periode på indtil 4 år.
Henstanden kan dog forlænges  

 efter fornyet ansøgning.
Såfremt en afgørelse påklages til domstolene,  

 eller såfremt en dom ankes, skal der på ny søges om henstand.
 Henstand kan eventuelt gøres betinget af sikkerhedsstillelse for  

 henstandsbeløbet, hvis det skønnes, at henstanden vil forringe muligheden  

 for senere at inddrive beløbet.
 Der kan i henstandsbevillingen tages forbehold for modregning i  

 henstandsbeløbet for krav, som klageren under henstanden måtte få mod  

 statskassen.
Henstand betinges af, at henstandsbeløbet forrentes med den lovhjemlede  

 rentesats for skyldige, forfaldne momsbeløb.
Henstanden omfatter også  

 rente, både rente, der er tilskrevet henstandsbeløbet, inden henstanden  

 blev indrømmet, og rente, der tilskrives under henstanden.
Afsnit Y Ikrafttrædelsesbestemmelser Ikrafttrædelses- og overgangsbestemmelserne findes i §§ 84 og 85.
Y.1 Ikrafttrædelses- og  

 overgangsbestemmelser Lov nr. 375 af 18. maj 1994 trådte i kraft den 1. juli 1994 og har som  

 udgangspunkt virkning for transaktioner, der sker fra og med denne dato,  

 jf. § 84, stk. 1. Der er en række ikrafttrædelses- og  

 overgangsbestemmelser i § 84,  stk. 2 - 10, og i § 85, om bl.a.  

 brugtmomsordningen, nye transportmidler, førstegangssalg af kunstværker,  

 investeringsgoder og fællesregistrering.Disse bestemmelser er omtalt i  

 forbindelse med de afsnit, hvor de har deres materielle betydning.
Der  

 henvises derfor til disse afsnit.
Y.2 Lovændringer efter lovens  

 ikrafttræden Y.2.1 Lov nr. 1093 af 21.12.94 Ved lov nr. 1093 af 21. december 1994 om begrænsning af skyldneres  

 muligheder for at deltage i offentlige udbudsforretninger og om ændring af  

 visse andre love er der sket ændringer i momsloven.
 Ændringerne skete som led i lovinitiativerne i forbindelse med  

 effektivisering af inddrivelsen af restancer til det offentlige og  

 medfører en stramning af reglerne for afregning, sikkerhedsstillelse og  

 for registrering som indeholdelsespligtig for A-skat, arbejdsmarkedsbidrag  

 og moms.
 Lovændringerne trådte i kraft den 1. juli  

 1995.
Y.2.2 Lov nr. 1114 af 21.12.94 Ved lov nr. 1114 af 21. december 1994 om ændring af momsloven,  

 lønsumsafgiftsloven og toldloven (ændringer som følge af EU's udvidelse  

 mv.)  er der ved § 1 sket ændringer i momsloven.Ved  

 ændringerne skete der bl.a. en begrænsning i fradragsbeløbet ved  

 udtagning.
Lovændringerne trådte i kraft den 1. januar  

 1995.
Y.2.3 Lov nr. 428 af 14.6.95 Ved lov nr. 428 af 14. juni 1995 om ændring af lov om merværdiafgift  

 (momsloven) er der indført delvis fradragsret for hotel- og  

 restaurationsudgifter.
Lovændringerne trådte i kraft den 1.  

 september 1995.
Y.2.4 Lov nr. 1097 af 20.12.95 Ved lov nr. 1097 af 20. december 1995 om ændring af momsloven og  

 toldloven skete der ændringer bl.a. som følge af 2.  

 forenklingsdirektiv. Ændringerne vedrører indførsel af  

 afgiftsoplag for råvarer, bortfald af bestemmelsen om lønarbejde, ændrede  

 bestemmelser for forsendelsesomkostninger mv. ved indførsel samt  

 forhøjelse af beløbsgrænse for regulering af  

 investeringsgoder.Lovændringerne trådte i kraft den 1. januar  

 1996.
Y.2.5 Lov nr. 1204 af 27.12.96 Ved lov nr. 1204 af 27. december 1996 om ændring af forskellige  

 lovbestemmelser om inddrivelse af gæld til det offentlige er der ved § 5  

 sket ændringer i momsloven.
Som led i det offentliges  

 restanceinddrivelse er der bl.a. indført mulighed for  inddrivelse  

 ved udpantning af  bøder, der afgøres  

 administrativt.
Lovændringerne trådte i kraft den 1. januar  

 1997, men finder også anvendelse på fordringer, der er forfaldne før  

 lovens ikrafttrædelse.
Y.2.6 Lov nr. 1223 af 27.12.96 Ved lov nr. 1223 af 27. december 1996 om  ændring af forskellige  

 skatte- og afgiftslove og konkursloven som følge af dødsboskifteloven og  

 dødsboskatteloven mv. er der ved § 27 sket ændringer i  

 momsloven. Ændringerne vedrører afregning af afgift i  

 tilfælde af indehavers død.
Lovændringerne trådte i kraft den  

 1. januar 1997.
Y.2.7 Lov nr. 237 af 2.4.97 Ved lov nr. 237 af 2. april 1997 om ændring af forskellige skattelove  

 er der ved § 2 sket ændringer i momsloven. Ændringerne  

 medfører bl.a. mulighed for at fravige kravet om herværende repræsentant  

 for udenlandske virksomheder, som kun drives i kort tid, samt mulighed for  

 ud fra et konkret skøn at stille krav om sikkerhed fra virksomheder fra  

 andre EU-lande.
Lovændringerne trådte i kraft dagen efter  

 bekendtgørelse i Lovtidende.
De nævnte bestemmelser har virkning fra og  

 med 1. juli 1997.
Y.2.8 Lov nr. 442 af 10.6.97 Ved lov nr. 442 af 10. juni 1997 om ændring af momsloven og  

 lønsumsafgiftsloven er der ved § 1 sket ændringer i  

 momsloven.Ændringerne vedrører fritagelse for Post Danmarks  

 indsamling, omdeling og befordring af breve og pakker og gennemførelse af  

 Rådets beslutning af 17. marts 1997 om leveringssted for  

 telekommunikationsydelser mv. ved indsættelse af  § 18  

 a.Lovændringerne trådte i kraft den 1. juli  

 1997.
Y.2.9 Lov nr. 890 af 3.12.97 Ved lov nr. 890 af 3. december 1997 om ændring af momsloven og lov om  

 fremskyndet tilbagebetaling af visse afgifter er der ved § 1 sket  

 ændringer i momsloven. Ændringerne vedrører afkortning af  

 kredittiden for landbrug og fiskeri mv.
Lovændringerne trådte  

 i kraft den 1. januar 1998.
Y.2.10 Lov nr. 1098 af 29.12.97 Ved  lov nr. 1098 af 29. december 1991 om ændring af forskellige  

 skatte- og afgiftslove er der ved § 2 sket ændringer i  

 momsloven.
Med loven er gennemført en ændret  

 klagestruktur.
Afgørelser inden for de i loven nævnte  

 områder, som påklages fra og med 1. april 1998, kan ikke længere påklages  

 til Told- og Skattestyrelsen, men skal påklages til  

 Landsskatteretten.
Lovændringen trådte i kraft den 1. april  

 1998.
Y.2.11 Lov nr. 419 af 26.6.98 Ved lov nr. 419 af 26. juni 1998 om ændring af momsloven er der  

 gennemført en delvis momsfradragsret for billeasing  

 mv.
Lovændringen trådte i kraft den 1. juli  

 1998.
Y.2.12 Lov nr. 435 af 26.6.98 Ved lov nr. 435 af 26. juni 1998 om ændring af forskellige afgiftslove  

 er der ved lovens § 1 sket ændringer i momsloven.
Ved loven  

 er gennemført en kredittilpasning på momsområdet, som indebærer en  

 kreditstramning for virksomhederne under et.
Lovændringen  

 trådte i kraft den 1. januar 1999.
Y.2.13 Lov nr. 1056 af 23.12.98 Ved lov nr. 1056 af 23. december 1998 om ændring af lov om visse  

 selskabers aflæggelse af årsregnskab mv. og forskellige andre love er der  

 ved lovens § 5 sket ændringer i momsloven. Ændringerne er  

 sket som en tilpasning som følge af euro'ens indførelse i andre EU-lande,  

 og vedrører regnskabsføring.
Lovændringen trådte i kraft den  

 1. januar 1999.
Y.2.14 Lov nr. 166 af 24.3.99 Ved lov nr. 166 af 24. marts 1999 om ændring af forskellige skatte- og  

 afgiftslove mv. er der ved lovens § 14 sket ændringer i  

 momsloven. Ændringerne vedrører det danske afgiftsområde,  

 virksomheders pligt til at underrette om virksomhedens ophør samt  

 begrænsninger for anvendelse af afregningsbilag.
Lovændringen  

 vedrørende det danske afgiftsområde trådte i kraft den 1. maj 1999. De  

 øvrige lovændringer trådte i kraft den 1. januar  

 2000.
Y.2.15 Lov nr. 388 af 2.6.99 Ved lov nr. 388 af 2. juni 1999 om ændring af forskellige skattelove og  

 momsloven er der ved lovens § 3 sket ændringer i  

 momsloven. Ændringerne vedrører strafansvar for visse  

 forhold. Ændringerne er led i et indgreb imod sort arbejde, socialt  

 bedrageri mv.
Lovændringen trådte i kraft den 1. juli  

 1999.
Y.2.16 Lov nr. 943 af 20.12.1999 Ved lov nr. 943 af 20. december 1999 om ændring af momsloven er der  

 gennemført en særlig ordning for investeringsguld, en forenkling af  

 momsordningen for herværende ambassader mv. og en videreførelse af  

 momsordningen for teletjenester (med visse redaktionelle ændringer).  

 Endvidere er gennemført særlige fradragsregler for moms af afgiften på  

 passage af Øresundsbroen og en særlig ordning for godtgørelse af bromomsen  

 til udenlandske virksomheder.
Lovændringen trådte i kraft den  

 1. januar 2000.
Y.2.17 Lov nr. 947 af 20.12.1999 Ved lov nr. 947 af 20. december 1999 om ændring af toldloven, lov om  

 afgift af spiritus mm., lov om tobaksafgifter, momsloven, kildeskatteloven  

 og lov om en arbejdsmarkedsfond er der ved lovens § 4 sket ændringer i  

 momsloven. Ændringen medfører visse begrænsninger i  

 forbindelse med udbetalingen af negativ moms til visse nyregistrerede  

 virksomheder. Ændringen er et led i de gennemførte svigsbekæmpende  

 foranstaltninger.
Lovændringen trådte i kraft den 1. januar  

 2000.
Y.2.18 Lov nr. 952 af 20.12.1999 Ved lov nr. 952 af 20. december 1999 om ændring af momsloven er  

 gennemført en afkortning af kredittiden for store virksomheder, hvilket  

 vil sige virksomheder med en momspligtig omsætning på over 10. mio. kr.  

 årligt, fra 76 dage til 55 dage.
Lovændringen trådte i kraft  

 den 1. januar 2000.
Y.2.19 Lov nr. 165 af 15.3.2000 Ved lov nr. 165 af 15. marts 2000 om ændring af forskellige skatte- og  

 afgiftslove er der ved lovens § 2 sket ændringer i momsloven.
 Lovændringerne er konsekvensændringer som følge af opkrævningsloven,  

 jfr. lov nr. 169 af 15. marts 2000 om opkrævning af skatter og afgifter  

 mv.
 Lovændringen trådte i kraft den 1. januar 2001.
Y.2.20 Lov nr. 189 af 22.3.2000 Ved lov nr. 189 af 22. marts 2000 om ændring af momsloven er der  

 gennemført en præcisering af momsfritagelsen for  

 sport.
Lovændringen trådte i kraft den 23. marts  

 2000.
Y.2.21 Lov nr. 461 af 31.5.2000 Ved lov nr. 461 af 31. maj 2000 om ændring af momsloven,  

 lønsumsafgiftsloven, kildeskatteloven og arbejdsmarkedsfondsloven er der  

 ved lovens § sket ændringer af momsloven.
Loven indfører et  

 krav om sikkerhedsstillelse for en række virksomheder, når de på  

 registreringstidspunktet har en formue på mindre end 125.000  

 kr.
Lovændringen trådte i kraft den 1. juni  

 2000.
Y.2.22 Lov nr. 1029 af 22.11.2000 Ved lov nr. 1029 af 22. november 2000, om ændring af en række skatte-  

 og afgiftslove, er der sket ændringer i momslovens straffebestemmelser i  

 §§ 81, stk. 3-5.
Y.2.23 Lov nr. 1299 af 20.12.2000 Ved lov nr. 1299 af 20. december 2000, om ændringer af forskellige  

 skatte- og afgiftslove, er der sket ændringer vedrørende afkortning af  

 kredittider, afregning af importmoms samt udlevering af visse oplysninger  

 om momsregistrerede virkosmheder.
 Loven trådte i kraft den 1. januar 2001, dog trådte § 3, nr. 2, først i  

 kraft den 1. juli 2001 og § 3, nr. 3, 5-10 og 14, den 1. april  

 2001.
Y.2.24 Lov nr. 1088 af 19.12.2001 Ved lov nr. 1088 af 19. december 2001 om ændring af momsloven er  

 gennemført ændringer af reglerne om fiskalrepræsentant.
Y.2.25 Lov nr. 291 af 15.5. 2002 Ved lov nr. 291 af 15. maj 2002 om ændring af merværdiafgiftsloven blev  

 momsregistreringsgrænsen forhøjet, og der blev gennemført en  

 momsfritagelse for almenvelgørende foreninger og lempelser i  

 reglerne om momsafregning mv.
 Loven trådte i kraft den 1. juli 2002. Lovens § 1, nr. 9 trådte dog i  

 kraft den 1. juni 2002 og havde virkning for juni 2002 og juni måned i  

 følgende år.
Y.2.26 Lov nr. 409 af 6.6.2002 Ved lov nr. 409 af 6. juni 2002 om Post Danmark A/S  blev der i  

 lovens § 22 foretaget en ændring af momslovens § 13, stk. 1, nr. 13.
 Loven trådte i kraft den 28. juni 2002.
Y.2.27 Lov nr. 1064 af 17.12.2002 Ved lov nr. 1064 af 17. december 2002 om ændring af ligningsloven og  

 momsloven er der gennemført en fritagelse for skat og moms af værdi af  

 eget arbejde.
 Loven træder i kraft den 1. januar 2003.
Y.2.28 Lov nr. 124 af 28.2.2003 Ved lov nr. 124 af 28. februar 2003 om ændring af moms på ydelser  

 leveret ad elektronisk vej og momsfakturering, herunder elektronisk, samt  

 tilpasninger til EU-regler om beskatningssted.
 Ændringerne er en gennemførelse af Rådets direktiv 2002/38/EF af 7. maj  

 2002 om ændring og midlertid ændring af direktiv 77/388/EØF hvad angår  

 merværdiafgiftssystemet for radio- og tv-spredningstjenester og visse  

 elektronisk leverde tjenesteydelser samt Rådets direktiv 2001/115/EF af  

 20. december 2001 om ændring af direktiv 77/388/EØF med henblik på  

 forenkling, modernisering og harmonisering af kravene til fakturering med  

 hensyn til merværdiafgift.
 Ændringerne indfører blandt andet en særordning til brug for 3.  

 landsvirksomheder, der leverer elektroniske tjenesteydelser til  

 private i EU, tilpasning af beskatningssted, ændring af reglerne om  

 udlejning af transportmidler og momsfakturering, herunder elektronisk.
 Lovændringerne om moms på ydelser leveret ad elektronisk vej,  

 tilpasning af beskatningssted og særordningen trådte i kraft den 1. juli  

 2003.
 Lovændringerne om momsfakturering, herunder elektronisk momsfakturering  

 træder i kraft den 1. januar 2004.
Y.2.29 Lov nr. 356 af 19.5.2004 Ved lov nr. 356 af 19. maj 2004 om ændring af momsloven og toldloven er  

 gennemført ændrede regler for leveringssteder for gas og elektricitet  

 og tilpasninger til 6. momsdirektiv.
 Lovforslaget træder i kraft den 1. juli 2004, dog således at  

 ændringerne vedrørende leveringsstedet for gas og elektricitet først træde  

 i kraft den 1. janura 2005.
Y.2.30 Lov nr. 1387 af 20.12.2004 Ved lov nr. 1387 af 20. december 2004 om ændring af momsloven er der  

 gennemført en justering af momsreglerne for indførsel af visse magasiner,  

 tidsskrifter mv.
 Skatteministeren fastsætter ikræfttrædelsestidspunktet for  

 ændringen.
 Ministeren har i bekendtgørelse nr. 275 af 14. april 2005 bestemt, at  

 ændringen trådte i kraft den 1. juni 2005.
Y.2.31 Lov nr. 325 af 18.5.2005 Ved § 5 i lov nr. 325 af 18. maj 2005 om ændring af visse skatte- og  

 afgiftslove, arbejdsmarkedsfondsloven, opkrævningsloven og  

 miljøbeskyttelsesloven (Indsats mod skatte- og afgiftsundragelse) er  

 der foretaget ændringer i momslovens kontrol- og  

 straffebestemmelser.
 Loven trådte i kraft dagen efter bekendtgørelsen i  

 Lovtidende.
Y.2.32 Lov nr. 428 af 6.6.2005 Ved § 49 i lov nr. 428 af 6. juni 2005 er der gennemført  

 konsekvensændringer i momsloven som følge af skatteforvaltningsloven.
Loven trådte i kraft dagen efter bekendtgørelsen i Lovtidende.
Den har  

 virkning fra 1. november 2005.
Y.2.33 Lov nr. 1416 af 21.12.2005 Ved § 6 i lov nr. 1416 af 21. december 2000 er afregningsperioden for  

 "sommerferiemoms" forlænget for store og mellemstore virksomheder.  

 Ændringen trådte i kraft den 1. januar  

 2006.
Y.2.34 Lov nr. 408 af 8.5.2006 Ved § 1 i lov nr. 408 af 8. maj 2006 om ændring af forskellige skatte-  

 og afgiftslove, lov om næringsbrev til fødevarebutikker, lov om  

 restaurations- og hotelvirksomhed mv. og lov om miljøbeskyttelse (Indsats  

 mod skatte- og afgiftsunddragelse - Fairplay II) er der indsat regler om  

 solidarisk hæftelse ved deltagelse i en momskarrusel.
 Loven trådte i kraft den 1. juli 2006.
Y.2.35 Lov nr. 515 af 7.6.2006 Ved § 14 i lov nr. 515 af 7. juni 2006 om ændring af forskellige  

 skatte- og afgiftslove m.v. er der foretaget konsekvensændringer som følge  

 af kommunalreformen.
Loven trådte i kraft dagen efter bekendtgørelsen i Lovtidende.
Den har  

 virkning fra den 1. januar 2007.
Y.2.36 Lov nr. 517 af 7.6.2006 Ved § 1 i lov nr. 517 af 7. juni 2006 om ændring af  

 merværdiafgiftsloven og lov om afgift af lønsum er der indført ændrede  

 momsregler for visse hjemmeplejeydelser og sket redaktionel ændring af  

 særlige afregningsregler for ikke registrerede betalingspligtige  

 personer.
 Loven trådte i kraft den 1. juli 2006. Henvisningen i momslovens § 13,  

 stk. 1, nr. 2, 2. pkt., til § 71 i lov om social service ændres  

 den 1. januar 2007 til § 83.
Y.2.37 Lov nr. 518 af 7.6.2006 Ved lov nr. 518 af 7. juni 2006 ændredes kunstdefinitionen i momslovens  

 § 69, stk. 4, til også at omfatte visse fotografier.
 Loven trådte i kraft den 1. juli 2006.
Bilag 1: Lovbekendtgørelse nr. 966 af 14.  

 oktober 2005 af merværdiafgiftsloven Hent lovbekendtgørelsen   

 her  (link  

 til Retsinformation) Bilag 2: Bekendtgørelse nr. 663 af 16. juni  

 2006 Klik her for at se bekendtgørelsen Emneregister A Abonnementsafgift  

 F.1.2 Acontobeløb  

 G.1.6.5.1 ,  

 N.2.4 ,  

 Q.1.3.3 Additionsmetoden  

 A.2.1.3 Administration, fast ejendom  

 D.11.8 Administrationsydelser  

 D.4.2.3 Administrative bødeforlæg  

 V.4.1 -, fortrydelse  

 V.4.1 Advokater  

 C.1.3 ,  

 D.11.10 ,  

 D.11.11 ,  

 E.3 ,  

 I.1.3 -, bestyrelseshonorar  

 L.1.1 -, fast ejendom  

 Q.1.2.1 Aerobic  

 D.11.3 Afbetalingstillæg  

 G.1.2.5 Afgiftsforhøjelse  

 P.1.4 Afgiftsfri butikker  

 I.1.10 ,  

 I.1.13 Afgiftsfritagelse, ambassader mv.  

 K.1.2 Afgiftsoplag  

 D.9.3 ,  

 I.1.11 ,  

 M.1.1.1 Afgiftsoplag, fraførsel  

 G.7.4 Afgiftspligtige personer  

 C.1.1 ,  

 K.1.1 Afgrænsning, hobby-erhverv  

 C.1.4.1 Afmeldelse  

 M.6 Afprøvning af varer  

 I.3.2 Afregningsbilag  

 F.1.2 ,  

 N.2.2.4 ,  

 N.2.5 Afrunding  

 G.1.1 Afskrivning, acontobeløb  

 G.1.6.5.1 Afslutning af konti  

 N.5.2.4 Afspænding  

 D.11.3 Aftagelse af sorte varer og ydelser  

 V.2.10 Aftenskoleundervisning  

 D.11.3 Agentprovision  

 G.1.2.4 Agenturer  

 K.1.4 A-indkomst  

 C.1.3 ,  

 Q.1.4.2.5 Akkord  

 G.1.6.1.2 -, frivillig  

 G.1.6.1.3 Aktiebogsadministration  

 D.11.11 Aktiedividender  

 J.2.1.1 Aktier  

 D.11.11 ,  

 M.1.5 Aktieselskab  

 C.1.2 -, under stiftelse  

 M.1.1 Aktiver  

 D.6.1 Akvarieudstilling  

 D.11.6 Alkoholholdige drikkevarer  

 I.1.1.3 Almennyttig karakter  

 D.11.2 Almennyttige boligselskaber  

 D.11.8 Almennyttige formål  

 D.11.18 ,  

 D.11.19 Alternativ behandling  

 D.11.1 Amatøridrætsarbejde  

 D.11.18 ,  

 D.11.19 Amatørsports- og idrætsforening  

 D.11.5 Ambassader  

 K.1.2 Ambulancekørsel  

 D.11.15 Amtskommune  

 D.7 Amtsrådsforeningen  

 D.7 Analyseinstitutter -, private  

 C.2.3 Andele  

 D.11.11 Andelsbeviser  

 D.11.11 Andelsbolig  

 D.11.4 -, byggeri  

 Q.1.2.5.1 Andelsboligforening  

 D.11.8 ,  

 Q.1.2.5.1 Anden egentlig sundhedspleje  

 D.11.1 Anden fast ejendom end bygninger J.2.2.5 ,  

 Q.1.3.3.1 ,  

 Q.1.4.5.4 ,  

 Q.1.5.1 Andre momspligtige personer  

 C.2 Andre varer, midlertidig indførsel I.3.1.1.2 Angivelse  

 P.1.1 Angivelsesfrister  

 P.1.2 Angivelsesmåde  

 N.4.3 Anlægsaktiver  

 J.1.1.11 .
Anlægsarbejder  

 D.4.2.4 ,  

 Q.1.5.1 Anlægsudgifter, fast ejendom  

 J.2.2.5 Anmeldelse, registrering  

 M.1.1 Anmeldelsesblanket  

 M.1.1 Annonceindtægter  

 D.11.16 Annullering af handel  

 G.1.5 Anpartsselskab  

 C.1.2 -, under stiftelse  

 M.1.1 Anskaffelse, personbil  

 J.3.1.7 ,  

 J.3.5 Anskaffelse, vare-og lastvogne  

 J.2.4 Ansvar -, personligt  

 V.2.11 Ansvarsbetingelser  

 V.2.11 Ansvarssubjekt  

 V.2.11 Antenneydelser  

 C.1.4.2 Antikviteter  

 K.1.2 ,  

 O.1.2 ,  

 R.3.4 ,  

 R.4 , Antikviteter, indførsel  

 G.7.2 Arbejdsformidling  

 D.11.3.1 Arbejdskraft, levering af  

 E.3 Arbejdsløshedskasser  

 D.11.2 Arbejdstøj, fradrag  

 J.1.1.14 Arbejdsudleje  

 E.3 Arbejdsydelser  

 M.1.4.1 -, på varer, der udføres  

 I.1.2.2 Arkitekter -, selvstændig virksomhed  

 C.1.3 -, ydelser  

 Q.1.3.3.2 Arrangementets varighed  

 D.11.18 Arrangørens regning  

 D.11.18 -, status  

 D.11.18 Arv, indførsel  

 I.3.2 Asylansøgere  

 M.5.1 Auktion  

 K.1.2 Auktionsholdere  

 C.1.4 ,  

 N.5.3 Auktionssalg  

 N.2.3.1 Auktionssalær  

 G.1.2.4 Autoriseret medicinalperson  

 D.11.1 Aviser  

 I.1.8 ,  

 N.5.2.2.2 B Baccarat  

 D.11.12 Bagatelgrænse  

 J.4.2.4 Baller  

 P.3 Bareboat charter  

 I.1.4 Bankgaranti  

 P.5.2.1 Bankospil  

 D.11.12 Basarer  

 D.11.12 Bedemandsvirksomhed  

 D.11.17 Bedriftssundhedstjeneste  

 D.11.1 Begravelse, indførsel  

 I.3.2 Behandlingshjem  

 D.11.1 Belønninger, indførsel  

 I.3.2 Benzinregninger  

 N.2.3.3 Beregning af omsætning  

 J.2.1.1 -, reguleringsbeløb  

 J.4.2.3 Beregningsregel, brugte personbiler  

 R.5 -, brugte varer  

 R.4 Beskatnings- og fradragstidspunktet  

 F Beskatningssted  

 E.1 Beskikket forsvarer  

 V.4.5 Beskyttelse af ophavsret  

 I.3.2 Bespisning  

 D.4.2.2 ,  

 K.1.3 Bestillingskontorer  

 D.11.15 Bestyrelseshonorarer, advokater  

 L.1.1 Betaling, fremmed valuta  

 G.1.1 Betalingsmiddel  

 D.11.11 ,  

 F.1.3 Betalingsoversigter  

 F.1.2 ,  

 N.2.3.10 Betalingspligtig person  

 E.3 ,  

 L -, hovedregel  

 L.1.1 -, installering og montering  

 L.1.2.2 Betalingsregler  

 P.1 Betalingsregnskabet  

 N.5.2.2.1 Betalingsstandsning  

 F.1.2 ,  

 G.1.6.2 Betalingstidspunkt  

 F.1.3 Betingede rabatter  

 G.1.4 Betingelser, eftergivelse  

 X.1.1 -, henstand  

 X.2.1 Biblioteker  

 D.11.6 Biler  

 D.9 ,  

 J.3.1.7 ,  

 J.3.5 Bilforhandlere  

 J.3.5 ,  

 Q.2.2.2 Bilradio  

 D.2.3 Biludlejere  

 J.3.4 ,  

 J.3.5 ,  

 Q.2.2.2 Biludlejning  

 J.3.4 ,  

 J.3.5 ,  

 Q.2.2.1 B-indkomst  

 C.1.3 Biograf  

 D.11.6 Biomkostninger  

 G.1.2.2 Bistand til udviklingslandene  

 I.1.2.1 Bistand ved eftersyn  

 T.3.2 Bisættelser  

 D.11.17 Bitransaktioner, fast ejendom  

 J.2.1.1 Bjærgning  

 I.1.4 Blade  

 D.11.13 ,  

 I.1.2.1 Bladhuse  

 M.1.4.1 Bladkiosk  

 I.1.8 Blandede leverancer  

 D.2.3 ,  

 G.1.1 ,  

 N.2.3 Blandet anvendelse, indkøb  

 J.2.1.1 Blandet brug, lokaler  

 J.2.2.4 Blinde  

 I.3.2 ,  

 M.3.2.2 Blod  

 D.11.1 Blomsterpark  

 D.11.6 Bogføring  

 N.5.2.1.1 -, generelle regler  

 N.5.1.1 -, elektronisk medie  

 N.5.4 Bolig  

 D.4.2.2 ,  

 D.5.4 ,  

 J.3.1.2 ,  

 Q.1.5.1 -, indehaver eller personale  

 J.2.2.2 Boligformål  

 M.5.1 Boligretssager  

 D.11.8 Boligselskaber  

 D.11.8 ,  

 D.11.13 Bondegårdsferie  

 D.11.8 Bortfald af eftergivelse  

 X.4 Bortforpagtning  

 D.11.8 ,  

 Q.1.2.3 Bowlingbaner  

 D.11.5 ,  

 D.11.8 Brancheforeninger  

 C.1.4.2 Brandsikring  

 D.11.8 Brevforsendelser  

 D.11.13 Broafgifter, fradrag -, personmotorkøretøjer  

 Q.2.2.1 -, Storebæltsbroen  

 J.1.1.13 -, Øresundsbroen  

 J.1.1.13 Brugsforeninger  

 D.11.13 Brugsrettigheder  

 D.11.11 Brugte biler  

 N.5.3 ,  

 R.5 ,  

 Q.2.3 Brugte varer  

 D.9 ,  

 D.11.18 ,  

 N.2.3.1 , N.5.3 ,  

 R.3.1 ,  

 R.4 ,  

 R.4.1.2 -, indsamlinger  

 D.11.18 Brugtmoms  

 R.1 -, individuelle metode  

 R.1 ,  

 R.4.1 -, periodevise metode  

 R.1 ,  

 R.4.1 Brønde  

 D.11.8 ,  

 D.11.9 Bugsering  

 I.1.4 Bundgrænse, registrering  

 M.1  

 M.3.1 Bureauer  

 D.11.6 Buskørsel  

 D.11.15 Busselskab  

 K.1.3 Busser  

 D.11.15 ,  

 K.l.l,       K.1.3 -, købsmoms  

 J.3.1.7 -, udenlandske  

 S.2 Bustransport  

 E.3 Butikscenter  

 C.1.4.2 Byfester  

 D.11.12 Byggeadministration  

 D.4.2.4 ,  

 Q.       1.3.2.1 Byggearbejder  

 M.1.4.1 ,  

 Q.1 Byggemodning  

 D.4.2.4 ,  

 M.5 ,  

 Q.1.2.2.1 Byggemoms  

 Q.1 Byggeri  

 D.5 ,  

 Q.1 -, for egen regning  

 D.5.2 ,  

 G.2.3 ,  

 Q.1.2 ,  

 Q.1.4 -, for fremmed regning  

 Q.1.2 ,  

 Q.1.3 -, med henblik på salg som led i næring eller erhvervsmæssig udlejning  

 Q.1.4.2.6 -, til eget brug  

 D.4.2.4 ,  

 D.5.4 ,  

 Q.1.2 ,  

 Q.1.4 -, til salg eller udlejning  

 D.5.3 ,  

 Q.1.2 ,  

 Q.1.4 Byggevirksomhed  

 D.5 ,  

 G.2.3 ,  

 Q.1 Byttehandel  

 D.6.1 ,  

 G.2.2 ,  

 J.1.4 ,  

 N.2.3.7 ,  

 Q.1.3.2.2 Bødeansvar -, juridiske personer  

 V.2.11 -, objektivt  

 V.2.11 Bødeforelæg, administrative  

 V.3.1 Bødestraf  

 V.2.2 Bøger, blade mv.  

 I.1.2.1 Børnehaver  

 D.4.2.2 ,  

 D.11.2 Både  

 D.9.1 Bådpladser  

 D.11.8 C Cafeteriaer  

 D.11.2 Cafeteriavirksomhed  

 D.11.18 Campingpas  

 D.11.10 Campingpladser  

 D.11.8 Charter  

 I.1.4 Charterselskab  

 K.1.3 Checks  

 D.11.11 -, falske  

 G.1.6.4 Computerspil  

 D.11.12 Containere  

 I.3.1.1.1 Copy-Dan  

 D.11.4 Cykler  

 D.11.15 -, købsmoms  

 J.3.1.7 D Dagcentre  

 D.11.2 Daglige kasseopgørelser  

 N.5.3 Danida  

 I.1.2.1 Danmark, momssats H Danmarks Nationalbank  

 I.1.6 Dans  

 D.11.3 Dansk Røde Kors  

 D.11.2 Dansk momsområde  

 B.1 Dataavis  

 I.1.8 Databehandling  

 E.3 Datatipskuponer  

 D.11.12 Debitor, tab  

 G.1.6 -, regulering  

 G.1.6.4 Dekoncentrerede opgaver  

 K Delebiler  

 C.1.4.2 Delregistrering  

 C.3 ,  

 M.1.4 Deltagergebyr  

 D.11.5 Delvis betaling  

 F.1.3 Delvis fradragsret  

 J.2 -, opgørelse  

 J.2.1.4 Demonstrationsbåd  

 D.9.1 Demonstrationskøretøjer  

 Q.2.11 Den Europæiske Rumorganisation (ESA)  

 I.1.1.5 ,  

 K.1.2 Dentalvirksomhed  

 D.11.1 Depositum/indskud  

 D.11.8 ,  

 G.1.1 ,  

 G.1.2.3 Destinationsprincippet  

 A.2.1.3 Destrueres under toldkontrol  

 I.3.1.4 Detailhandlere  

 C.1.3 Diplomater  

 K.1.2 ,  

 I.1.1.5 ,  

 Q.2.12 -, indførsel  

 I.3.7 Diplomater mv., leverancer til  

 I.1.1.5 Diplomatiske repræsentationer  

 K.1.2 Direktoratet for Vejtransport  

 K.1.3 Dispachør  

 D.11.10 Distriktsblad  

 I.1.8 Dokumentation  

 J.1.2.6 ,  

 M.1.1 ,  

 N.5.2.1.2 Dokumenter, indførsel  

 I.3.2 Dommerkendelse ved ransagning  

 V.4.4 Drift -, personbiler  

 J.3.1.7 ,  

 Q.2 -, vare- og lastvogne  

 J.2.4 ,  

 Q.2 Driftsmidler  

 D.6.2 ,  

 D.6.3 ,  

 D.11.5.1 , D.11.8 ,  

 D.12 ,  

 J.1.1.12 ,  

 K.1.4 -, salg  

 D.2.2 -, til eksport  

 I.1.2.1 Driftsudgifter -, personbiler  

 J.3 ,  

 Q.2 -, vare- og lastvogne  

 J.2.4.2 ,  

 Q.2 Drikkepenge  

 G.1.2.1 Dyrlæge  

 E.3. ,  

 E.3 Dyrskuer  

 D.11.6 Dødsboer  

 G.1.6.1.1 E Edb-opbevaring  

 N.6.1.1 -, ydelser  

 D.4.2.3 ,  

 E.3 Efterbetaling  

 T.4 Efterbetalingsfaktura  

 N.2.2.3 Eftergivelse  

 G.1.6.1.6 ,  

 X.1 -, bortfald  

 X.4 Eftersyn  

 T.1 -, hos andre  

 T.2 Eftersynsretten, omfang  

 T.1 Egen kantine  

 J.3.2 Egen Kørselsafdeling  

 D.11.16 Egen regning, byggeri  

 D.5 ,  

 Q.1.2 ,  

 Q.1.4 Eget forbrug  

 D.4.2.1 ,  

 G.2.1 Ejendomsmæglere  

 D.11.10 ,  

 F.1.2 ,  

 F.1.3 Ejendomsmæglersalær  

 F.1.2 ,  

 F.1.3 Ejendomsmæglerydelser  

 F.1.2 ,  

 F.1.3 Ejendomsret  

 D.2.1 ,  

 D.3.2 ,  

 F.1.1 Ejerforeninger  

 C.1.4.2 ,  

 D.11.8 Ejerlejlighed  

 D.11.8 Ejerlejlighedsforening  

 D.11.4 Eksport  

 N.5.2 -, af driftsmidler  

 I.1.2.1 -, af maskiner  

 I.1.2.1 Eksportmomsordningen  

 M.1.4 Eksportsalg  

 J.4.1.3.3 Eksportvirksomhed  

 M.1.4.1 Elektricitet  

 D.11.8 Elektronisk medie  

 N.2.6.1 Elektronisk overførsel  

 N.2.3.11 Elektroniske ydelser  

 E.3.1.11 Emballage  

 G.1.2.2 -, udlån af  

 G.1.2.2 Endelig afgørelse, straf  

 V.4.3 Endelig indførsel  

 I.3.2 Energibesparende foranstaltninger  

 D.11.8 Engangsvederlag  

 G.1.1 Engroshandel  

 C.1.3 Enkeltledsafgift  

 A.2.1.1 Enkeltmandsfirma  

 C.1.2 Entréindtægt  

 D.11.5 ,  

 D.11.18 Entreprisesum  

 F.1.2 ,  

 Q.1.3.3 Ergoterapeut  

 D.11.1 Erhvervelser  

 D.9 ,  

 E.4 ,  

 F.2 ,  

 G.6 ,  

 I.2 ,  

 L.2 ,  

 O.1.1 ,  

 Q.2.1 Erhvervelsestidspunktet  

 F.2 Erhvervslejemål  

 M.5.1 Erhvervsmæssig brug  

 K.1.1 -, karakter  

 K.1.3 -, passagerkørsel  

 K.1.1 Erhvervsmæssig udlejning, momspligt ved opførsel mv. med henblik på  

 Q.1.4.2.6 Erhversmæssig udlejning, frivillig registrering for  

 M.5.1 Erindringsskrivelser  

 N.4.4 ,  

 P.5.1.1 Erklæring  

 M.5.1.1 Erstatninger  

 J.5 -, modtager  

 J.5.1.3 Erstatningsbeløb  

 G.1.1 ,  

 Q.1.3.2.5 Erstatningskrav  

 D.4.2.1 ,  

 J.5.1.2.2 ESA  

 K.1.2 ,  

 I.1.1.5 EU's momsområde  

 B.2 -, 8. momsdirektiv  

 K.1.1 EU-erhvervelser  

 G.6 ,  

 N.5.2 -, registrering  

 M.2 EU-harmonisering, punktafgiftspligtige varer  

 I.1.1.3 EU-institutioner  

 I.1.1.5 EU-kommissionen  

 I.1.1.5 ,  

 K.1.2 EU-leverancer  

 N.5.2 Euro  

 G.1.1 EU-vareleverance  

 F.1.5 F Factoring  

 G.1.6.3 Fagblade  

 D.11.4 Fagmesser  

 D.11.12 Faktura  

 F.1.2 Fakturabestemmelser, brugtmomsordningen,  

 R.4.3 Fakturaindhold  

 N.2.3 Fakturakrav  

 N.2.3 ,  

 Q.2.2.1 Fakturering i euro  

 N.2.3 ,  

 N.5.1 Fakturering med moms  

 L.5 Faktureringsbestemmelser  

 N.2 Faktureringspligt  

 N.2.2 Faktureringstidspunktet  

 F.1.2 ,  

 F.2 ,  

 N.2.3 Faldskærmsudspring  

 D.11.3 Falske checks  

 G.1.6.4 Farmaceutiske produkter  

 I.3.2 Fast ejendom  

 D.2.2 ,  

 D.4.2.4 ,  

 D.11.5.1 , D.11.8 ,  

 D.11.9 ,  

 J.2.1.1 ,  

 J.2.2 , M.1.4.1 ,  

 Q.1 -, bortforpagtning  

 M.5 -, definition  

 M.5 -, erhvervsmæssig udlejning  

 M.5.1 -, frivillig registrering  

 M.5 ,  

 Q.1.2.2.1 ,  

 Q.1.2.3.1 -, indkøb  

 J.2 -, salg  

 M.5 -, udlejning  

 M.5 -, ydelser  

 E.3 Fast forretningssted  

 E.3 ,  

 M.1.3 -, ydelser  

 E.3 Fastsatte forskrifter, overtrædelse  

 V.2.7 Fastsættelse af afgiftstilsvar, frist for   

 T.4.3 Fastsættelse af godtgørelse af afgift, frist for   

 T.4.3 Fejlagtig angivelse  

 K.1.6 Feriebolig  

 D.11.8 ,  

 D.11.16 Feriehjem  

 D.4.2.2 Filial  

 M.1.3 -, overførsel af varer til  

 G.6 Filmforevisning  

 D.11  

 .6 Finansielle aktiviteter  

 D.11.11 , E.3 ,  

 K.1.4 Finansieringsselskab  

 D.6.2 ,  

 G.1.6.3 -, tilbagetagelse  

 J.6.2 Finansieringstillæg  

 G.1.2.5 Finansieringsvirksomhed  

 D.11.8 Fiskeri  

 M.1.1 ,  

 M.1.4.1 Fiskeriret  

 D.11.8 Fjernsalg  

 E.2.2.2 ,  

 N.5.3 Fjernsalg, momsregistrering  

 M.1.3 Fjernsynsudsendelser  

 D.11.6 Fjernsælger -, udenlandsk  

 M.1.3 Flerledsafgift  

 A.2.1.2 Fly  

 D.9.1 ,  

 M.1.4.1 -, (bortset fra sportsfly)  

 I.1.2.3 -, købsmoms  

 J.3.1.7 -, levering af varer  

 E.2.3 -, salg af  

 I.1.4 -, udlejning  

 I.1.4 -, udstyr og ydelser til  

 I.1.3 Flygtninge  

 M.5.1 Fly og skibe, proviant  

 I.3.1.2 -, reparationsarbejder mv  

 I.1.5 -, udenrigsfart  

 I.1.3 Flyselskaber  

 K.1.3 Flyttegods  

 I.3.2 Flyttegodtgørelse  

 D.11.8 Flyveopvisning  

 D.11.6 Flyveskoler  

 I.1.4 FN  

 I.1.1.5 Fodboldkampe  

 D.11.5.2 Fogedforretning  

 D.11.8 -, forgæves  

 G.1.6.1.4 Fogedsager  

 D.11.8 Fond  

 C.1.2 ,  

 C.1.4 Forbrugsforeningen af 1886  

 G.1.3.1 Forbrugslandet  

 D.9.2 Fordringer  

 D.11.11 -, overdragne  

 G.1.6.3 Foredragsvirksomhed  

 D.11.7 Foreløbig -, fastsættelse  

 P.1.4 -, opgørelse J.2.1.1.1 -, prøvelse  

 M.6 Foreninger  

 C.1.2 ,  

 C.1.4.2 ,  

 D.11.4 , D.11.18 -, henstand  

 X.3 Foreningsblade  

 D.11.4 ,  

 D.11.18 ,  

 I.1.8 Forfaldstidspunktet  

 F.1.2 Forfattervirksomhed  

 D.11.7 Forgæves fogedforretning  

 G.1.6.1.4 Forhandler  

 D.6.2 Forhandlerrettigheder  

 D.6.2 Forkortet momsperiode -, fritagelse  

 P.5.1.3 Forlystelse  

 D.11.5 ,  

 D.11.6 Formidler  

 D.11.10 ,  

 M.1.4.1 Formidling -, i eget navn  

 D.3.3 -, i fremmed navn  

 D.3.3 ,  

 I.1.7 -, egen regning  

 D.3.3 -, fremmed regning  

 D.3.3 -, af arbejdskraft  

 D.3.3 -, af ydelser  

 D.3.1 ,  

 D.3.3 Formidlingshonorar  

 D.3.3 Formidlingsvirksomhed  

 D.11.8 Formidlingsydelser  

 D.3.3 ,  

 E.3 ,  

 E.3 ,  

 I.1.7 Formkrav, faktura  

 N.2.1 Forpligtelser til undladelse  

 E.3 Forrentningsbetingelser  

 F.1.3 Forretningsmæssig disposition -, reel  

 M.1.4.1 Forsamlingshuse  

 G.1.1.3 Forsendelse  

 E.2.2 ,  

 G.1.2.2 Forsendelse -, købers risiko  

 J.5.1.1 -, ringe værdi  

 I.3.2 -, sælgers risiko  

 J.5.1.1 -, transportvirksomhedens risiko  

 J.5.1.1 Forsendelsesomkostninger, indførsel  

 G.7.1 Forsent afgivet angivelse  

 P.1.4 Forsikring  

 G.1.2.2 ,  

 K.1.4 Forsikrings- og genforsikringsvirk somhed  

 D.11.10 ,  

 K.1.4 Forsikringsagentur  

 D.11.10 Forsikringsmægler  

 D.11.10 Forsikringsomkostninger, indførsel  

 G.7.1 Forsikringsselskaber  

 D.11.10 ,  

 K.1.4 -, eftersyn  

 T.2.4 Forsikringsvirksomhed  

 D.11.10 ,  

 K.1.4 Forskningsinstitut -, statsfinansieret  

 C.2.3 Forskudsvis udbetaling  

 P.8 Forsvar, traktatlige forpligtelser  

 I.3.8 Forsvarerbistand  

 V.4.5 Forsvarsmateriel  

 K.1.2 Forsyningsvirksomheder, offentlige C.2.2 , Forsæt  

 V.1 Forsætlig overtrædelse  

 V.2.8 Forsæt til afgiftsunddragelse  

 V.3.2 Forsøgsdyr  

 I.3.2 Fortjeneste -, ulovlig  

 V.2.11 Fortoldningsangivelsen  

 K.1.6 Fortoldningstidspunktet  

 F.3 Fortrydelsesret  

 K.1.6 Forudbetaling  

 F.1.3 Forureningsskader  

 I.1.3 Forvaltning af værdipapirer  

 E.3 Forventede tab, fradrag for  

 G.1.6.2 Forædling  

 F.3 -, aktiv  

 D.10 ,  

 F.3 -, passiv  

 G.7.3 Forældelse af strafansvar  

 V.5 Fotokopier  

 D.11.6 Fradrag J -, brugtmoms  

 R.5 -, ikke-konstaterede tab  

 G.1.6.1.7 Fradragsret J -, byggeri for egen regning  

 Q.1.4.5 -, frivillig registrering  

 M.5.1.1 -, motorkøretøjer Q.2 Fraførsel  

 G.7.4 Fremmed kantine  

 J.3.2 Fremmed valuta  

 N.2.3 ,  

 N.5.1 -, betaling i  

 G.1.1 Fremskyndet tilbagebetaling  

 P.1.3 Fremstillingsvirksomhed  

 C.1.3 Frihavnen, fraførsel  

 G.7.4 Frilager  

 D.9.3 ,  

 F.3 ,  

 I.1.9 ,  

 M.1.1.2 Frimærker  

 D.11.14 ,  

 N.5.2.2.2 Fristregler  

 T.4.3 Fritagelse for registrering  

 M.3 Fritagelser  

 D.11 Fritagelsesattest  

 I.1.1.5 Fritidshjem  

 D.4.2.2 -, købsmoms  

 J.3.1.4 Frivillig registrering  

 D.11.8 ,  

 M.5 -, akkord  

 G.1.6.1.3 -, ordning, brugtmoms  

 R.1 -, sikkerhedsstillelse  

 P.5.1.6 Fuld fradragsret  

 J.1.1 Fusion  

 G.1.6.4 Fysioterapeuter  

 D.11.1 Fysioterapi  

 D.11.1 Fysiske personer, henstand  

 X.3 Fællesantenneforeninger  

 D.11.4 Fællesregistrering  

 C.3 ,  

 L.7 ,  

 M.1.5 Fællesskabsforsendelse  

 D.10 ,  

 K.1.1 Færdselsstyrelsen  

 K.1.3 Færgebilletter  

 G.1.1 ,  

 Q.2.2.1 Færgeoverfart  

 D.11.15 Færger, købsmoms  

 J.3.1.7 Førstedagskuverter  

 D.11.13 Førstegangssalg, kunstværker  

 M.3.2 G Galopløb  

 D.11.5 Garagepladser  

 D.11.8 Garantibeløb  

 G.1.1  

 Q.1.3.3.3 Garantier  

 G.1.1 Garantiforpligtelser  

 D.11.10 Garantireparation  

 D.2.4 Garantistillelse  

 D.11.11 Gas  

 D.2.2 ,  

 D.11.8 Gaveforsendelser  

 I.1.2.1 Gaver  

 D.2.4 ,  

 D.4.2.1 ,  

 D.4.2.2 ,  

 D.11.5 , D.11.12 ,  

 K.1.3 Gebyr  

 D.11.8 ,  

 D.11.11 ,  

 D.11.12 ,  

 N.4.4 , P.5.1.7 -, for sen betaling  

 G.1.2.2 Genbrugsbutikker  

 D.11.19 Generel forbrugsbeskatning  

 A.2 Generel straffebestemmelse  

 V.2.1 Genforsikringskontrakter  

 K.1.4 Gennemsnitsvederlaget  

 S.2.2 Genoptagelse  

 T.4.3 Gentagelsesvirkning  

 V.4.3 Gevinst for øje  

 D.11.3 Giroindbetalingskort  

 F.1.2 Global Refund DK A/S  

 I.1.2.1.1 Goder -, immaterielle  

 C.1.4 -, materielle  

 C.1.4 Godsregistrering  

 K.1.6 Godtgørelse K,  

 K.1.3 ,  

 K.1.5 -, erhvervsmæssig brug  

 K.1 -, indførsel uden for EU  

 K.1.6 Godtgørelsesordning  

 I.1.2.1.1 ,  

 K.1.2 ,  

 K.1.3 Golfbane  

 M.5.1 Golfklub  

 M.5.1 Golfudstyr  

 D.11.5 Goodwill  

 D.6.2 Gravning af grav  

 D.11.17 Gravsted  

 D.11.17 Grov uagtsomhed  

 V.1 ,  

 V.3.2 Grundejerforening  

 D.11.8 Grundstødning  

 I.1.3 Grænsenummerplader  

 I.1.2.1 Grænseoverskridende ydelser  

 E.3 Grænsepladebiler  

 Q.2.13 Guld  

 D.11.21 ,  

 I.1.6 Gymnastik  

 D.11.3 Gældsbreve  

 D.11.11 Gældssanering  

 G.1.6.1.6 Gæstgiverier  

 D.11.8 H Halmfyringsanlæg  

 J.2.2.3 Handicappede  

 I.3.2 Hangarafgifter  

 I.1.3 Harmoniserede punktafgifter  

 I.1.1.3 Hegn  

 D.11.8 ,  

 Q.1.2.2 Heilpraktikere  

 D.11.1 Helcharter  

 I.1.4 Henstand  

 G.1.6.1.6 ,  

 X.2 -, klage  

 X.5 Herberger  

 D.11.2 Herværende repræsentant  

 M.1.3 ,  

 N.2.3.5 N.2.3 Historisk baggrund  

 A.1 Hjemmehjælp -, varig  

 C.2.3 Hjemmehjælpsydelser  

 D.11.2 Hjemmeservice  

 G.1.1.1.2 Hobbyvirksomhed  

 C.1.4.1 Hospitalsbehandling  

 D.11.1 Hotel - og restaurationsregninger  

 K.1.2 Hotel- og restaurationsydelser D.4.2.2 ,  

 J.3.2 ,  

 Y.2.3 Hoteller  

 D.11.8 ,  

 D.11.16 Hotelophold  

 D.4.2.1 ,  

 J.3.1.6 ,  

 K.1.3 Hovedvirksomhed  

 M.1.4.1 Humanitære organisationer K,  

 K.1.5 Husleje  

 M.5.1 Hyrevognskørsel  

 D.11.15 Hædersbevisning  

 I.3.2 Hæftelse, oplag  

 I.1.11 -, betalingspligtige personer  

 L.6 Håndværksarbejde  

 D.4.2.4 Hårde hvidevarer  

 D.2.3 I IAPSO  

 I.1.2.1 Idrætsarrangement  

 D.11.5.2 Idrætsforening  

 D.11.5 ,  

 M.5.1 Igangværende byggearbejder  

 F.1.2 Ikke-konstaterede tab, fradrag  

 G.1.6.1.7 Ikrafttrædelsesbestemmelser  

 Y.1 IMF  

 I.1.1.5 Immaterielle aktiver  

 D.6.2 -, goder  

 C.1.4 -, rettigheder  

 C.1.4 ,  

 D.2.3 -, overdragelser af rettigheder E.3 Import  

 I.3 ,  

 L.4 Importafgifter  

 D.8 Importmoms  

 D.10 ,  

 F.3 ,  

 G.7 ,  

 J.1.2.3 ,  

 K.1.6 ,  

 O, P.4 ,  

 R.2 ,  

 R.4.1.1 Importvirksomheder  

 P.5.1.2 Impressarioer  

 D.11.6 Incommingbureauer  

 D.11.16 Indbetalingskort  

 F.1.2 ,  

 N.2.3.8 Indenrigspersonbefordring  

 K.1.3 Indførsel  

 D.10 ,  

 F,  

 F.3 ,  

 G.7.1 ,  

 I.3 ,  

 K, K.1.l,  

 K.1.2 ,  

 P.4 -, almen interesse  

 I.3.2 -, arv  

 I.3.2 -, begravelse  

 I.3.2 -, dokumenter  

 I.3.2 -, forsendelsesomkostninger  

 G.7.1 -, forsikringsomkostninger  

 G.7.1 -, handelsmæssig aktivitet  

 I.3.2 -, midlertidig  

 D.10 -, motorkøretøjer  

 I.3.2 -, personlig karakter  

 I.3.2 -, varer til andet EU-land  

 I.3.4 -, varer til afprøvning  

 I.3.2 -, varer til brug for statsoverhoveder  

 I.3.2 -, varer til brug ved transport  

 I.3.2 -, ydelser  

 I.3.6 -, ægteskab  

 I.3.2 Indgående afgift  

 N.5.2 ,  

 O.1.2 Individuelle købs-/salgspriser  

 R.4.1 Indkøb, blandet anvendelse  

 J.2 -, delvis privat  

 J.2.1.2 -, fast ejendom  

 J.2.2 -, visse tilkørselsveje  

 J.2.3 Indkøbsforeninger  

 G.1.6.4 Indre marked I.l.l,  

 I.3.2.1 -, andre varer  

 I.3.2.1 -, transportmidler  

 I.3.2.1 Indsamling  

 D.11.18 Indskud  

 F.1.3 ,  

 G.1.2.3 Informationsvirksomhed  

 D.11.16 Ingen fradragsret  

 J.3 Inkassovirksomhed  

 D.11.11 ,  

 G.1.6.1.7 Inseminør  

 E.3.4.3 Insolvenserklæring  

 G.1.6.1.4 Installation  

 N.2.3.6 ,  

 N.5.3 Installationsarbejde  

 D.9 -, skibe og fly  

 I.1.5 Installering  

 E.2.2.1 ,  

 L.1.2.2 Instrumenter  

 I.3.2 Interessentskab  

 C.1.2 Intern -, handel  

 M.1.5 -, omsætning  

 M.1.5 Internationale organisationer  

 I.1.1.5 , K.1.2 Internationalt kontrolsamarbejde  

 T.5 Investeringsfonde  

 D.11.11 Investeringsforeninger  

 D.11.11 Investeringsgoder  

 D.6.3 ,  

 I.3.2 ,  

 J.4 , K.1.4 ,  

 N.5.2.1.3 ,  

 Q.2.10 ,  

 Y.2.4 -, regulering af  

 M.5.1.2 -, salg  

 J.2.1.1 ,  

 J.4.1.3.3 -, ændret anvendelse  

 J.4.1.3.1 ,  

 J.4.1.3.2 Investeringsgodebegrebet  

 J.4.1.2 INZO-dommen  

 C.1.4 ,  

 M.6 J Jagtret  

 D.11.8 Journaler  

 N.5.1 Journalistvirksomhed  

 D.11.7 Jubilæumsplatter  

 D.11.18 Judosport  

 D.11.3 Julekort  

 D.11.18 Julemærker  

 D.11.18 Juleplatter  

 D.11.18 Juridiske og fysiske personer  

 C.1.2 Juridiske personer  

 M.2 ,  

 V.2.11 , -, henstand  

 X.3 K Kalkuleret salgspris  

 D.8 Kantiner G1.1.3,  

 M.3.2.1 -, egen  

 J.3.2 -, fremmed  

 J.3.2 -, fængsler  

 G.1.1.3 -, sygehuse  

 G.1.1.3 Kapsejlads  

 D.9.1 Karruseller  

 D.11.6 Kassedifferencer  

 D.2.4 Kassekladde  

 N.5.3 Kassekredit  

 D.11.11 Kasseregnskabet  

 N.5.2.2.1 Kassestrimler  

 N.5.1 Kataloger  

 D.11.6 Katastroferamte  

 I.3.2 Kiosker  

 D.11.2 Kioskvirksomhed  

 D.11.18 Kirkeligt arbejde  

 D.11.18 Kirker  

 D.11.19 Kiropraktik  

 D.11.1 Kladder  

 N.5.1 Klargøring af fly  

 I.1.5 Knallerter, købsmoms,  

 J.3.1.7 Koda  

 D.11.4 Kommissionsaftaler  

 D.2.1 ,  

 D.3.1 Kommissionshandel  

 F.1.4 Kommunalt værk  

 C.2.2 Kommune  

 D.7 Kommunernes Landsforening  

 D.7 Komponistvirksomhed  

 D.11.7 Koncernforbundne selskaber -, fællesregistrering  

 M.1.5 Koncerter  

 D.11.6 Konkurrencefordrejning  

 D.11.20 Konkurrenceforvridning  

 C.1.4.2 Konkurrenceklausuler  

 E.3 Konkurs- og dødsboer, forventede tab  

 G.1.6.2 Konkursboer  

 G.1.6.1.1 -, fortsat drift af  

 G.1.6.4 Konnossementer  

 D.11.11 Konsignation  

 F.1.4 Konsortiebyggeri  

 G.1.6.4 Konstaterede tab, fradrag  

 G.1.6.1 Konsulenter  

 C.1.3 Konsulentvirksomhed  

 D.11.10 Konsulentydelser  

 D.11.1 Konsulære repræsentationer  

 K.1.2 Kontaktlinser  

 D.11.1 Kontingent  

 C.1.4.2 Kontingentafgiftsoplag  

 I.1.12 Konto for EU-erhvervelser  

 N.5.2 -, EU-leverancer  

 N.5.2 Kontogebyrer, stormagasiner  

 G.1.2.5 Kontokurantkonti  

 D.11.11 Kontoringe  

 G.1.6.4 Kontoudtog  

 D.11.11 Kontrakter  

 D.3.2 -, tidsbegrænsede  

 D.3.2 Kontrol- og regnskabsbestemmelser  

 K.1.3 ,  

 K.1.4 Kontrolbestemmelser T Kontroleftersyn  

 T.1 Kosmetiske operationer  

 D.11.1 Kost  

 D.4.2.2 ,  

 J.3.1.1 -, virksomhedens indehaver  

 J.3.1.1 Kreditbegrænsning  

 P.5.1 Kreditgarantier  

 D.11.11 Kreditkort  

 D.11.11 ,  

 N.2.3.9 -, gebyr  

 G.1.3.2 -, provision af  

 G.1.2.4 Kreditkøbsaftaler  

 D.11.11 ,  

 G.1.2.5 ,  

 J.2.1.1 Kreditkøbstillæg  

 G.1.2.5 Kreditimetoden  

 A.2.1.3 Kreditnota  

 N.2.1 ,  

 N.2.2.3 ,  

 N.2.3.13 Kulturelle aktiviteter  

 D.11.6 Kulturelt materiale  

 I.3.2 Kunder, eftersyn  

 T.2.2 Kunst og kultur, leveringssted  

 E.3 Kunstflyvning  

 I.1.4 Kunstgenstande M.3.2.3,  

 O.1.2 ,  

 R.3.2 , R.4 ,  

 R.4 .1.1, -, indførsel  

 G.7.2 Kunstnere M.3.2.3 -, salg af egne værker  

 G.5 Kunstneres salg  

 D.11.7 Kunstskøjteløb  

 D.11.6 Kunstværker  

 I.3.2 -, førstegangssalg M.3.2.3 Kurcenter  

 D.11.1 Kursavancer  

 J.2.1.1 Kurser  

 D.11.3.1 Kursfastsættelse, pantebreve  

 G.1.6.5 Kursuslokaler  

 D.11.8 Kursusvirksomhed  

 D.4.2.2 ,  

 D.11.3 -, erhvervsmæssig  

 J.3.3 Kvalitetskontrol, lægemidler  

 I.3.2 Køb af ydelser fra udlandet  

 E.3 -, andre EU-lande  

 N.5.2.3 -, fra EU-lande  

 J.1.2.4 -, fra private  

 N.2.3.1 -, uden for EU  

 J.1.2.4 Købekontrakter  

 D.3.2 ,  

 D.11.11 ,  

 N.2.3 Københavns Frihavn  

 D.9.3 ,  

 F.3 ,  

 I.1.9 , M.1.1.2 Købsmoms  

 J.1.2 ,  

 K.1.6 ,  

 N.5.2.1 ,  

 O.1.2 ,  

 Q.1.4.5 Købsmomskonto  

 N.5.2 Køreskoler  

 J.3.5 ,  

 Q.2.2.2 Køreundervisning  

 D.11.3 Køreteknisk anlæg  

 D.11.8 Kørsel  

 J.2.4.1 ,  

 Q.2.4.2 L Ladningskontrol  

 I.1.3 Lagerleje  

 D.9.3 Lageropgørelse  

 N.6 ,  

 N.6.2 Landbrug  

 M.1.1 ,  

 M.1.4.1 Landbrug/fiskeri  

 N.4.2.1 Landbrugsvarer, indførsel  

 G.7.1 Last- og varevogne  

 J.2.4 Lastning, ydelser  

 E.3 Leasing, personbiler  

 E.3 ,  

 J.3.4 ,  

 N.2.3 Leasingselskab  

 D.6.2 Legemsøvelser  

 D.11.3 Leje, vare- og lastvogne  

 J.2.4 ,  

 J.2.4.3 Lejeforhold  

 D.3.2 Lejeforhøjelser  

 D.11.8 Lejekontrakter  

 D.3.2 .  

 D.11.11 Lejemål  

 M.5.1.2 Lejlighedsvis kørsel  

 S.2.3.4 -, registrering  

 P.3 Leverancer F, I.l, M.l,  

 O.1.1 -, reelle  

 M.1.4.1 -, til EU-lande  

 I.1.1 -, uden for EU  

 I.1.2 Leverandører, brugtmoms  

 R.2 -, eftersyn  

 T.2.1 Levering  

 D.2.1 -, af kost  

 D.11.2 -, af varer  

 E.2 -, af ydelser  

 E.3 Leveringssted E -, erhvervelse  

 E.4 -, fast ejendom  

 Q.1.2.1 -, fly  

 E.2.3 -, skib  

 E.2.3 -, tog  

 E.2.3 -, udlejning af motorkøretøjer  

 Q.2.9 -, varer  

 E.2 -, ydelser  

 E.3 Leveringstidspunktet F11,  

 F.1.2 ,  

 F1.4, F.1.5 ,  

 J.1.2 ,  

 Q.1.3.3 ,  

 Q.1.4.4 Liberale erhverv  

 C.1.3 Licensrettigheder  

 D.2.3 ,  

 E.3 Ligestilling med indenlandsk salg  

 I.3.3 Likvidation, frivillig C.1.6.1.3 Likvidationsakkord C.1.6.1.2 Listesystemet  

 I.2 ,  

 N.4 Lodsning, ydelser  

 E.3 Lodsedler  

 D.11.12 Lokalaviser i.1.8 Lokaler, blandet brug  

 J.2.2.4 -, ikke virksomheden  

 J.2.2.2 -, udlejning  

 J.2.2.2 Loppemarkeder  

 D.11.12 ,  

 D.11.16 Lotterier  

 D.11.12 Lotto  

 D.11.12 Luftfartsselskab  

 K.1.3 Luftfragtaftaler  

 I.1.2.3 Luftgynger  

 D.11.6 Lufthavnsvirksomhed  

 I.1.3 Lydavis  

 I.1.8 Lykkehjul  

 D.11.6 ,  

 D.11.12 Lysskilte  

 D.11.15 Lystfartøjer  

 I.1.2.1 ,  

 I.1.2.2 ,  

 I.1.3 ,  

 I.1.4 , M.1.4.1 -, definition  

 I.1.4 -, uden for EU  

 I.1.2.1 Læger  

 C.1.2 ,  

 C.1.3 Lægevirksomhed  

 D.11 Løbende driftsudgifter  

 J.1.1.13 -, leverancer  

 N.2.3.8 Lønindholdelse  

 P.2.2 Lønmodtagere  

 C.1.3 Løsøregenstande  

 D.11.5.1 ,  

 D.11.8 Lån  

 D.11.8 Låne- eller opsparingsforhold  

 F.1.3 Lånedokumentet  

 F.1.3 Långivning  

 D.11.11 M Mad- og drikkevarer  

 G.1.1.3 Mandskabsvogne, købsmoms  

 J.3.1.7 Markedsordninger  

 G.7.1 Marketenderier  

 G.1.1.3 ,  

 M.3.2.1 Maskiner  

 D.6.2 ,  

 D.6.3 -, til eksport  

 I.1.2.1 Materielle goder  

 C.1.4 Medarbejderaktier  

 M.1.5 Medarbejdertelefoner  

 J.2.3 .
Medlemsrabatter  

 G.1.3.1 Medvirken til momssvig  

 V.2.10 Mellemhandler  

 I.2 Merværdiafgiftsprincippet  

 A.5.1 Midlertidig anvendelse  

 D.8 -, brug af maskiner mv. til eksport  

 I.1.2.1 -, indførsel  

 D.8 ,  

 I.3.1.1 -, indførsel, fraførsel  

 G.7.4 Midlertidig overførsel  

 D.8 ,  

 I.1.1.4 -, udstillinger  

 P.3 Mineralolier  

 I.1.1.3 Misbrugere  

 D.11.1 Mobile bygninger  

 D.11.8 Modermælkserstatning  

 S.1 Modernisering  

 D.4.2.4 ,  

 D.5.3.1 , D.5.4.1 ,  

 D.11.8 ,  

 Q.1.4.2.3 Moderselskab  

 M.1.5 Modregning  

 D.2.4 ,  

 P.7 Modtagerlandet  

 F.1.5 Momsafregning, udenlandske busser S.2 Momsangivelse -, urigtig  

 V.2.1 Momsbekendtgørelsen K,  

 K.1.1 Momsbeløbet  

 K.1.6 Momsens indførsel  

 A.4 Momsens neutralitet  

 A.3.2 Momsforhøjelse  

 P.1.4 Momsfradrag  

 K.1.4 Momsfri foreninger  

 C.1.4.2 ,  

 D.11.4 Momsfrihed  

 K.1.6 -, endelig indførsel  

 I.3.2 Momsfritagelser I -, motorkøretøjer  

 Q.2.1 -, NATO  

 I.1.14 -, varer  

 I.1.1.1 Momsgodtgørelse K,  

 K.1.4 ,  

 K.1.6 ,  

 M.1.4.1 Momsgrundlaget G -, blandede leverancer  

 G.1.1 -, brugtmoms  

 R.4 ,  

 R.4.1.1 ,  

 R.4.1.2 ,  

 R.4.2 -, byggevirksomhed D.5.5.,G.2.3,  

 Q.1.3.2 ,  

 Q.1.4.3 -, byttehandel  

 G.2.2 ,  

 Q.1.3.2.2 -, genindførsel  

 G.7.3 -, motorkøretøjer Q.2 -, omfanget  

 G.1.2 -, udtagning  

 G.2.1 Momshæleri  

 V.2.6 Momsområder B Momsperiode F -, ændring  

 P.1.2.4 Momspligtens indtræden F Momspligtige -, foreninger  

 C.1.4.2 -, personer C.l,  

 C.1.1 ,  

 Q.1.2.6 ,  

 Q.1.4.2.1 -, personer, andre  

 C.2 -, transaktioner  

 D.1 ,  

 Q.1.2.4 -, ydelser  

 D.2.3 Momsregistrering M,  

 Q.1.2.7 Momssats H Momssystemet generelt  

 A.5 Momstilsvaret  

 K.1.1 ,  

 O Momsudbetaling -, forskudsvis  

 M.1.4.1 Momsunddragelse  

 V.2.1 Montering  

 E.2.2.1 ,  

 L.1.2.2 ,  

 N.2.3.6 ,  

 N.5.3 Monteringsarbejde  

 D.9 Moratorium  

 G.1.6.1.2 Moteller  

 D.11.16 Motorbåd  

 D.9.1 Motorcykler  

 D.11.15 Motorkøretøjer  

 D.4.2.2 ,  

 D.9.1 ,  

 I.3.2 -, flyttegods  

 I.3.2 -, uden for EU  

 I.1.2.1 Motorløb  

 D.11.5.2 Motorsvæveplaner  

 I.1.4 Museer  

 D.11.6 Museumskort  

 D.11.6 Musikere  

 D.11.7 Mælk  

 D.11.1 Mødelokaler  

 D.11.8 Mønter  

 D.11.11 Målerpasning  

 D.11.8 N NATO, forsvar  

 I.3.8 -, personel, indførsel  

 I.3.7 -, infrastrukturprogrammer  

 K.1.2 -, momsfritagelse  

 I.1.14 -, styrker  

 K.1.2 Naturalaflønning  

 D.4.2.2 ,  

 J.3.1.3 Naturalier  

 D.2.4 Nedrivning af bygninger, fradrag  

 J.1.1.11 Negativ moms, tilbagebetaling  

 M.6 Negativt afgiftstilsvar  

 P.7 Normalbøder  

 V.3.2 Nul-sats I Nummerering  

 N.2.3 Nummerplader -, udlæg for  

 G.1.3.2 Nybyggeri  

 D.11.8 Nye motorkøretøjer -, erhvervelse  

 Q.2.6 -, salg  

 Q.2.6 Nye transportmidler  

 D.9.1 ,  

 I.1.1.2 , N.3 ,  

 V.2.4 Nyregistrerede virksomheder  

 P.1.2.3 Nægtelse af registrering  

 P.5.3 Næring, momspligt ved opførsel mv. med henblik på salg som led i  

 Q.1.4.2.6 Nødvendigt udstyr, fly og skibe  

 I.1.3 O Objektive kriterier P.5.1.4.1 Objektivt bødeansvar  

 V.2.11 Obligationer  

 D.2.2 ,  

 P.5.2.1 OECD  

 I.1.1.5 Offentlige -, baller  

 P.3 -, forsyningsvirksomheder  

 D.7 , C.2.2 -, indsamlinger  

 D.11.18 -, institutioner  

 D.7 ,  

 D.11.2 ,  

 Q.1.4.2 -, institutioner, andre  

 C.2.3 -, spildevandsanlæg  

 C.2.2 Offentlig transport  

 C.2.2 Officerer, udenlandske  

 K.1.2 Officielle publikationer  

 I.3.2 Olieleverancer  

 F.1.3 Olieselskaber  

 F.1.3 Ombygning  

 D.5.3.1 ,  

 D.5.4.1 , D.11.8 ,  

 Q.1.4.2.3 -, lystfartøj  

 I.1.2.2 Ombytning  

 G.1.5 Omdannelse  

 G.7.3 Omfakturering  

 V.2.9 Omladning, ydelser  

 E.3.7 Omprioritering  

 D.11.8 Omsætningsfordelingen  

 K.1.4 Opbevaring, fakturakopi  

 N.2.6 Opbevaringsbokse  

 D.11.8 Opbevaringspligt  

 N.6.1 Opbevaringssted  

 N.6.1 Opførelse  

 D.11.8 -, bygninger  

 J.2.2.1 ,  

 Q.1.4.2.2 -, fast ejendom  

 D.5.3 ,  

 D.5.4 , M.5.2 ,  

 Q.1.4.2.2 Opgørelse, momstilsvaret O -, tab  

 G.1.6.5 Ophavsrettigheder  

 D.2.3 Opholds- og standpladsafgifter  

 I.1.3 Oplagte varer  

 F.3 ,  

 I.1.9 ,  

 M.1.1.2 Oplysninger -, fortielse af  

 V.1 -, urigtige  

 V.1 -, vildledende  

 V.1 Oplysningspligt  

 T.3.1 Oplysningsmateriale til turistformål  

 I.3.2 Oplæggelse  

 I.1.9 Oprettelse af oplag  

 I.1.11 Oprettelsesafgifter  

 G.1.2.3 Opsparingsøjemed  

 F.1.3 Optiker  

 D.11.1 Opvisningskamp  

 D.11.5.2 Ordener, indførsel  

 I.3.2 Ordensforskrift  

 M.1.2 Organer  

 D.11.1 Organisationer, internationale  

 K.1.2 Organisationers udlejning  

 D.11.8 Originalfakturaer  

 K.1.1 Overdragelse  

 D.2.1 ,  

 D.6.2 -, driftsmidler  

 J.4.1.3.5 -, reguleringsforpligtelse  

 J.4.1.4.1 -, rettigheder  

 E.3 -, varer  

 D.3.1 -, varelager  

 N.2.3.13 -, vederlagsfrit  

 D.4.2 -, virksomhed  

 D.6.2 ,  

 G.1.6.3 Overførsel af varer  

 D.8 ,  

 D.9.2 ,  

 F.1.5 , N.5.2.3 Overførsler  

 I.1.1.4 Overgangsbestemmelser i.3.2.1,  

 Y.1 Overgangsregler  

 I.3.2.1 Overnatning  

 D.4.2.2 Overpris  

 D.11.14 Overskuddets anvendelse  

 D.11.18 Overskydende moms  

 P.8 Oversættelse  

 D.11.7 Overtrædelse af lovforpligtelsen  

 V.2.2 -, fastsatte forskrifter  

 V.2.7 -, forsætlig  

 V.2.8 -, forsøg  

 V.3.2 -, gentagelse  

 V.3.2 -, medvirken  

 V.3.2 -, ordensforskrifter  

 V.3.2 P Pakkearrangernenter  

 D.11.16 Pakker  

 D.11.13 Pakkerejser  

 D.11.6 Paller  

 I.3.1.1.1 Pantebreve  

 D.11.11 -, kursfastsætttelse  

 G.1.6.5 Panthaverdeklarationer  

 G.1.2.5 Parkeringsafgift  

 D.11.8 ,  

 G.1.1 Parkeringspladser  

 D.11.8 Parthaver  

 D.7 Passagerkørsel  

 D.11.15 Passiv kapitalanbringelse  

 J.2.1.1 Patenter, udlæg  

 G.1.3.2 Patentrettigheder  

 D.2.3 ,  

 E.3 PBS-betalingsoversigt  

 F.1.2 ,  

 N.2.3.10 PC, køb og videresalg  

 C.2.3 Pengeinstitutter  

 D.11.11 ,  

 K.1.4 , M.1.5 -, eftersyn  

 T.2.3 Pensionskasser  

 D.11.10 ,  

 D.11.11 Periodens momstilsvar O Periodevise opgørelsesmetoder  

 R.4.2 Periodiske posteringer  

 N.5.1 Personale, udtagning  

 D.4.2 Personaleudgifter  

 J.1.1.14 Personer -, juridiske  

 C.1.1 -, fysiske  

 C.1.1 Personbefordring  

 D.11.15 Personbiler  

 D.11.15 ,  

 J.3.1.7 ,  

 K.1.3 -, brugte  

 R.5 Personlig indsats  

 C.1.4.1 Personlige ejendele, indførsel  

 I.3.2 Personlige forhold, strafnedsættelse  

 V.3.3 Pilotuddannelse  

 D.11.3 Plejehjem  

 G.1.1 -, minibus  

 D.2.4 .,  

 D.6.1 Plejehjemsydelser  

 C.2.3 ,  

 D.11.2 Plejeservice  

 D.11.1 Politi, samarbejde  

 T.3.2 Portoudgifter -, udlæg for  

 G.1.3.2 Postadresse  

 M.1.3 Postbokse  

 D.11.13 Postkassetømning  

 D.11.13 Postordre -, udlæg for portoudgifter  

 G.1.3.2 Postydelser  

 D.11.13 Prisafslag  

 G.1.4 Prisangivelse  

 N.2.3 Privat anvendelse  

 J.2.1.2 -, indkøb  

 J.2 Privat brug  

 D.4.2 ,  

 D.4.2.1 ,  

 D.4.2.3 Privat salg af transportmiddel  

 C.2.1 Privatbaner  

 D.11.13 Private  

 K.1.6 -, effekter  

 C.1.4 -, formål  

 C.1.4.1 -, køb og salg  

 D.9 Processuelle regler V.4 Produktionsrettigheder D.6.2 Produktionsskoler  

 D.11.3 Professionelle idrætsudøvere D.11.5.2 Projektering D.4.2.4, D.5, Q.1 Projekteringsarbejde D.11.8 Proviant I.1.3, I.1.10, I.3.1.2 Provision D.11.10, D.11.12, D.11.16 ,  

 G.1.2.2, G.1.2.4 Provianteringsvirksomhed I.1.10 Præmieindtægter K.1.4 Psykologer D.11.1 Psykoterapi D.11.1 Punktafgifter F.1.5, G.1.6.5.2, I.1.1.3 Punktafgiftsfritagelsesattest I.1.1.5 Punktafgiftspligtige varer F.1.5,  

 M.1.3 ,  

 M.2 Påbud, undladelse V.2.5 Pålæg om sikkerhedsstillelse  

 P.6 R Rabatter G.1.3.1 -, betingede G.1.4 -, ubetingede G.1.3.1 Radio- tvspredningstjenester  

 E.3.1.10 Ransagning T.3.2, V.4.4 Ratebeløb N.2.4, Q.1.3.3 Reagensmidler 1.3.2 Realkreditinstitutter D.11.11 Registrering M -, byggeri Q.1.2.7, Q.1.4.6 -, EU-erhvervelser  

 M.2 -, med tilbagevirkende kraft M.5.4 -, valgfri  

 M.2 Registreringsafgift G.1.2.1 Registreringsanmeldelse  

 M.1.1 Registreringsansøgning M.5.4 Registreringsbevis  

 M.1.1 Registreringsgrænse  

 M.1.1 Registreringsmeddelelse D.6.2 Registreringsnummer N.2.3.4 Registreringspligt i EU-lande E.2.2.2 Registreringspligtig virksomhed K.1.1 Registreringstidspunkt M.5.4 Regnskab K.1.3 -, oplag I.1.11 -, særskilt M.1.4 Regnskabsbestemmelser N.5, R.4.3 -, byggeri for egen regning Q.1.4.7 Regulering K.1.6 -, debitors moms G.1.6.4 -, af købsmoms M.5.1.2 Reguleringsbeløb, eksempel J.4.2.3 Reguleringsforpligtelse M.5.2, N.6.1, Q.1.2.8, Y.2.8 -, overdragelse J.4.1.4.1 Reguleringsperiode J.4.2.1 Reguleringssituationer J.4.1.3 Rejsebureau D.3.3, D.11.10, D.11.16 Rejsebureauvirksomhed D.11.16 Rejsecharter I.1.4 Rejsegods I.1.2.1.1 Rejseklubber D.11.16 Reklame D.2.4, D.4.2.1, D.11.5.2,  

 G.2.2 Reklameindtægter D.11.5 Reklameplads D.11.8 Reklametryksager I.3.2 Reklameudgifter  

 J.1.1.15 Reklameydelser C.1.4.2, D.11.18, E.3.1.2 Remburser D.11.11 Rengøring C.2.3, D.11.2 Rengøringsarbejde D.7 Renovation C.2.2 Rentabilitet C.1.4.1 Renteindtægter J.2.1.1 Renter G.1.3.3, G.1.6.5.1, J.2.1.1, P.2.2, T.4.4 Rentetillæg G.1.2.5 Reparation D.4.2.4, D.5.1, D 5.2.2, D.5.3.3, D.11.8, Q.1 -, vedligeholdelse af bygninger J.2.2.3 Reparationsarbejde D.8,  

 E.3 ,  

 I.1.1.4 -, fast ejendom D.11.8, Q.1.4.2.4 -, lystfartøj I.1.2.2 -, skibe og fly I.1.5 Reparationsudgifter -, fast ejendom J.2.2.5 -, vare- og lastvogne J.2.4.2 Repræsentant  

 M.1.3 Repræsentation D.4.2.2, D.4.2.1, K.1.3 -, købsmoms J.3.1.5 Restancegebyr D.11.8 Restanceinddrivelse Y.2.5 Restaurationsydelser D.4.2.2, K.1.3 -, købsmoms J.3.1.5 Retsplejeloven V.4.2 Retssager D.11.8,  

 E.3 Rettidig betaling P.l Returnering K.1.6 Returvarer G.1.5, I.3.1.3 Revisorer C.1.3, D.11.11,  

 E.3.1.3 Revisorfejl V.3.3 Revyforestilling D.11.6 Ringe værdi I.3.2 Roulette D.11.12 Royalty D.2.3,  

 E.3.1.1 ,  

 G.1.1 Rustvogn Q.2.14 Rutekørsel K.1.3 -, til udlandet K.1.3 Råderet D.2.1, F.l.l.
