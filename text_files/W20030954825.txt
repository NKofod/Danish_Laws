Kendelse fra Pressenævnet i sag nr. 2003-6-82 Danske Håndværksslagtere har klaget til Pressenævnet over en  

 artikel bragt i Kødbranchen nr. 5, juni/juli 2003, idet man mener, at god  

 presseskik er tilsidesat.
Der er endvidere klaget over, at bladet har afvist  

 at  

 bringe et genmæle.
I artiklen, der bar overskriften   

  

 Dyrt bekendtskab med Håndværksslagterne  

  

 , hed det i en  

 underoverskrift: Bonuspengene fra DAKA nægtet udbetalt til to slagtere,  

 der  

 meldte sig ud af foreningen.
I stedet er pengene fordelt til de  

 tilbageværende  

 medlemmer.
 I artiklen hed det:
 Slagtermester  

  Hans  

  Erik  

  Kraaer, Gelsted Slagterforretning og Grambogård, begge  

 fynske virksomheder, har mistet deres bonuspenge fra DAKA for 2002, fordi de  

 meldte sig ud af foreningen Danske Håndværksslagtere og ind i DSL senere på  

 året.
 DAKA-pengene udbetales til begge brancheforeninger, der derefter  

 fordeler dem forholdsmæssigt blandt medlemmerne, primært slagtehuse og  

 forretninger med større affaldsleverancer til DAKA.
 Men Håndværksslagterne besluttede, at de to frafaldne skulle  

 fratages deres bonus, som i stedet er fordelt til de tilbageværende medlemmer  

 af denne forening.
Få pengene i hånden Hans  

  Erik  

  Kraaer siger om sagen: Jeg vil gerne tilråde de  

 tilbageværende medlemmer af Håndværksslagterne om at få pengene i hånden,  

 inden  

 de melder sig ud.
Jeg troede naturligvis, at pengene blot blev overført  

 automatisk, men da det viste sig ikke at være tilfældet, kontaktede jeg så  

 Håndværksslagternes formand  

  Jens  

  Engstrøm og spurgte, hvorfor  

 jeg ikke havde fået mine penge.
Svaret var, at pengene var fordelt til dem,  

 der  

 var medlemmer på udbetalingstidspunktet.
Udover at samtalen med  

  Engstrøm var yderst ubehagelig i  

 tonen, så finder jeg det dybt betænkeligt, at betroede midler håndteres på  

 denne måde.
Håndværksslagterne har sandelig været et meget dyrt  

 bekendtskab. Klageren har anført, at det er i strid med god presseskik at  

 bringe en omtale af, at klager har været et dyrt bekendtskab for to slagtere,  

 der meldte sig ud af foreningen, uden at klager har fået mulighed for at  

 kommentere sagen specielt.
Dette burde være sket, når man forsøger at stille  

 klager i et dårligt lys og fremkommer med oplysninger, som ikke er korrekte.
Klageren har videre anført, at han ønsker et genmæle, idet det  

 ikke er korrekt, når  

  Hans  

  Erik  

  Kraaer udtaler, at man skal sørge for at få pengene i  

 hånden, inden man melder sig ud, idet han troede, at pengene blev overført  

 automatisk.
Klager har over for bladet oplyst, at  

  Hans  

  Erik  

  Kraaer i forbindelse med sin  

 udmeldelse var blevet skriftligt orienteret af foreningen om, hvordan  

 beslutningsproceduren var omkring efterbetaling, herunder specielt at det var  

 bestyrelsen, der afgør, til hvem der skal ske efterbetaling.
Denne oplysning  

 har bladet ikke ønsket at optage, hvorfor klager stilles i et krænkende lys,  

 som kan være skadeligt for klagers virksomhed.
Klageren har yderligere anført, at det ej heller er korrekt, når  

 det i artiklen anføres, at det er dybt betænkeligt, at betroede midler  

 håndteres på denne måde.
Der er ikke tale om betroede midler, men om  

 midler,  

 der udbetales klager som andelshaver.
Det er derfor klager, der afgør,  

 hvordan  

 en eventuel bonus udbetales til medlemmerne.
Klager har i den forbindelse  

 besluttet, at bonus kun udbetales til medlemmer, der har været medlem i hele  

 driftsåret. Ønsker man ikke at være medlem hos klager, kan man heller ikke få  

 del i goderne.
Klageren har endelig bemærket, at der ikke er tale om et  

 læserbrevsindlæg, men om en artikel i bladet, hvilket indebærer, at bladet må  

 have ansvaret for, at de faktisk gengivne oplysninger er korrekte.
Bladet har  

 særligt dette ansvar, når bladet er organ for Danske Slagtermestres  

 Landsforening, der konkurrerer med klager om de samme medlemsgrupper.
 Indklagede har anført, at det af klager udfærdigede genmæle  

 indeholder forklaringer, vurderinger, baggrundsoplysninger og kommentarer,  

 der  

 er af en sådan karakter, at skrivelsen må afvises som værende et berettiget  

 genmæle.
Indklagede har samtidig bestridt, at artiklen er i strid med god  

 presseskik.
Der er alene tale om kommentarer fra to tidligere medlemmer hos  

 klager.
Artiklen har på ingen måde været skadelig eller krænkende for klagers  

 virksomhed.
I sagens behandling har følgende nævnsmedlemmer deltaget: Lene  

 Pagter Kristensen, Bo Maltesen, Kaare R.
Skou og Kirsten Dyregaard.
 Pressenævnet udtaler:
I artiklen udtaler den ene af de to slagtere, der har meldt sig  

 ud hos klager og i den forbindelse ikke har fået del i en bonus, at klager  

 har  

 været et meget dyrt bekendtskab.
Nævnet finder ikke, at dette udsagn   

 eller  

 andre af artiklens udsagn  er af en sådan karakter, at bladet har  

 handlet i  

 strid med god presseskik ved at undlade at forelægge det for klager.
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
Nævnet finder, at de oplysninger, der ønskes genmæle i forhold  

 til, alene er kommentarer fra den ene af de to udmeldte slagtere, der i  

 artiklen fremkommer med sin opfattelse af det tidligere sagsforløb.
Nævnet  

 finder derfor, at der ikke er grundlag for genmæle.
 Afsagt den 1. oktober 2003.
