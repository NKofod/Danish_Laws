 Den 23. juni 1987 anmodede klageren om genoprettelse af  

 patentrettighederne jf. patentlovens § 72, stk. 1, idet patentet var  

 bortfaldet p.g.a. for sen betaling af patentafgiften for 8. patentår.
 Anmodnigen blev begrundet med lang tids ombygning af kontorlokaler og  

 omlægning af bogholderiet til skærmbehandling med nyt personale.
Patentdirektoratet afslog anmodningen om genoprettelse, idet klager  

 intet havde oplyst om, hvordan han i denne vanskelige periode havde overvåget  

 betalingsfristens overholdelse og ikke havde dokumenteret, at der under  

 ombygningen var vist den fornødne omhu ved organiseringen af  

 fristovervågningen.
Denne afgørelse indbragte klageren for Patentankenævnet  

 og forklarede, at selskabets rutinerede bogholder forlod virksomheden med  

 meget kort varsel umiddelbart inden ferieperioden, hvorfor betalingsfristen  

 blev forsømt.
 Patentankenævnet stadfæstede Patentdirektoratets afgørelse.
År 1988, den 1. september afsagde patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende k e n d e l s e i sagen j.nr.
P. 6/88:
Klage fra Finn Andersen, Greve Strand og Keld Andersen, Gentofte, Triva A/S, Ishøj over patentdirektoratets afgørelse af 21. januar 1988 af patent nr.145.473.
 Ved skrivelse af 23. juni 1987 anmodede klageren Patentdirektoratet om  

 genoprettelse af patentrettighederne i henhold til patentlovens § 72, idet  

 patentet var bortfaldet som følge af, at patentafgiften for 8. patentår ikke  

 var betalt rettidigt.
 Klageren anførte bl.a., at årsagen til, at indbetaling af 8. årsafgift  

 ikke var sket, skyldtes lang tids ombygning af kontorlokaler og omlægning af  

 bogholderiet til skærmbehandling med nyt personale.
 Efter at Patentdirektoratet i skrivelse af 29. juli 1987 havde udbedt sig  

 en nærmere redegørelse for, hvordan det under ombygningen blev påset, at  

 betalingsfristen blev overholdt, og hvilken kontrol der var med  

 fristovervågningen, uddybede klageren sin anmodning om genoprettelse med  

 henvisning til ombygningsvanskeligheder og opdeling af  

 bogholderiaktitivteterne på flere lokaler og etager med indvirkning på  

 kontrolforanstaltningerne.
 Direktoratet afslog ved skrivelse af 21. januar 1988 anmodningen om  

 genoprettelse, idet direktoratet bl.a. udtalte følgende:
»Der er imidlertid intet oplyst om, hvorledes De i denne vanskelige  

 periode har overvåget, at betalingsfristen for Deres vigtige patent blev  

 overholdt, ej heller er det oplyst, at det nye personale har været gjort  

 bekendt med betydningen af rettidig betaling, ligesom det ikke er  

 dokumenteret, at der under ombygningen har været udvist den fornødne omhu ved  

 organisering af fristovervågningen.« Denne afgørelse har klageren ved skrivelse af 24. februar 1988 indbragt  

 for Patentankenævnet.
Klageren har navnlig anført, at selskabets rutinerede  

 bogholder, som varetog overvågningen af betalingsfrister, forlod virksomheden  

 med meget kort varsel den 30. juni 1986 umiddelbart inden ferieperioden, og  

 at opmærksomheden, efter at en ny bogholder var blevet antaget, var rettet  

 mod det mest presserende arbejde, hvorfor betalingsfristen for 8. årsafgift  

 blev forsømt.
 Ankenævnet har behandlet sagen i sit møde den 2. august 1988.
 For klageren mødte direktør Keld Andersen og prokurist Herbert Bein, der  

 gentog og uddybede den skriftlige klagebegrundelse.
 Ankenævnet skal udtale:
Det tiltrædes af de af direktoratet anførte grunde, at der ikke ses at  

 have været udvist den fornødne omhu ved organisering af fristovervågningen,  

 hvorfor bestemmes:
 Den påklagede afgørelse stadfæstes.
