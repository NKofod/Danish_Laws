1. Indledning Told53Skats praksis vedrørende nul-stilling er fastslået ved en  

 højeste-retsdom refereret i UfR 1981, s. 473, vedrørende en direktør, der var  

 faktisk leder og havde den væsentligste økonomiske interesse i et  

 aktieselskab.
Det blev ikke under sagen fastslået, hvem der ejede  

 aktiekapitalen.
 I forbindelse med selskabets ophør som insolvent nægtede det daværende  

 Statsskattedirektorat - i overensstemmelse med administrativ praksis - at  

 anerkende den indeholdte A-skat i lønudbetalinger til direktøren for  

 restanceperioden frem til ophøret som en skatteberigtigende disposition.
 I dommen fik direktoratet medhold i, at skattemyndighederne med rette  

 havde bortset fra de foretagne posteringer i selskabets regnskab af indeholdt  

 A-skat af lønnen til direktøren, med den begrundelse at direktøren på  

 indeholdelsestidspunktet måtte vide, at der ikke var midler til at dække  

 selskabets forpligtelse til indbetaling af A-skat, og at der heller ikke var  

 udsigt til, at selskabet senere ville kunne dække denne forpligtelse.
I Skatteministeriets bekendtgørelse nr. 827 af 20. september 1994 er der  

 med virkning fra 1. oktober 1994 indført regler, hvorefter bidrag til  

 arbejdsmarkedsfonde reguleres ved en årsopgørelse på samme måde som  

 personskatter.
Som følge heraf kan bidragene nul-stilles på samme måde som  

 A-skatter.
2. Nul-stilling Nul-stilling gennemføres ved, at skattemyndigheden tilsidesætter den  

 bogførte A-skat og de bogførte bidrag til arbejdsmarkedsfonde med den  

 virkning, at indkomstmodtageren ikke godskrives beløbene i årsopgørelsen.
 Begrundelsen for at tilsidesætte en bogført A-skat og de bogførte bidrag  

 til arbejdsmarkedsfonde er at undgå, at der gennem indeholdelsesreglerne  

 opnås en fyldestgørelse hos skattemyndighederne, som ikke kan opnås i  

 selskabet/boet.
3. Betingelser for nul-stilling 3.1 Den indeholdelsespligtige skal være en virksomhed med  

 begrænset ansvar, typisk et aktie- eller anpartsselskab.
 3.2 Virksomhedens insolvens skal være konstateret ved ophør,  

 konkurs, betalingsstandsning, akkord eller lignende.
3.3 Den indeholdelsespligtige skal have restance af A-skat og  

 bidrag til arbejdsmarkedsfonde vedrørende den/de periode(r), hvor der er sket  

 bogføring af disse beløb og ved udbetaling af løn til de under pkt. 3.4.  

 nævnte personer.
Perioderne behøver ikke at være sammenhængende.
3.4 Nul-stilling kan kun ske for den person, der har en væsentlig  

 økonomisk intersse i virksomheden, og som disponerer enerådende i  

 virksomhedens anliggender.
Dette gælder tilsvarende, hvor disse  

 forudsætninger samtidig opfyldes af flere personer, ligesom bogført A-skat og  

 bidrag til arbejds-markedsfonde for de nævnte personers ægtefæller,  

 registrerede partnere og samlevere kan nul-stilles.
Det er ikke afgørende, om  

 de pågældende helt eller delvis ejer virksomhedens kapital.
 3.5 Nul-stilling forudsætter, at de pågældende i kraft af deres  

 tilknytning til virksomheden vidste eller burde vide, at der ikke var  

 økonomisk realitet bag de formelle indeholdelser, således at de bogførte  

 A-skatter og bidrag ikke ville kunne afregnes.
 3.6 Spørgsmål om nul-stilling af en videre personkreds skal  

 forelægges Told- og Skattestyrelsen.
4. Fremgangsmåden 4.1 Fastsættelse af den A-skat og de bidrag, der  

 nul-stilles Udgangspunktet for fastsættelse af de beløb, der skal nul-stilles, er  

 virksomhedens angivelser for indeholdt A-skat og bidrag til  

 arbejdsmarkedsfonde.
Told- og skatteregionen skal indhente oplysning om, hvorvidt der i de for  

 restanceperioden angivne månedlige tilsvar indgår bogført A-skat og bidrag  

 vedrørende personer med den under pkt. 3.4. anførte tilknytning til  

 virksomheden.
Såfremt dette er tilfældet, skal nul-stilling gennemføres.
 4.2 Ændring af angivelser m.v.
De angivne tilsvarsbeløb skal ved angivelse fra regionen (blanket R 596)  

 reduceres med de nul-stillede beløb.
Disse beløb skal ikke medtages i  

 bo-anmeldelser eller i en bødeberegning i forbindelse med en eventuel  

 straffesag for overtrædelse af kildeskattelovens § 74, stk. 1, nr. 2, jf.  

 SD-cirkulære 1988-20 eller lov om arbejdsmarkedsfonde § 18 stk. 1, b) og c).
4.3 Oplysningssedler Den indkomstmodtager, hvis A-skat og bidrag er nul-stillet, er principielt  

 skatte- og bidragspligtig af såvel de udbetalte nettobeløb som den bogførte  

 A-skat og de bogførte bidrag.
På oplysningssedlen (blanket S 74) skal det  

 samlede beløb anføres som A-indkomst under pkt. 13. Den nul-stillede A-skat  

 og bidragene må ikke indgå under pkt. 15 og 16.
4.4 Opkrævning Nul-stillede beløb skal altid reguleres over årsopgørelsen, og eventuelt  

 opkræves som restskat/særskilt slutbidrag.
4.5 Opgørelsen af den skattepligtige indkomst Det nul-stillede beløb kan af indkomstmodtageren anmeldes som en fordring  

 i et eventuelt bo.
 Indkomstmodtageren har ikke fradragsret for beløbet ved opgørelsen af den  

 skattepligtige indkomst.
4.6 Underretning Told- og skatteregionen skal underrette indkomstmodtageren om  

 nul-stillingen og begrundelsen for denne.
Det skal over for  

 indkomstmodtageren oplyses, at afgørelsen om nul-stilling kan påklages til  

 Told- og Skattestyrelsen.
Klagefristen er 3 måneder i henhold til  

 bekendtgørelse nr. 514 af 16. juni 1994 § 10, jf. § 2, stk. 1 sammenholdt med  

 § 2, stk. 2, litra 3.
 Indkomstmodtagerens slutligningskommune skal orienteres om nul-stillingen  

 ved fremsendelse af kopi af underretningen til indkomstmodtageren samt  

 eventuelle andre relevante oplysninger.
4.7 Ikrafttrædelsestidspunkt/ophævelsesbestemmelse Bestemmelsen i pkt. 4.5, 2.pkt. har virkning fra 1. maj 1997.
 SD-cirkulære nr. 16 af 4. juni 1982 ophæves.
