 I henhold til kongelig resolution af 9. juni 1989 har Danmark ratificeret  

 den i Washington den 29. september 1988 undertegnede overenskomst om  

 samarbejde om design, udvikling, drift og udnyttelse af den permanent  

 bemandede civile rumstation.
 Overenskomsten har følgende ordlyd:
OVERENSKOMST MELLEM AMERIKAS FORENEDE STATERS REGERING, REGERINGER,  

 DER ER MEDLEMMER AF DEN EUROPÆISKE RUMORGANISATION, JAPANS REGERING OG  

 CANADAS REGERING OM SAMARBEJDE VEDRØRENDE UDTÆNKNINGEN, UDVIKLINGEN, DRIFTEN  

 OG UDNYTTELSEN AF DEN FAST BEMANDEDE CIVILE RUMSTATION Amerikas Forenede  

 Staters regering (i det følgende kaldet »De Forenede Staters  

 regering« eller »De Forenede Stater«), regeringerne i Kongeriget Belgien, Kongeriget Danmark, Den Franske  

 Republik, Forbundsrepublikken Tyskland, Den Italienske Republik, Kongeriget  

 Nederlandene, Kongeriget Norge, Kongeriget Spanien og Det Forenede Kongerige  

 Storbritannien og Nordirland, som er medlemmer af Den Europæiske  

 Rumorganisation (European Space Agency), (i det følgende under et kaldet  

 »de europæiske regeringer« eller »den europæiske  

 deltager«), Japans regering (i det følgende kaldet »Japan«) og Canadas regering (i det følgende kaldet »Canada«), som erindrer, at De Forenede Staters præsident i sin tale til nationen den  

 25. januar 1984 pålagde den amerikanske luft- og rumfartsorganisation, NASA,  

 inden for ti år at udvikle en fast bemandet rumstation og sætte den i  

 kredsløb om jorden samt opfordrede venner og allierede af De Forenede Stater  

 til at deltage i udviklingen og udnyttelsen af denne rumstation og få andel i  

 de dermed forbundne fordele med henblik på at fremme fred, velstand og  

 frihed, og som erindrer NASAs administrators korrespondance, der bekræfter De  

 Forenede Staters interesse i et internationalt samarbejde inden for  

 rumstationsprogrammet, som erindrer ordlyden af den resolution, der blev vedtaget den 31. januar  

 1985 på Den Europæiske Rumorganisations Råds ministermøde, og overbringelsen  

 af denne ordlyd til De Forenede Staters regering, og at Columbus-programmet -  

 inden for Den Europæiske Rumorganisations rammer og i henhold til dens formål  

 som defineret i den oprettende konventions artikel II - er blevet taget i  

 anvendelse for at udvikle elementer til den fast bemandede civile rumstation, som erindrer, at den føromtalte opfordring blev efterkommet af Canadas  

 premierminister i marts 1985 på topmødet i Quebec med præsidenten for De  

 Forenede Stater, og at parterne i marts 1986 på topmødet i Washington, D.C.,  

 bekræftede en gensidig interesse for et samarbejde, som erindrer den interesse, Japan udviste rumstationsprogrammet under  

 NASAs administrators besøg i Japan i 1984 og 1985, som tager i betragtning det memorandum mellem NASA og Den Europæiske  

 Rumorganisation om gennemførelsen af parallelle studier vedrørende den  

 specifikke definition og foreløbige udtænkning (fase B) med henblik på et  

 øget samarbejde inden for udviklingen, driften og udnyttelsen af en fast  

 bemandet rumstation, der trådte i kraft den 3. juni 1985, samt det memorandum  

 mellem NASA og Canadas ministerium for videnskab og teknologi (MOSST)  

 vedrørende et samarbejdsprogram om den specifikke definition og foreløbige  

 udtænkning (fase B) af en fast bemandet rumstation, som trådte i kraft den  

 16. april 1985, som tager i betragtning det memorandum mellem NASA og Japans organisation  

 for videnskab og teknologi (STA) vedrørende et samarbejdsprogram om den  

 specifikke definition og foreløbige udtænkning af en fast bemandet  

 rumstation, der trådte i kraft den 9. maj 1985 og blev vedtaget i henhold til  

 det mellem Amerikas Forenede Staters regering og Japans regering indgåede  

 memorandum om samarbejde om forskning og udvikling inden for videnskab og  

 teknologi, som trådte i kraft den 1. maj 1980, som endvidere bemærker den succesrige implementering af disse memoranda  

 via samarbejdet mellem NASA og Den Europæiske Rumorganisation, NASA og STA  

 samt NASA og MOSST vedrørende aktiviteter i forbindelse med den specifikke  

 definition og foreløbige udtænkning af en rumstation, som erindrer traktaten om principper for staters virksomhed ved  

 udforskning og udnyttelse af det ydre rum, herunder månen og andre  

 himmellegemer (i det følgende kaldet »traktaten om det ydre rum«),  

 der trådte i kraft den 10. oktober 1967, som erindrer overenskomsten om bistand til astronauter, hjemsendelse af  

 astronauter og tilbagelevering af genstande opsendt i det ydre rum (i det  

 følgende kaldet »overenskomsten om bistand«), der trådte i kraft  

 den 3. december 1968, som erindrer konventionen om folkeretligt ansvar for skader forvoldt af  

 rumgenstande (i det følgende kaldet »konventionen om ansvar«), der  

 trådte i kraft den 1. september 1972, som erindrer konventionen om registrering af genstande, der sendes ud i  

 det ydre rum (i det følgende kaldet »konventionen om  

 registrering«), der trådte i kraft den 15. september 1976, som erindrer deres lange og frugtbare samarbejde om udforskningen og den  

 fredelige udnyttelse af det ydre rum via den succesrige implementering af  

 fælles aktiviteter på en lang række områder inden for rumvidenskab og  

 rumtekniske applikationer, som erindrer Den Europæiske Rumorganisations og Canadas deltagelse i De  

 Forenede Staters rumtransportsystem med Europas udvikling af det første  

 bemandede rumlaboratorium, Spacelab, og Canadas udvikling af  

 remote-manipulatorsystemet, som erindrer Japans deltagelse i De Forenede Staters rumprogram med First  

 Materials Processing Test (den første materialeforarbejdningstest), som er overbevist om, at rumstationen vil give en enestående mulighed for  

 et internationalt samarbejde om rumvidenskab og -teknologi, idet man vil  

 kunne udnytte omgivelsernes lille tyngdekraft, det næsten fuldstændig  

 lufttomme rum og det potentiale, der via rumstationens fordelagtige placering  

 gør det muligt at observere jorden og den øvrige del af universet, som er overbevist om, at en fælles arbejdsindsats i relation til den fast  

 bemandede civile rumstation yderligere vil øge samarbejdet ved at etablere et  

 langvarigt og gensidigt fordelagtigt forhold samt yderligere vil fremme  

 samarbejdet om udforskningen og den fredelige udnyttelse af det ydre rum, som erkender, at NASA og Den Europæiske Rumorganisation, NASA og Japan og  

 NASA og MOSST i forbindelse med deres regeringers forhandlinger om nærværende  

 overenskomst har udarbejdet memoranda vedrørende samarbejde om den specifikke  

 udtænkning, udviklingen, driften og udnyttelsen af den fast bemandede civile  

 rumstation, og at disse memoranda indeholder indgående bestemmelser om  

 implementeringen af de i nærværende overenskomst indeholdte bestemmelser, og som erkender - på baggrund af ovenstående -, at det er ønskværdigt  

 mellem De Forenede Staters regering, de europæiske regeringer, Japans  

 regering og Canadas regering at fastlægge nogle rammer for udtænkningen,  

 udviklingen, driften og udnyttelsen af rumstationen, er blevet enige om følgende:
Artikel 1 Formål og gyldighedsområde 1. Nærværende overenskomst har til formål på baggrund  

 af et ægte partnerskab at fastlægge rammerne for et langvarigt,  

 internationalt samarbejde mellem de deltagende stater om den specifikke  

 udtænkning, udviklingen, driften og udnyttelsen af en fast bemandet civil  

 rumstation til fredelige formål i overensstemmelse med folkeretten.
Denne  

 fast bemandede civile rumstation vil øge den videnskabelige, teknologiske og  

 kommercielle udnyttelse af det ydre rum.
Nærværende overenskomst indeholder  

 en nøjagtig definition af karakteren af dette partnerskab, herunder  

 deltagernes respektive pligter og rettigheder i dette samarbejde.
Nærværende  

 overenskomst fastlægger endvidere de mekanismer og foranstaltninger, der skal  

 sikre, at overenskomstens formål opfyldes.
2. De Forenede Staters regering har et  

 rumstationsprogram, der vil fremstille en central amerikansk rumstation.
De  

 europæiske regeringer som regeringer i medlemsstater i Den Europæiske  

 Rumorganisation, Japans regering og Canadas regering har rumprogrammer til  

 fremstilling af betydningsfulde elementer, der sammen med De Forenede Staters  

 centrale rumstation vil skabe et internationalt rumstationskompleks med en  

 større kapacitet, som vil øge udnyttelsen af verdensrummet til fordel for  

 alle deltagende nationer og menneskeheden.
Canadas bidrag kommer til at  

 udgøre en væsentlig bestanddel af infrastrukturen i det internationale  

 rumstationskompleks.
Nærværende overenskomst indeholder i bilaget en oversigt  

 over de elementer, der skal stilles til rådighed af deltagerne til  

 fremstillingen af det internationale rumstationskompleks.
3. Det fast bemandede civile internationale  

 rumstationskompleks (i det følgende kaldet »rumstationen«) bliver  

 en konstruktion med flere anvendelsesmuligheder i lavt kredsløb omkring  

 jorden og vil bestå af såvel bemandede som ubemandede elementer.
Rumstationen  

 vil omfatte en fast bemandet base af elementer, der er stillet til rådighed  

 af samtlige deltagere, ubemandede platforme i pol-nært kredsløb, et  

 fritflyvende bemandet laboratorium, der serviceres fra den bemandede base, og  

 rumstations-specifikke jordelementer.
4. Rumstationen er udtænkt til at kunne  

 videreudvikles.
De deltagende staters pligter og rettigheder med hensyn til  

 en sådan videreudvikling reguleres i henhold til de i artikel 14 indeholdte  

 særlige bestemmelser.
Artikel 2 Folkeretlige pligter og rettigheder 1. Rumstationen udvikles, betjenes og udnyttes i  

 henhold til folkeretten, herunder traktaten om det ydre rum, overenskomsten  

 om bistand, konventionen om ansvar og konventionen om registrering.
 2. Ingen bestemmelse i nærværende overrenskomst skal  

 fortolkes som:
Artikel 3 Definitioner For så vidt angår nærværende overenskomst, skal nedenstående definitioner  

 være gældende:
den foreliggende overenskomst, inklusive bilaget; De Forenede Staters regering; de i præamblen anførte europæiske  

 regeringer, der bliver en kontraherende part i nærværende overenskomst, samt  

 alle andre europæiske regeringer, som måtte tiltræde nærværende overenskomst  

 i henhold til artikel 25, stk. 3, hvorved disse europæiske regeringer handler  

 i fællesskab som en deltager; Japans regering; og Canadas regering; Artikel 4 Samarbejdende organisationer 1. Deltagerne er indforståede med, at den amerikanske  

 luft- og rumfartsorganisation (i det følgende kaldet »NASA«) for De  

 Forenede Stater, Den Europæiske Rumorganisation (i det følgende kaldet  

 »ESA«) for de europæiske regeringer og Canadas Ministerium for  

 Videnskab og Teknologi (i det følgende kaldet »MOSST«) for Canadas  

 regering skal være de samarbejdende organisationer, der er ansvarlige for  

 implementeringen af rumstationssamarbejdet.
Japans regering skal angive sin  

 samarbejdende organisation til implementeringen af rumstationssamarbejdet i  

 det i stk. 2 nedenfor omtalte memorandum mellem NASA og Japans regering.
 2. De samarbejdende organisationer implementerer  

 rumstationssamarbejdet i henhold til de i nærværende overenskomst fastlagte  

 relevante bestemmelser, de respektive memoranda mellem NASA og ESA, NASA og  

 MOSST og NASA og Japans regering vedrørende den specifikke udtænkning,  

 udviklingen, driften og udnyttelsen af rumstationen (i det følgende kaldet  

 »memoranda«) og de aftaler, der træffes mellem NASA og de øvrige  

 samarbejdende organisationer til implementeringen af ovennævnte memoranda (i  

 det følgende kaldet »implementeringsaftaler«). Disse memoranda er  

 underlagt bestemmelserne i nærværende overenskomst og  

 implementeringsaftalerne er underlagt bestemmelserne i memorandaene.
 3. Såfremt en i et memorandum indeholdt bestemmelse  

 fastsætter pligter eller rettigheder, der er godkendt af en samarbejdende  

 organisation (eller, i Japans tilfælde, Japans regering), som ikke er  

 kontraherende part i pågældende memorandum, kan en sådan bestemmelse kun  

 ændres med den samarbejdende organisations (eller, i Japans tilfælde, Japans  

 regerings) skriftlige samtykke hertil.
Artikel 5 Registrering; jurisdiktion og kontrol 1. I overensstemmelse med artikel II i konventionen om  

 registrering skal enhver deltager som rumobjekter registrere de i bilaget  

 hertil anførte flyelementer, der stilles til rådighed af deltageren, idet den  

 europæiske deltager bemyndiger ESA til at foretage denne registrering i  

 deltagerens navn og på deltagerens vegne.
2. I henhold til artikel VIII i traktaten om det ydre  

 rum og artikel II i konventionen om registrering beholder enhver deltager  

 jurisdiktionen over og kontrol med de af deltageren registrerede elementer i  

 overensstemmelse med stk. 1 ovenfor samt det personale i eller på  

 rumstationen, der er statsborgere i pågældende deltagerstat.
Udøvelsen af en  

 sådan jurisdiktion og kontrol skal ske i henhold til bestemmelserne i  

 nærværende overenskomst, memorandaene og implementeringsaftalerne, herunder  

 de deri fastlagte proceduremæssige regler.
Artikel 6 Ejendomsretten til elementer og udstyr 1. De Forenede Stater, den europæiske deltager og  

 Canada via deres respektive samarbejdende organisationer og en af Japan  

 udpeget juridisk person på tidspunktet for Japans deponering af instrumentet  

 i henhold til artikel 25, stk. 2, har ejendomsretten til de elementer i  

 bilaget, som de hver især stiller til rådighed, medmindre andet er bestemt i  

 nærværende overenskomst.
Deltagerne forpligter sig til gennem deres  

 samarbejdende organisationer at holde hinanden underrettet om ejendomsretten  

 til udstyret i eller på rumstationen.
 2. Den europæiske deltager overdrager til ESA, der  

 handler i deltagerens navn og på deltagerens vegne, ejendomsretten til de  

 elementer, pågældende deltager stiller til rådighed, samt til alt andet  

 udstyr, som er udviklet og finansieret under et ESA-program i form af bidrag  

 til rumstationen, dens drift eller udnyttelse.
 3. Overdragelsen af ejendomsretten til de i bilaget  

 anførte elementer eller udstyr i eller på rumstationen har ikke nogen  

 indvirkning på deltagernes pligter og rettigheder i medfør af nærværende  

 overenskomst, memorandaene eller implementeringsaftalerne.
4. Udstyr i eller på rumstationen må kun ejes af, og  

 ejendomsretten til de i bilaget anførte elementer må kun overdrages til, en  

 ikke-deltager eller en privat juridisk person under en ikke-deltagers  

 jurisdiktion, såfremt de øvrige deltagere har givet deres forudgående  

 samtykke hertil.
For at kunne overdrage ejendomsretten til et af de i bilaget  

 anførte elementer skal de øvrige deltagere forudgående underrettes herom.
 5. Ejendomsretten til udstyr eller materiel, der er  

 stillet til rådighed af en bruger, berøres ikke af den blotte tilstedeværelse  

 af sådant udstyr eller materiel i eller på rumstationen.
 6. Ejendomsretten til registrering af elementer eller  

 ejendomsretten til udstyr skal på ingen måde anses for at være ensbetydende  

 med ejendomsretten til materiel eller data, der måtte stamme fra udførte  

 aktiviteter i eller på rumstatationen.
 7. Udøvelsen af ejendomsretten til elementer og udstyr  

 reguleres efter bestemmelserne i nærværende overenskomst, memorandaene og  

 implementeringsaftalerne, herunder de deri fastlagte proceduremæssige regler.
Artikel 7 Ledelse 1. De Forenede Stater er gennem NASA ansvarlig for  

 ledelsen og styringen af De Forenede Staters eget program i overensstemmelse  

 med memorandaene og implementeringsaftalerne.
De Forenede Stater er gennem  

 NASA ligeledes ansvarlig for den samlede koordinering og styring af  

 rumstationsprogrammet, medmindre andet er fastlagt i denne artikel eller i  

 memorandaene.
Derudover er De Forenede Stater gennem NASA ansvarlig for den  

 samlede systemteknik og -integration og for udarbejdelsen af samlede  

 sikkerhedskrav og -planer i henhold til memorandaene og  

 implementeringsaftalerne.
De Forenede Stater er gennem NASA endvidere  

 ansvarlig for den overordnede planlægning og styring af den daglige drift af  

 den bemandede base og den amerikanske polarplatform i henhold til  

 memorandaene og implementeringsaftalerne.
Derudover er De Forenede Stater  

 gennem NASA ansvarlig for ledelsen af De Forenede Staters aktiviteter  

 vedrørende udnyttelsen af rumstationen i henhold til memorandaene og  

 implementeringsaftalerne.
2. I overensstemmelse med NASAs samlede ansvarsområder  

 som anført ovenfor er de øvrige deltagere gennem disses samarbejdende  

 organisationer ansvarlige for ledelsen og styringen af deres respektive  

 programmer, for de af dem til rådighed stillede elementers systemteknik og  

 -integration, for udviklingen og implementeringen af udførlige sikkerhedskrav  

 og -planer for de af dem til rådighed stillede elementer samt for  

 understøttelsen af NASAs overordnede planlægning og styring af den daglige  

 drift af den bemandede base i henhold til memorandaene og  

 implementeringsaftalerne.
De øvrige deltagere er gennem deres samarbejdende  

 organisationer ansvarlige for ledelsen af deres respektive  

 rumstationsudnyttelsesaktiviteter i henhold til memorandaene og  

 implementeringsaftalerne.
 3. I det omfang et spørgsmål om udtænkning og  

 udvikling kun vedrører et element til en bemandet base, der er stillet til  

 rådighed af den europæiske deltager, Japan eller Canada, og som ikke er  

 omfattet af den i memorandaene anførte fælles programdokumentation, er den  

 europæiske deltager berettiget til gennem sin samarbejdende organisation at  

 træffe afgørelser vedrørende egne elementer.
 4. Den europæiske deltager er gennem ESA ansvarlig for  

 udtænkningen, udviklingen, planlægningen og styringen af den daglige drift af  

 den af deltageren til rådighed stillede polarplatform og af det fritflyvende  

 bemandede laboratorium (i det følgende kaldet »MTFF«) i henhold til  

 memorandaene mellem NASA og ESA og implementeringsaftalerne, under  

 forudsætning af at disse aktiviteter ikke har nogen indflydelse på NASAs  

 rumtransportsystem eller den bemandede base, som er forbundet med  

 serviceringen.
5. Deltagernes og deres samarbejdendes organisationers  

 ansvar for beslutningstagning i henseende til de af deltagerne til rådighed  

 stillede elementer er nærmere fastlagt i nærværende overrenskomst og i  

 memorandaene.
Deltagerne er forpligtede til gennem deres samarbejdende  

 organisationer at oprette og deltage i ledelsesorganer, der har til formål at  

 planlægge og koordinere aktiviteter, der måtte berøre udtænkningen og  

 udviklingen af rumstationen samt en sikker, økonomisk og effektiv drift og  

 udnyttelse af rumstationen i henhold til memorandaene og  

 implementeringsaftalerne.
I disse ledelsesorganer tilstræbes det at træffe  

 beslutninger ved enstemmighed.
Regler for beslutningstagning i disse  

 ledelsesorganer i tilfælde af, at det ikke er muligt for de samarbejdende  

 organisationer at nå frem til enstemmighed, herunder NASAs beslutninger  

 vedrørende den bemandede base og NASAs eller en anden samarbejdende  

 organisations beslutninger vedrørende elementer, der ikke har tilknytning til  

 den bemandede base, er fastlagt i memorandaene.
Artikel 8 Specifik udtænkning og udvikling Enhver deltager udtænker og udvikler gennem sin samarbejdende organisation  

 de af deltageren til rådighed stillede elementer, herunder sådanne  

 rumstations-specifikke jordelementer, der måtte være nødvendige for at  

 understøtte den fortsattte drift og uindskrænkede folkeretlige udnyttelse af  

 flyelementerne, i henhold til artikel 7 og andre bestemmelser i nærværende  

 overenskomst og i henhold til memorandaene og implementeringsaftalerne.
Artikel 9 Udnyttelse 1. De Forenede Stater bibeholder retten til at udnytte  

 de af den bemandede bases brugerelementer, som De Forenede Stater stiller til  

 rådighed, medmindre andet er fastlagt i dette stykke eller i stk. 5 nedenfor.  

 De Forenede Stater overlader til de øvrige deltagere ressourcer fra den  

 rumstationsinfrastruktur, De Forenede Stater stiller til rådighed til driften  

 og udnyttelsen af den bemandede base.
Som modydelse for De Forenede Staters  

 overladelse af sådanne ressourcer til den europæiske partner og Japan, skal  

 den europæiske partner og Japan til De Forenede Stater yde en fast procentdel  

 af udnyttelsen af henholdsvis det med rumstationen sammenkoblede trykmodul (i  

 det følgende kaldet »APM«) og det japanske eksperimentmodul (i det  

 følgende kaldet »JEM«).
 2. Den europæiske deltager bibeholder retten til at  

 udnytte de elementer af MTFF og APM, som den europæiske deltager stiller til  

 rådighed, medmindre andet er bestemt i nærværende artikels stk. 1 og 5.
 3. De Forenede Stater og den europæiske deltager deler  

 udnyttelsen af hinandens polarplatforme ligeligt mellem sig.
 4. Japan bibeholder retten til at udnytte det af Japan  

 til rådighed stillede JEM, medmindre andet er fastlagt i nærværende artikels  

 stk. 1 og 5.
5. Canada overlader til de øvrige deltagere ressourcer  

 fra den rumstationsinfrastruktur, Canada stiller til rådighed til driften og  

 udnyttelsen af den bemandede base.
Som modydelse for Canadas overladelse af  

 en væsentligt del af rumstationsinfrastrukturen, skal de øvrige deltagere til  

 Canada yde en fast procentdel af udnyttelsen af samtlige bemandede  

 brugerelementer og polarplatformene.
6. Stk. 1-5 ovenfor beskriver fordelingen af  

 rumstationens brugerelementer og af ressourcer fra rumstationsinfrastrukturen  

 mellem deltagerne.
Deltagernes nøjagtige allokationer fremgår af memorandaene  

 og implementeringsaftalerne.
Ressourcer fra den bemandede base til  

 serviceringen af MTFT stilles til rådighed som anført i memorandumet mellem  

 NASA og ESA og i implementeringsaftalerne.
7. Deltagerne er berettigede til at bytte eller sælge  

 en hvilken som helst del af deres respektive allokationer.
De Forenede Stater  

 har ret til at købe eller bytte sig til en fast procentdel af MTFF som  

 angivet i memorandumet mellem NASA og ESA.
Betingelserne for salg og køb samt  

 byttehandel fastsættes i hvert enkelt tilfælde af de i handelen involverede  

 parter.
8. Enhver deltager kan udnytte eller udvælge brugere  

 til at udnytte sine allokationer til et hvilket som helst formål, der er  

 foreneligt med nærværende overenskomsts mål og de i memorandaene og  

 implementeringsaftalerne fastlagte bestemmelser, under forudsætning af 9. Ved udnyttelsen af rumstationen skal enhver  

 deltager gennem sin samarbejdende organisation og ved hjælp af de i  

 memorandaene fastlagte mekanismer bestræbe sig på at undgå, at der opstår en  

 alvorlig negativ effekt på de øvrige deltageres udnyttelse af rumstationen.
 10. Enhver deltager sikrer, at de øvrige deltagere har  

 adgang til og kan udnytte deltagerens rumstationselementer i overensstemmelse  

 med deres respektive allokationer.
 11. For så vidt angår denne artikel, skal en  

 medlemsstat af ESA, som var medlem af ESA på tidspunktet for De Forenede  

 Staters undertegnelse af nærværende overrenskomst, ikke anses for en  

 »ikke-deltager«.
Artikel 10 Drift Deltagerne er gennem deres samarbejdende organisationer ansvarlige for  

 driften af de af dem til rådighed stillede elementer i henhold til artikel 7  

 og andre relevante bestemmelser i nærværende overenskomst og i  

 overensstemmelse med memorandaene og implementeringsaftalerne.
Deltagerne  

 skal gennem deres samarbejdende organisationer udvikle og implementere  

 arbejdsprocedurer til driften af rumstationen på en for rumstationsbrugerne  

 og -operatørerne sikker, økonomisk og effektiv måde i overensstemmelse med  

 memorandaene og implementeringsaftalerne.
Endvidere er den enkelte deltager  

 gennem sin samarbejdende organisation ansvarlig for at opretholde  

 funktionsdygtigheden med hensyn til de elementer, deltageren stiller til  

 rådighed.
Artikel 11 Besætning 1. Enhver deltager er berettiget til at skaffe  

 kvalificeret personale, der på grundlag af et rimeligt skøn skal fungere som  

 besætningsmedlemmer på rumstationen.
Udvælgelsen skal ske i overensstemmelse  

 med den i memorandaene og implementeringsaftalerne fastlagte fremgangsmåde.  

 Beslutninger vedrørende udpegning af en deltagers besætningsmedlemmer til  

 flytjeneste træffes i samråd med pågældende deltager gennem rette  

 samarbejdende organisation.
2. Et regelsæt for besætningsmedlemmers adfærd på  

 rumstationen udvikles af alle deltagerne i henhold til memorandaene.
Såfremt  

 det kræves i en deltagerstat, at et sådant regelsæt godkendes på  

 regeringsplan, skal den pågældende deltager godkende regelsættet, inden  

 deltageren skaffer besætningsmedlemmer til rumstationen.
Ved udøvelsen af  

 retten til at skaffe besætningsmedlemmer skal enhver deltager drage omsorg  

 for, at deltagerens besætningsmedlemmer vil overholde regelsættet.
Artikel 12 Transport 1. For så vidt angår udtænkningen af  

 rumstationselementer og -nyttelaster er NASAs rumtransportsystem det  

 grundlæggende opsendelses- og hjemsendelsestransportsystem for den bemandede  

 base på rumstationen og for De Forenede Staters polarplatform, og ESAs  

 rumtransportsystem er det grundlæggende opsendelsestransportsystem for MTFF  

 og den polarplatform, som den europæiske deltager har stillet til rådighed.  

 Andre offentlige og private transportsystemer fra deltagerstaterne kan tages  

 i anvendelse i forbindelse med rumstationen, såfremt de er kompatible med  

 rumstationen.
Den europæiske deltager og Japan har adgangsret til  

 rumstationen ved hjælp af henholdsvis ESAs rumtransportsystem (herunder  

 Ariane og Hermes) og det japanske rumtransportsystem (herunder  

 opsendelsessystemet H-II). En sådan adgang skal ske i henhold til  

 bestemmelserne i memorandaene og implementeringsaftalerne.
2. NASA skal mod betaling levere opsendelses- og  

 hjemsendelsestransport-serviceydelser til de øvrige samarbejdende  

 organisationer og disses respektive brugere i overensstemmelse med de i  

 memorandaene og implementeringsaftalerne fastlagte bestemmelser.
For så vidt  

 angår de økonomiske betingelser, leverer de samarbejdende organisationer  

 opsendelses- og hjemsendelsestransport-ydelser til hinanden og til hinandens  

 brugere til de priser, de normalt forlanger af lignende brugere.
De  

 samarbejdende organisationer bestræber sig af bedste evne på at tage hensyn  

 til hinandens foreslåede krav og flytider.
 3. Enhver deltager skal respektere  

 ejendomsrettighederne til og fortroligheden af korrekt mærkede data og  

 korrekt mærkede varer, der skal sendes med pågældende deltagers  

 rumtransportsystem.
Artikel 13 Kommunikation 1. Rumnetværket i NASAs sporings- og  

 datatransmissions-satellitsystem (TDRSS) er det grundlæggende  

 kommunikationssystem for rumstationens bemandede base, De Forenede Staters  

 polarplatform samt deres nyttelaster.
ESAs datatransmissions- satellitsystem  

 (DRS) er det grundlæggende kommunikationssystem for den polarplatform, som  

 den europæiske deltager har stillet til rådighed, MTFF, samt deres  

 nyttelaster.
Andre kommunikationssystemer kan tages i anvendelse af  

 deltagerne, såfremt systemerne er kompatible med den bemandede base og basens  

 anvendelse af TDRSS.
En sådan anvendelse samt jord-til-jord-transmission af  

 rumstationsdata skal ske i overensstemmelse med de i vedkommende memoranda og  

 implementeringsaftaler indeholdte bestemmelser.
 2. De samarbejdende organisationer skal mod betaling  

 bestræbe sig af bedste evne på med deres respektive kommunikationssystemer at  

 tage henysn til hinandens specifikke rumstationsrelaterede krav i  

 overensstemmelse med de vedkommende memoranda og implementeringsaftaler.
3. Som anført i memorandaene kan der træffes  

 forholdsregler for at bevare fortroligheden af brugerdata, der går gennem  

 rumstationens informationssystem og andre kommunikationssystemer, der  

 anvendes i forbindelse med rumstationen.
Enhver deltager skal ved levering af  

 kommunikationsydelser til en anden deltagerstat respektere  

 ejendomsrettighederne til og fortroligheden af brugerdata, der går gennem  

 pågældende deltagers kommunikationssystem, herunder deltagerens jordnetværk  

 og deltagerens leverandørers kommunikationssystemer.
Artikel 14 Videreudvikling 1. Deltagerne har til hensigt at videreudvikle  

 rumstationen ved at øge dens kapacitet og skal bestræbe sig på at  

 sandsynliggøre i størst muligt omfang, at en sådan videreudvikling vil finde  

 sted gennem bidrag fra alle deltagerne.
Til dette formål skal enhver deltager  

 bestræbe sig på, hvor dette er hensigtsmæssigt, at give de øvrige deltagere  

 mulighed for at indgå i samarbejde om deltagerens forslag til en udvidet  

 kapacitet.
Rumstationen med dens eventuelle udvidede kapacitet skal forblive  

 en civil rumstation, og rumstationen skal betjenes og udnyttes til fredelige  

 formål i overensstemmelse med folkeretten.
2. Nærværende overenskomst fastlægger udelukkende  

 pligter og rettigheder, der vedrører de i bilaget nævnte elementer.
Dog  

 finder denne artikel og artikel 16 også anvendelse på eventuelle  

 kapacitetsudvidelser.
Nærværende overenskomst forpligter ikke  

 deltagerstaterne til at deltage i en udvidelse af kapaciteten og giver ikke  

 deltagerstaterne nogen rettigheder til sådanne eventuelle  

 kapacitetsudvidelser.
 3. Fremgangsmåden for, hvorledes deltagernes  

 respektive videreudviklingsstudier skal koordineres, og hvorledes konkrete  

 forslag til en kapacitetsudvidelse skal vurderes, er fastlagt i memorandaene.
 4. Samarbejdet mellem to eller flere deltagere  

 vedrørende en fælles udvidelse af kapaciteten kræver, ud over den i  

 ovenstående stk. 3 omtalte koordinering og vurdering, enten en ændring af  

 nærværende overenskomst eller en særskilt overenskomst, hvor de Forenede  

 Stater - såfremt en sådan udvidelse sker på den bemandede base eller har en  

 teknisk eller driftsmæssig indvirkning på den bemandede base eller NASAs  

 rumtransportsystem - er deltager for at sikre, at en sådan  

 kapacitetsudvidelse er forenelig med De Forenede Staters samlede  

 programansvar som anført i artikel 7.
 5. Efter den i stk. 3 ovenfor omtalte koordinering og  

 vurdering kræver en kapacitetsudvidelse, der foretages af en enkelt deltager,  

 at de øvrige deltagere på forhånd underrettes herom, og i det omfang en sådan  

 udvidelse sker på den bemandede base eller har en teknisk eller driftsmæssig  

 indvirkning på den bemandede base eller NASAs rumtransportsystem, at der  

 indgås en overrenskomst med De Forenede Stater for at sikre, at en sådan  

 kapacitetsudvidelse er forenelig med De Forenede Staters samlede  

 programansvar som anført i artikel 7.
 6. En deltager, der måtte blive berørt af  

 kapacitetsudvidelsen i henhold til stk. 4 eller 5 ovenfor, kan anmode om at  

 rådføre sig med de øvrige deltagere som anført i artikel 23.
 7. En eventuel kapacitetsudvidelse ændrer på ingen  

 måde de for deltagerstaterne gældende pligter og rettigheder i henhold til  

 nærværende overenskomst og memorandaene vedrørende de i bilaget anførte  

 elementer, medmindre andet er aftalt med den berørte deltagers godkendelse.
Artikel 15 Finansiering 1. Enhver deltager afholder i overensstemmelse med  

 bestemmelserne i memorandaene og implementeringsaftalerne omkostningerne i  

 forbindelse med opfyldelsen af deltagerens pligter ifølge nærværende  

 overenskomst, herunder en rimelig andel af de aftalte fælles  

 driftsomkostninger til rumstationen.
2. Enhver deltager imødekommer sine økonomiske  

 forpligtelser ifølge nærværende overenskomst efter pågældende deltagerlands  

 finansieringsprocedureregler, og under forudsætning af, at bevillinger  

 stilles til rådighed.
I erkendelse af vigtigheden af rumstationssamarbejdet  

 forpligter hver deltager sig til at bestræbe sig af bedste evne på - i  

 overensstemmelse med pågældende deltagerlands finansieringsprocedureregler -  

 at få godkendt bevillinger til imødegåelse af disse forpligtelser.
3. Såfremt der opstår finansieringsvanskeligheder, der  

 måtte få indflydelse på en deltagers evne til at imødekomme sine  

 forpligtelser inden for rumstationssamarbejdet, er pågældende deltager  

 forpligtet til gennem sin samarbejdende organisation at underrette de øvrige  

 samarbejdende organisationer herom og rådføre sig med dem.
Såfremt det  

 skønnes nødvendigt, kan deltagerne ligeledes rådføre sig med hinanden.
 4. Deltagerne skal forsøge at begrænse udvekslingen af  

 pengemidler under implementeringen af rumstationssamarbejdet, blandt andet -  

 hvis de berørte deltagere er enige herom - via byttehandler.
Artikel 16 Gensidigt frafald af ansvar 1. Nærværende overenskomst har til formål at  

 fastlægge, at deltagerstaterne og de tilhørende juridiske personer gensidigt  

 frafalder hinandens ansvar med henblik på at fremme deltagelsen i  

 udforskningen, udnyttelsen og anvendelsen af det ydre rum gennem  

 rumstationen.
Dette gensidige frafald af ansvar skal fortolkes bredt, for at  

 formålet kan opfyldes.
 2. For så vidt angår nærværende overenskomst, skal  

 nedenstående være gældende:
 »Leverandører« og »underleverandører« omfatter alle  

 former for leverandører.
»Beskyttede rumoperationer« omfatter desuden alle aktiviteter i  

 forbindelse med videreudviklingen af rumstationen i henhold til artikel 14  

 ovenfor.
Derimod omfatter »beskyttede rumoperationer« ikke  

 aktiviteter på jorden, der finder sted efter tilbagerejsen fra rumstationen  

 med henblik på at videreudvikle en nyttelasts produkt eller behandling til  

 andre formål end rumstationsrelaterede aktiviteter inden for rammerne af  

 nærværende overenskomst.
 3.
Artikel 17 Konventionen om ansvar 1. Medmindre andet er fastlagt i artikel 16, vedbliver  

 deltagerstaterne og ESA at være ansvarlige i overensstemmelse med  

 konventionen om ansvar.
 2. Såfremt der måtte opstå et krav i henhold til  

 konventionen om ansvar, skal deltagerne (og, om muligt, ESA) med  

 øjeblikkeligt varsel rådføre sig med hinanden om et eventuelt ansvar, om en  

 eventuel opdeling af et sådant ansvar og om forsvaret af et sådant krav.
 3. For så vidt angår bestemmelserne om opsendelses- og  

 hjemsendelsestransport som anført i artikel 12, stk. 2, er de pågældende  

 deltagere (og, om muligt, ESA) berettigede til at indgå særskilte aftaler om  

 opdelingen af eventuelt fælles og solidarisk ansvar, der måtte opstå i  

 henhold til konventionen om ansvar.
Artikel 18 Told og indrejse 1. Hver deltagerstat skal med respekt af sine  

 lovbestemmelser og retsregler gøre det lettere for personer at rejse og  

 lettere for varer at blive transporteret ind og ud af statens område, hvilket  

 er nødvendigt for implementeringen af nærværende overenskomst.
 2. Med respekt af sine lovbestemmelser og retsregler  

 skal enhver deltagerstat gøre det lettere at udstede de påkrævede indrejse-  

 og opholdsdokumenter til statsborgere i en anden deltagerstat og til disses  

 familiemedlemmer, som rejser ind i, rejser ud af eller opholder sig inden for  

 førstnævnte deltagerstats område for at udføre arbejdsopgaver, der er  

 nødvendige for implementeringen af nærværende overenskomst.
 3. Enhver deltagerstat skal bestræbe sig på at  

 tillade, at varer, der er nødvendige for implementeringen af nærværende  

 overenskomst, får lov til at blive indført i deltagerstatens område uden at  

 blive pålagt told og andre lignende afgifter.
Artikel 19 Udveksling af data og varer 1. Medmindre andet er bestemt i nærværende stykke,  

 videregiver enhver deltager gennem sin samarbejdende organisation alle  

 tekniske data og varer, der (af begge involverede parter i videregivelsen)  

 skønnes at være nødvendige for at kunne opfylde de af pågældende  

 deltagerstats samarbejdende organisations indgåede forpligtelser i henhold  

 til memorandaene og implementeringsaftalerne.
Det påhviler hver enkelt  

 deltager hurtigt at behandle enhver anmodning om tekniske data eller varer,  

 der forelægges af en anden deltagerstats samarbejdende organisation med  

 henblik på rumstationssamarbejdet.
Nærværende stykke kræver ikke, at en  

 deltagerstat skal videregive tekniske data og varer, såfremt dette er i  

 modstrib med pågældende stats nationale lovbestemmelser og retsregler.
 2. Deltagerne skal af bedste evne bestræbe sig på  

 hurtigt at behandle ansøgninger om tilladelse til at videregive tekniske data  

 og varer, hvor udvekslingen ønskes foretaget af andre privatpersoner og  

 juridiske personer end deltagerne og deres samarbejdende organisationer  

 (f.eks. udvekslinger mellem selskaber, hvilket sandsynligvis bliver mere  

 udbredt), og deltagerne skal fremme og lette sådanne videregivelser i  

 forbindelse med rumstationssamarbejdet i henhold til nærværende overenskomst.  

 Nationale lovbestemmelser og retsregler finder anvendelse på sådanne  

 videregivelser.
 3. Deltagerne erklærer sig indforstået med, at  

 videregivelse af tekniske data og varer i henhold til nærværende overenskomst  

 skal ske på grundlag af de i nærværende stykke fastlagte restriktioner.  

 Tekniske data og varer, der ikke er omfattet af de i nærværende stykke  

 fastlagte restriktioner, kan videregives ubegrænset, medmindre videregivelsen  

 er begrænset af deltagernes nationale lovbestemmelser og retsregler.
4. Enhver deltagerstat træffer alle nødvendige  

 foranstaltninger for at sikre, at de af deltagerstaten modtagne data eller  

 varer i henhold til (a), (b) eller (c) ovenfor behandles af den modtagende  

 deltagerstat, dennes samarbejdende organisation og andre privatpersoner og  

 juridiske personer (herunder leverandører og underleverandører), til hvem de  

 tekniske data eller varer senere videregives, i overensstemmelse med de i  

 anmærkningen eller kendetegnet indeholdte betingelser.
Enhver deltagerstat og  

 samarbejdende organisation træffer alle skønsmæssigt nødvendige  

 foranstaltninger, blandt andet for at sikre rimelige kontraktsvilkår i deres  

 aftaler og underaftaler og til at forhindre uretmæssig brug, afsløring eller  

 videregivelse af sådanne tekniske data eller varer eller uretmæssig adgang  

 hertil.
Ved tekniske data eller varer, der modtages i henhold til (c)  

 ovenfor, er den modtagende deltagerstat eller samarbejdende organisation  

 forpligtet til at yde sådanne tekniske data eller varer beskyttelse i mindst  

 samme omfang som den beskyttelse, der ydes af den leverende deltagerstat  

 eller samarbejdende organisation.
 5. Deltagerne har ikke til hensigt via nærværende  

 overenskomst eller de relevante memoranda at give en modtager andre  

 rettigheder end retten til at anvende, røbe eller videregive modtagne  

 tekniske data eller varer i overensstemmelse med de i nærværende overenskomst  

 fastlagte bestemmelser.
 6. Såfremt en deltagerstat træder ud af nærværende  

 overenskomst, vil dette ikke berøre pligterne og rettighederne for så vidt  

 angår beskyttelsen af tekniske data og varer, der er videregivet i henhold  

 til nærværende overenskomst inden datoen for en sådan udtræden, medmindre  

 andet er aftalt i en udtrædelsesaftale som anført i artikel 27.
 7. For så vidt angår nærværende artikel, anses enhver  

 videregivelse af tekniske data og varer fra en samarbejdende organisation til  

 ESA for at være bestemt for ESA, alle europæiske deltagerstater og de af ESA  

 udpegede leverandører og underleverandører, medmindre andet er udtrykkeligt  

 aftalt på tidspunktet for videregivelsen.
Artikel 20 Behandling af data og varer i transit I erkendelse af vigtigheden af en kontinuerlig drift og uindskrænket  

 folkeretlig udnyttelse af rumstationen, giver hver enkelt deltagerstat  

 tilladelse til - i det omfang, den pågældende deltagerstats lovbestemmelser  

 og retsregler giver mulighed herfor - en hurtig overførsel af data og varer  

 fra de andre deltagere, deres samarbejdende organisationer og deres brugere.  

 Denne artikel finder kun anvendelse på data og varer, der befinder sig i  

 transit på vej til eller fra rumstationen, herunder blandt andet transit  

 mellem deltagerens statsgrænse og en start- eller landingsplads inden for  

 deltagerstatens område og mellem en start- eller landingsplads og  

 rumstationen.
Artikel 21 Intellektuel ejendomsret 1. For så vidt angår nærværende overenskomst, skal  

 begrebet »intellektuel ejendomsret« defineres i henhold til artikel  

 2 i konventionen til oprettelse af verdensorganisationen for intellektuel  

 ejendomsret, der blev vedtaget i Stockholm den 14. juli 1967.
2. I henhold til de i denne artikel indeholdte  

 bestemmelser, og for så vidt angår intellektuel ejendomsret, skal en  

 aktivitet, der finder sted i eller på et flyelement til rumstationen  

 udelukkende anses for at have fundet sted inden for den deltagerstats område,  

 som har registreret det pågældende element.
Hvad angår ESA-registrerede  

 elementer, kan enhver europæisk deltagerstat dog anse aktiviteten for at have  

 fundet sted inden for sit eget område.
For at undgå tvivlstilfælde skal  

 deltagelsen af en deltagerstat, dens samarbejdende organisation eller dens  

 tilhørende juridiske personer i en aktivitet, der finder sted i eller på en  

 anden deltagers flyelement til rumstationen, ikke i sig selv ændre eller  

 berøre den jurisdiktion over en sådan aktivitet, som er fastlagt i første  

 punktum ovenfor.
3. En deltagerstat skal ikke - i forbindelse med en  

 opfindelse, der er gjort i eller på et flyelement på rumstationen af en  

 person, som ikke er statsborger eller har fast bopæl i pågældende stat -  

 anvende sine lovbestemmelser om hemmeligholdelse af opfindelser på en sådan  

 måde, at staten forhindrer indgivelse af patentanmeldelser (f.eks. ved at  

 fastlægge en tidsfrist eller ved at forlange, at der indhentes en  

 forhåndsgodkendelse) i en anden deltagerstat, hvor man beskytter  

 hemmeligholdelsen af patentanmeldelser, der indeholder oplysninger, som er  

 stemplede som fortrolige eller på anden måde skal holdes hemmelige af  

 nationale sikkerhedshensyn.
Denne bestemmelse er uden præjudice for (a) den  

 ret, som deltagerstaten, hvor en patentanmeldelse først indgives, har til at  

 kontrollere, at hemmeligholdelsen af en sådan patentanmeldelse overholdes, og  

 til at begrænse en yderligere anmeldelse; eller (b) den ret, som en anden  

 deltagerstat, hvor en anmeldelse efterfølgende indgives, har til at begrænse  

 udbredelsen af en anmeldelse i henhold til en folkeretlig forpligtelse.
4. Såfremt en privatperson eller en juridisk person  

 ejer intellektuel ejendom, der er beskyttet i flere europæiske  

 deltagerstater, kan denne privatperson eller juridiske person ikke få tildelt  

 erstatning i mere end en af disse stater for den samme overtrædelse af de  

 samme rettigheder til sådan intellektuel ejendom, hvor overtrædelsen har  

 fundet sted i eller på et ESA-registreret element.
Såfremt den samme  

 overtrædelse har fundet sted i eller på et ESA-registreret element og giver  

 anledning til retssager anlagt af forskellige ejere af åndelig ejendom i  

 kraft af, at mere end en europæisk deltagerstat anser den pågældende  

 aktivitet for at have fundet sted inden for deres område, kan en domstol i  

 tilfælde af en senere anlagt retssag beslutte midlertidigt at udsætte sagen  

 for at afvente udfaldet af en tidligere anlagt retssag.
Såfremt der anlægges  

 mere end en retssag, vil en dom, der tildeler skadelidte erstatning i en af  

 disse sager, udelukke sagens vinder fra at opnå yderligere erstatning i en  

 verserende eller senere retssag, der anlægges på grundlag af samme  

 overtrædelse.
5. For så vidt angår en aktivitet, der finder sted i  

 eller på et ESA-registreret element, må ingen deltagerstat nægte at anerkende  

 en licens til udøvelsen af en intellektuel ejendomsret, såfremt den  

 pågældende licens har retskraft i medfør af lovbestemmelsrne i en af de  

 europæiske deltagerstater.
Såfremt de i en sådan licens indeholdte  

 bestemmelser overholdes, er det endvidere ikke muligt at kræve erstatning for  

 overtrædelser i en europæisk deltagerstat.
 6. Den inden for en deltagerstats område midlertidige  

 tilstedeværelse af genstande, herunder komponenter til et flyelement, der  

 befinder sig i transit mellem et hvilket som helst sted på jorden og et  

 hvilket som helst flyelement til rumstationen, der er registreret af en anden  

 deltagerstat eller ESA, skal ikke i sig selv danne grundlag for anlæggelse af  

 retssag i den første deltagerstat for patentovertrædelse.
Artikel 22 Strafferetlig jurisdiktion I betragtning af dette enestående og uovertrufne samarbejde i rummet 1. kan de Forenede Stater, de europæiske  

 deltagerstater, Japan og Canada i henhold til artikel 5, stk. 2, udøve  

 strafferetlig jurisdiktion over de af dem til rådighed stillede flyelementer  

 og over personale, der befinder sig i eller på flyelementer, og som har  

 statsborgerskab i de respektive stater; 2. kan De Forenede Stater endvidere udøve  

 strafferetlig jurisdiktion i tilfælde af en tjenesteforseelse begået af en  

 ikke-amerikansk statsborger i eller på et ikke-amerikansk element, der  

 befinder sig på eller er sammenkoblet med den bemandede base, såfremt en  

 sådan forseelse er til fare for den bemandede bases eller basebesætningens  

 sikkerhed.
Inden retsforfølgning skal De Forenede Stater imidlertid Artikel 23 Møder 1. Deltagerne kan gennem deres samarbejdende  

 organisationer rådføre sig med hinanden om alle spørgsmål, der måtte opstå  

 som følge af rumstationssamarbejdet.
Deltagerne skal af bedste evne bestræbe  

 sig på at afgøre sådanne spørgsmål på møder mellem to eller flere af deres  

 samarbejdende organisationer i overensstemmelse med de i memorandaene  

 fastlagte procedureregler.
2. Enhver deltager kan anmode om at få afholdt et møde  

 på regeringsplan med en anden deltager om et hvilket som helst spørgsmål, der  

 måtte opstå som følge af rumstationssamarbejdet.
Den anden deltager skal  

 ufortøvet give sit samtykke til en sådan anmodning.
Såfremt den anmodende  

 deltager underretter De Forenede Stater om, at emnet for et sådant møde egner  

 sig til at blive drøftet af samtlige deltagere, skal De Forenede Stater  

 fastsætte datoen for et multilateralt møde til afholdelse snarest muligt og  

 skal indkalde alle deltagerne til mødet.
 3. Såfremt et spørgsmål, der ikke er blevet afgjort på  

 et møde, stadig kræver en afgørelse, kan de berørte deltagere vælge efter  

 aftale at lade dette spørgsmål afgøre på anden vis, f.eks. ved forlig,  

 mægling eller voldgift.
Artikel 24 Vurdering af rumstationssamarbejdet I erkendelse af, at samarbejdet i henhold til nærværende overenskomst er  

 af en langvarig og kompleks natur og tænkes at skulle videreudvikles, skal  

 deltagerne holde hinanden underrettet om udviklingen, der måtte have  

 indflydelse på dette samarbejde.
Deltagerne skal mødes hvert tredje år,  

 første gang i 1989, for at behandle spørgsmål i forbindelse med deres  

 samarbejde og for at vurdere og fremme rumstationssamarbejdet.
Artikel 25 Ikrafttrædelse 1. Nærværende overenskomst står åben for tiltrædelse  

 af de i præamblen anførte stater.
2. Nærværende overenskomst skal ratificeres,  

 accepteres, godkendes eller tiltrædes.
Ratifikationen, accepten, godkendelsen  

 eller tiltrædelsen skal ske i overensstemmelse med hvert enkelt deltagerlands  

 forfatningsmæssige procedurer.
Ratifikations-, accept-, godkendelses- eller  

 tiltrædelsesinstrumenterne deponeres hos De Forenede Staters regering, der  

 herved udpeges som depositar.
 3.
 4. Hvis nærværende overenskomst ikke er trådt i kraft  

 for en deltager den 31. december 1992, indkalder De Forenede Stater  

 nærværende overenskomsts signatarstater til en konference for at drøfte,  

 hvilke forholdsregler, herunder eventuelle ændringer af nærværende  

 overenskomst, der er nødvendige for at tage dette forhold i betragtning.
Artikel 26 Ændringer Nærværende overenskomst kan ændres, såfremt de deltagerstater, for hvem  

 nærværende overenskomst er trådt i kraft, erklærer sig skriftligt indforstået  

 hermed.
Enhver ændring skal ratificeres, accepteres, godkendes eller  

 tiltrædes af de føromtalte stater i overensstemmelse med deres respektive  

 forfatningsmæssige procedurer.
Artikel 27 Udtræden 1. Enhver deltagerstat kan på et hvilket som helst  

 tidspunkt udtræde af nærværende overenskomst ved at meddele dette til  

 depositaren med mindst et års forudgående skriftligt varsel.
Såfremt en  

 europæisk deltagerstat træder ud af nærværende overenskomst, vil dette ikke  

 berøre den pågældende europæiske deltagers pligter og rettigheder i henhold  

 til nærværende overenskomst.
 2. Såfremt en deltager indgiver varsel om udtræden af  

 nærværende overenskomst, skal deltagerne med henblik på at sikre  

 fortsættelsen af det samlede program bestræbe sig på at nå til enighed om  

 betingelserne og vilkårene for den pågældende deltagers udtræden, inden en  

 sådan udtræden finder sted.
3. Idet Canadas bidrag udgør en væsentlig del af  

 rumstationens infrastruktur, skal Canada ved eventuel udtræden sikre sig, at  

 De Forenede Stater er i stand til effektivt at udnytte og betjene de i  

 bilaget anførte canadiske elementer.
Til dette formål skal Canada ufortøvet  

 stille tegninger, dokumentationsmateriale, software, reservedele, værktøj,  

 særligt afprøvningsudstyr og/eller andre nødvendige dele til rådighed.
4. Ud over de i stk. 2 og 3 ovenfor indeholdte  

 bestemmelser skal De Forenede Stater og Canada, umiddelbart efter at Canada  

 af en eller anden årsag måtte indgive varsel om udtræden, forhandle sig frem  

 til en udtrædelsesaftale.
Under forudsætning af at en sådan aftale fastlægger  

 bestemmelser om videregivelse til De Forenede Stater af de i bilaget anførte  

 elementer, skal aftalen ligeledes stipulere, at De Forenede Stater skal yde  

 Canada en rimelig kompensation for en sådan videregivelse.
 5. Såfremt en deltager indgiver varsel om udtræden af  

 nærværende overenskomst, anses deltagerens samarbejdende organisation for at  

 være udtrådt af det tilsvarende memorandum med NASA med virkning fra samme  

 dato som den føromtalte udtræden af nærværende overenskomst.
 6. En deltagerstats udtræden har ingen indflydelse på  

 den pågældende stats fortsatte pligter og rettigheder i henhold til artikel  

 16, 17 og 19, medmindre andet er fastlagt i en udtrædelsesaftale som anført i  

 stk. 2 og 4 ovenfor.
 TIL BEKRÆFTELSE HERAF har undertegnede, som er behørigt befuldmægtiget  

 dertil af deres respektive regeringer, undertegnet nærværende overenskomst.
 UDFÆRDIGET i Washington, D.C., den 29. september 1988.
Nærværende overenskomst er udfærdiget på engelsk, fransk, tysk, italiensk  

 og japansk, således at alle tekster har samme gyldighed.
En enkelt  

 originaltekst på hvert sprog deponeres i arkivet hos De Forenede Staters  

 regering, som skal fremsende bekræftede genparter til alle signatarstaterne.  

 Ved nærværende overenskomsts ikrafttræden lader depositaren den registrere i  

 medfør af artikel 102 i De Forenede Nationers Pagt.
Bilag Rumstationselementer, der stilles til rådighed af deltagerne De rumstationselementer, der stilles til rådighed af deltagerne, er  

 opsummeret nedenfor og omtales mere indgående i memorandaene:
 1. De Forenede Staters regering stiller gennem NASA  

 følgende til rådighed:
- elementer til rumstationsinfrastrukturen, herunder et beboelsesmodul; - som brugerelementer: et laboratoriemodul til den bemandede base  

 (herunder grundlæggende funktionsudstyr), tilkoblet nyttelastoptagelsesudstyr  

 til den bemandede base samt en polarplatform; og - ud over de ovennævnte flyelementer: rumstationsspecifikke jordelementer.
 2. De europæiske regeringer stiller gennem ESA  

 følgende til rådighed:
- som brugerelementer: det tilkoblede trykmodul til den bemandede base  

 (herunder grundlæggende funktionsudstyr), et fritflyvende bemandet  

 laboratorium, der skal serviceres på den bemandede base, og en polarplatform;  

 og - ud over de ovennævnte flyelementer: rumstationsspecifikke jordelementer.
 3. Japans regering stiller følgende til rådighed:
- som brugerelement: det japanske eksperimentmodul til den bemandede base  

 (herunder grundlæggende funktionsudstyr samt Exposed Facility og  

 eksperimentlogistikmodulerne); og - ud over de ovennævnte flyelementer: rumstationsspecifikke jordelementer.
 4. Canadas regering stiller gennem MOSST følgende til  

 rådighed:
- som elementer til rumstationsinfrastrukturen: det mobile  

 vedligeholdelsescenter (MSC), MSC vedligeholdelsesdepot og den effektive  

 manipulator til specialformål; og - ud over de ovennævnte flyelementer: rumstationsspecifikke jordelementer.
AFTALE OM GENNEMFØRELSE AF REGERINGSOVERENSKOMSTEN OG RUMSTATIONEN  

 INDTIL DENS IKRAFTTRÆDEN 1. Denne aftales parter er alle underskrivere af  

 overenskomsten mellem Amerikas Forenede Staters regering, regeringer, der er  

 medlemmer af Den Europæiske Rumorganisation, Japans regering og Canadas  

 regering om samarbejde vedrørende design, udvikling, drift og udnyttelse af  

 den fast bemandede civile rumstation, udfærdiget i Washington, D.C., den 29.  

 september 1988 (»rumstationsoverenskomsten«).
2. I henhold til dens bestemmelser vil  

 rumstationsoverenskomsten træde i kraft, når De Forenede Stater og en anden  

 deltager har deponeret ratifikations-, accept- eller godkendelsesinstrument.  

 Derefter vil rumstationsoverenskomsten træde i kraft for en deltager ved  

 deponeringen af den pågældende deltagers ratifikations-, accept-,  

 godkendelses- eller tiltrædelsesinstrument.
I den forbindelse skal den  

 europæiske deltager anses for at have deponeret sit ratifikations-, accept-,  

 godkendelses- eller tiltrædelsesinstrument, når depositaren har modtaget  

 ratifikations-, accept-, godkendelses- eller tiltrædelsesinstrumenter fra  

 mindst fire europæiske underskrivende eller tiltrædende stater, som tilsammen  

 bidrager med ikke under 80 procent af Columbus udviklingsprogrammet i Den  

 Europæiske Rumorganisation.
 3. Denne aftales parter ønsker at samarbejde som  

 beskrevet i rumstationsoverenskomsten i videst muligt omfang, indtil de hver  

 især har afsluttet de nationale procedurer, som kræves for tiltrædelse,  

 ratifikation, accept eller godkendelse af rumstationsaftalen.
 4. Denne aftales parter forpligter sig derfor til, i  

 så vidt omfang det er muligt efter deres nationale love og regler, at  

 respektere rumstationsoverenskomstens bestemmelser, indtil den træder i kraft  

 for hver af dem.
 5. Denne aftales parter anerkender og forpligter sig  

 endvidere til, i henhold til artikel 4, stk. 2, i rumstationsoverenskomsten,  

 at Den Amerikanske Luft- og Rumfartsorganisation vil indgå memoranda om  

 samarbejde om det specifikke design, udvikling, drift og udnyttelse af den  

 fast bemandede civile rumstation med henholdsvis Den Europæiske  

 Rumorganisation og med Canadas Ministerium for Videnskab og Teknologi snarest  

 muligt.
 6. En deltager kan udtræde af denne aftale med 60  

 dages skriftligt varsel til de øvrige parter.
 7. Denne aftale vil træde i kraft ved undertegnelsen.
 UNDERTEGNET i Washington, D.C., den 29. september 1988. Denne aftales  

 tekster på engelsk, fransk, tysk og italiensk har samme gyldighed.
 Danmarks ratifikationsinstrument deponeredes den 5. juli 1989 hos De  

 Forenede Staters regering.
 Overenskomsten trådte i henhold til artikel 25 i kraft den 30. januar 1992  

 for Danmark, Amerikas Forenede Stater, Belgien, Canada, Forbundsrepublikken  

 Tyskland, Frankrig, Italien, Japan, Nederlandene, Norge, Spanien og  

 Storbritannien.
