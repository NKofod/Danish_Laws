Instruks for dyrlægekontrol af kaniner på autoriserede kaninslagterier § 1.  Den kontrollerende dyrlæge skal ved udøvelse af  

 kontrollen rette sig efter de i landbrugsministeriets bekendtgørelse af 15.  

 oktober 1965 om indsamling, slagtning, forhandling og udførsel af kaniner  

 m.v. fastsatte bestemmelser og efter de af veterinærdirektoratet givne  

 forskrifter.
 § 2.  Dyrlægen skal undersøge kaninerne før  

 slagtningen.
§ 3.  Dyrlægen skal udføre kontrol af slagtede kaniner  

 i fuldt dagslys eller i kunstig belysning, der kan sidestilles hermed.  

 Kaninerne skal være anbragt så bekvemt som muligt for kontrollens  

 gennemførelse.
Dyrlægen skal have bekvem adgang til håndvask og til  

 sterilisation af instrumenter m.v.
 Stk. 2.  Dyrlægen må ikke arbejde i så hurtigt tempo  

 eller i så lang tid, at kontrollen ikke bliver betryggende gennemført.
Stk. 3.  Undersøgelsen skal foretages snarest efter  

 slagtningen.
Når kroppene fremstilles til kontrol, skal de være ophængt ved  

 bagbenene.
Bughulen skal være åbnet, og mave- og tarmkanalen løsnet bagtil,  

 således at disse organer hænger ned over leveren og brystet.
Kontrollen  

 indledes med, at tarmene, maven, milten og krøset besigtiges og palperes.  

 Bughulen med de øvrige bugorganer inspiceres.
Leveren løftes og besigtiges på  

 begge sider, og mellemgulvet gennemskæres i midtlinien med et dorso-ventralt  

 snit, hvorigennem brysthulen med organer inspiceres.
Kroppen inspiceres  

 navnlig med henblik på sår, kontusioner, abcesser, ledlidelser o.lign.  

 Hovedet undersøges, specielt inspiceres næsen med henblik på næseflåd.
Stk. 4.  Dyrlægen må kun godkende sunde dyr, som er  

 ubetinget anvendelige til menneskeføde.
Total kassation skal foretages, hvis  

 der forefindes tegn på akutte infektionssygdomme (miltsvulst,  

 organdegenerationer, mangelfuld afblødning, misfarvning, petecchiale  

 blødninger m.v.). Total kassation skal ligeledes foretages ved forekomst af  

 tuberkulose, pseudotuberkulose, og de ved salmonellose og listeriose  

 optrædende miliære knuder i lever med flere organer, samt ved pyæmiske  

 lidelser og akut eller subakut betændelse i bryst- eller bughinde.
 Ved parasitære lidelser (coccidiose, cysticercus pisiformis) foretages  

 lokal kassation af de angrebne organer og væv, medmindre tilstanden har givet  

 anledning til afmagring, eller lidelsens udbredelse og lokalisation hindrer  

 betryggende udrensning.
 Ved andre lidelser af utvivlsom lokal karakter og uden påvirkning af  

 dyrets almentilstand foretages lokal kassation.
 Kroppe, der må anses for uanvendelige til menneskeføde på grund af stærk  

 afmagring, udbredte sår og supperationer, fordærvelse, surhed, ilde lugt,  

 misfarvning eller tilsmudsning, kasseres.
 § 4.  Dyrlægen skal påse, at de ved kontrollen  

 godkendte kaniner mærkes i overensstemmelse med de derom fastsatte  

 bestemmelser, jfr. § 21 i fornævnte bekendtgørelse.
 § 5.  Såfremt dyrlægen anser det for ønskeligt eller  

 nødvendigt, at der foretages en laboratoriemæssig undersøgelse af kaniner,  

 der fremstilles til kontrol, skal han drage omsort for, at materiale fra det  

 eller de pågældende dyr ledsaget af de fornødne oplysninger indsendes til  

 undersøgelse på et af veterinærdirektoratet anvist laboratorium.
§ 6.  Dyrlægen skal føre de ham af  

 landbrugsministeriet eller veterinærdirektoratet udleverede protokoller over  

 den af ham udøvede kontrol.
Protokollerne skal på forlangende forevises  

 vedkommende veterinærinspektør.
Når en protokol er udskrevet, skal dyrlægen  

 opbevare den på virksomheden i 5 år.
 Stk. 2.  Dyrlægen skal senest den 10. i hver måned til  

 veterinærdirektoratet indsende en kort indberetning om den af ham udøvede  

 kontrol.
 Landbrugsministeriet, den 15. oktober  

 1965.
 P.M.V.
