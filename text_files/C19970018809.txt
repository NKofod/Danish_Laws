 1. Ifølge § 7 K i ligningsloven er legater, som er  

 betinget af, at de anvendes til studierejser i udlandet, Færøerne eller  

 Grønland, indkomstskattefri for mod-tageren, i det omfang de medgår til  

 dækning af sædvanlige udgifter til rejse mellem Danmark og studiestedet og  

 sædvanlige meromkostninger ved opholdet på studiestedet.
 2. Ligningsrådet fastsætter beløb for sædvanlige  

 udgifter til rejse og beløb for sædvanlige meromkostninger ved opholdet på  

 studiestedet.
 Beløb for sædvanlige meromkostninger ved ophold på studiestedet fastsættes  

 til statens satser for godtgørelsesbeløb for merudgifter til kost m.v. med  

 tillæg af en tredjedel af hoteldispositionsbeløbet.
Ligningsrådets beløbsgrænse for beløb til dækning af sædvanlige  

 meromkostninger gælder kun for den del af opholdet, der ikke overstiger 28  

 dage.
For den del af opholdet i udlandet, der overstiger 28 dage, reduceres  

 beløbsgrænsen til 3/4.
 3. Som bilag til cirkulæret vedlægges oversigt over  

 beløb for sædvanlige udgifter til rejse samt oversigt over beløb for  

 sædvanlige meromkostninger ved ophold på studiestedet for de mest besøgte  

 lande.
 4. Cirkulæret afløser Told53Skat cirkulære 1996-33 med  

 virkning fra 1. januar 1998.
Frantz Howitz /Finn Thrysøe BILAG 1 Oversigt over beløbsgrænser pr. døgn for sædvanlige meromkostninger ved  

 ophold på studiestedet i en række lande for indkomståret 1998.
BILAG 2 Oversigt over beløb for sædvanlige udgifter til rejse for indkomståret  

 1998 (enkeltbillet).
