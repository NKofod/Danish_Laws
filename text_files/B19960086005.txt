 I medfør af §§ 14, 16, 21, 24, 25, 27, 28, 29, 41, 43, 44, 46 og 63 i lov  

 nr. 310 af 6. juni 1973 om levnedsmidler m.m., som ændret senest ved lov nr.  

 407 af 22. maj 1996, fastsættes:
Anvendelsesområde § 1.  Ved kosttilskud forstås et produkt, der uden at  

 være et lægemiddel sælges som tilskud til sædvanlig kost, og som ikke er et  

 almindeligt fortæret levnedsmiddel.
 Stk. 2.  Produktet må ikke være af energimæssig  

 betydning.
 § 2.  Denne bekendtgørelse omfatter kosttilskud med og  

 uden tilsatte næringsstoffer.
 § 3.  Til forbrugerne må kosttilskud kun sælges  

 færdigpakket.
 Stk. 2.  For kosttilskud skal anføres den af producenten  

 anbefalede daglige dosis.
 § 4.  Det er ikke tilladt at anvende varebetegnelsen  

 kosttilskud om andre end de i § 1 nævnte produkter.
Registrering og anmeldelse § 5.  Kosttilskud med tilsatte næringsstoffer skal  

 registreres eller anmeldes.
 Stk. 2.  Produkter med tilsatte vitaminer og/eller  

 mineraler, hvis indhold efter tilsætning ligger inden for de i bilag 1  

 fastsatte grænser for det enkelte næringsstof, skal registreres hos  

 Levnedsmiddelstyrelsen inden markedsføring.
Stk. 3.  I andre tilfælde end de i stk. 2 nævnte skal  

 produktet anmeldes til Levnedsmiddelstyrelsen.
Levnedsmiddelstyrelsen  

 foretager en sundhedsmæssig vurdering af den påtænkte tilsætning.
Denne  

 vurdering er afgørende for, om tilsætningen accepteres.
 Stk. 4.  Produkter med tilsatte vitaminer og/eller  

 mineraler, hvis indhold efter tilsætning ligger over de i bilag 1 fastsatte  

 grænser (lægemiddelgrænsen), er omfattet af lægemiddelloven.
 Stk. 5.  Der opkræves et gebyr både for anmeldelse og  

 for registrering, jf. § 3, stk. 2, i bekendtgørelse om gebyrer for  

 autorisation, godkendelse, tilsyn og kontrol m.m. af  

 levnedsmiddelvirksomheder m.v.
 Stk. 6.  Produktet kan tidligst markedsføres, når  

 produktet er registreret hos Levnedsmiddelstyrelsen, jf. stk. 2, eller når  

 Levnedsmiddelstyrelsens accept foreligger, jf. stk. 3.
 Stk. 7.  Levnedsmiddelstyrelsen kan fastsætte særlige  

 vilkår i forbindelse med accepten af produktet.
Mærkning og anprisning § 6.  Kosttilskud skal mærkes i henhold til  

 bekendtgørelse nr. 1055 af 18. december 1995 om tilsætningsstoffer til  

 levnedsmidler og bekendtgørelse nr. 165 af 15. marts 1991 om mærkning af  

 levnedsmidler, som ændret ved bekendtgørelse nr. 1184 af 22. december 1994.
 Stk. 2.  Herudover skal emballagen være forsynet med  

 følgende oplysninger:
 Stk. 3.  Kosttilskud, der indeholder vitamin D, skal  

 tillige mærkes med følgende: »Dagsdosis af præparatet bør ikke  

 overskrides« eller en tilsvarende angivelse, der advarer mod indtagelse  

 af for høj dosis af vitamin D.
 § 7.  Kosttilskud med tilsatte næringsstoffer skal  

 tillige være mærket med følgende oplysninger:
 Stk. 2.  For de i bilag 3 nævnte næringsstoffer anføres  

 »ikke fastlagt« i stedet for procentdelen af ADT.
 Stk. 3.  For de næringsstoffer, som hverken er nævnt i  

 bilag 2 eller 3, anføres »betydning uvis« i stedet for procentdelen  

 af ADT.
Stk. 4.  De i stk. 1 krævede oplysninger skal angives i  

 den rækkefølge, der er anvendt i bilag 2 og 3. Næringsstofferne i bilag 2  

 angives først.
Herefter angives stofferne i bilag 3. De næringsstoffer, der  

 hverken er nævnt i bilag 2 eller 3, angives sidst.
 § 8.  Det er ikke tilladt i reklamer eller på  

 emballage m.v. at anføre, at kosttilskud ved hjælp af tilsætning af  

 næringsstoffer har opnået en øget eller særlig næringsværdi.
Ændring af bilag § 9.  Levnedsmiddelstyrelsen kan ændre bilagene.
 Tilsyn og kontrol m.v.
 § 10.  Levnedsmiddelstyrelsen kan fastsætte nærmere  

 retningslinier og træffe bestemmelser om gennemførelse af kontrollen med  

 overholdelse af reglerne i denne bekendtgørelse, herunder om prøveudtagning  

 og analysemetoder, og om, hvilke oplysninger en anmeldelse eller registrering  

 i medfør af § 5 skal indeholde.
 § 11.  Tilsynet med, at reglerne i denne  

 bekendtgørelse og afgørelser truffet i henhold til bekendtgørelsen  

 overholdes, påhviler kommunalbestyrelsen, der kan lade tilsynet udøve gennem  

 vedkommende levnedsmiddelkontrolenhed.
§ 12.  Tilsynsmyndigheden kan pålægge den, der  

 fremstiller, importerer eller sælger produkter, som er omfattet af  

 bekendtgørelsen, at give alle oplysninger, herunder om økonomiske og  

 regnskabsmæssige forhold, som har betydning for tilsynets eller kontrollens  

 gennemførelse.
Tilsynsmyndigheden kan endvidere pålægge den pågældende uden  

 vederlag at afgive prøver af råvarer, halvfabrikata og færdigvarer samt at  

 emballere og forsende prøver efter tilsynsmyndighedens nærmere bestemmelse og  

 at afholde udgifterne herved.
§ 13.  Tilsynsmyndigheden kan meddele de påbud eller  

 forbud, der anses for nødvendige for at sikre overholdelse af reglerne i  

 bekendtgørelsen.
Det kan herunder bestemmes, at kosttilskud, der ikke  

 opfylder bekendtgørelsens krav, skal beslaglægges eller tilintetgøres, og at  

 virksomheden skal kalde produktet tilbage fra senere omsætningsled.
§ 14.  Levnedsmiddelstyrelsen kan, såfremt  

 sundhedsmæssige eller andre væsentlige hensyn taler for det, nedlægge forbud  

 mod salg af et kosttilskud.
Dette gælder uanset en eventuel meddelt accept af  

 tilsætning af næringsstoffer.
Klage og dispensation § 15.  Tilsynsmyndighedens afgørelse i henhold til  

 denne bekendtgørelse kan påklages til Levnedsmiddelstyrelsen.
Påklage finder  

 sted i overensstemmelse med reglerne i levnedsmiddellovens kapitel 10.
 § 16.  Levnedsmiddelstyrelsen kan i særlige tilfælde,  

 og når forholdene taler herfor, meddele dispensation fra §§ 3-7 i denne  

 bekendtgørelse.
 Stk. 2.  Levnedsmiddelstyrelsens afgørelser i første  

 instans i henhold til denne bekendtgørelse er endelige.
 Stk. 3.  Sundhedsministeriet kan dog tillade, at  

 Levnedsmiddelstyrelsens afgørelser efter stk. 2 påklages til ministeriet,  

 såfremt afgørelsen er af principiel karakter eller i øvrigt må anses for at  

 være af væsentlig betydning.
 Straffebestemmelser,  

 ikrafttrædelsesbestemmelser m.v.
 § 17.  Overtrædelse af reglerne i denne bekendtgørelse  

 eller af afgørelser truffet i medfør af bestemmelser i bekendtgørelsen  

 straffes med bøde i henhold til § 63, stk. 3 og 4, i lov nr. 310 af 6. juni  

 1973 om levnedsmidler m.m., som ændret ved lov nr. 250 af 23. maj 1984.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen § 18.  Bekendtgørelsen træder i kraft den 15. oktober  

 1996.
 Stk. 2.  Bekendtgørelse nr. 460 af 15. september 1978 om  

 næringsstofpræparater, der sælges som tilskud til sædvanlig kost, ophæves.
 Stk. 3.  I Sundhedsministeriets bekendtgørelse nr. 198  

 af 20. marts 1992 om næringsdeklaration m.v. af færdigpakkede levnedsmidler  

 ophæves kapitel 4.
 Stk. 4.  Næringsstofpræparater og andre kosttilskud, der  

 er tilvirket eller indført inden bekendtgørelsens ikrafttræden, og som  

 opfylder de hidtil gældende regler, kan sælges til forbrugerne i 2 år fra  

 denne bekendtgørelses ikrafttræden.
