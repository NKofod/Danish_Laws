 U varslede efter BRL § 13 omkostningsbestemt lejeforhøjelse for  

 klubværelserne i en ejendom, hvor der var beboerrepræsentation.
 Da lejerne ikke hverken var valgbare eller havde valgret til denne,  

 fandt nævnet, at varslingen skulle være sket efter BRL. § 12.
Afgørelse-af 19.01.1988 fra Huslejenævnet i Århus nordre kreds L mod U (C 344 /87) U varslede efter BRL § 13 omkostningsbestemt lejeforhøjelse for  

 klubværelserne i en ejendom, hvor der var valgt beboerrepræsentation.
Under  

 henvisning bl.a. til, at lejerne af klubværelserne ikke i h.t.
LL og  

 bekendtgørelse 1986-07-01 nr. 449 om beboerrepræsentation havde valgret til  

 beboerrepræsentationen eller var valgbare til denne, fandt nævnet, at  

 varslingen skulle være sket efter BRL § 12. Da mere end 1/4 af  

 klubværelseslejerne rettidigt havde fremsat indsigelse mod lejeforhøjelsen,  

 og U ikke herefter havde indbragt varslingen for nævnet, erklærede dette  

 varslingen udgyldig i forhold til samtlige klubværelseslejere.
 I huslejenævnets afgørelse hedder det bl.a.: »...
 På vegne af lejerne har Lejernes LO fremsendt skrivelse af 5. oktober 1987  

 med bilag vedrørende klage over de over for værelseslejerne i ovennævnte  

 ejendom pr. 1. marts 1987 varslede lejeforhøjelser som følge af øgede  

 hensættelser til vedligeholdelse og de pr. 1. maj 1987 varslede  

 lejeforhøjelser efter principperne om den omkostningsbestemte leje.
 Varslingen er foretaget ved skrivelse af 9. januar 1987, og det fremgår af  

 sagen, at Lejernes LO på vegne af de klagende lejere ved skrivelse af 15.  

 januar 1987 har fremsat indsigelse imod de varslede lejeforhøjelser over for  

 udlejer. ...
 Nævnet gennemgik sagen og vedtog med stemmeflertal at udtale, at man ikke  

 finder, at beboerrepræsentationen i ejendommen har mandat til at repræsentere  

 værelseslejerne, da disse i henhold til henholdsvis § 3, stk. 5, og § 4, stk.  

 3, i bekendtgørelse 1986-07-01 nr. 449 om beboerrepræsentation hverken har  

 stemmeret eller er valgbare til beboerrepræsentationen.
 Ydermere vil der i forbindelse med varslinger af lejeforhøjelse ved  

 fordelingen af budgettet for ejendommen i almindelighed være en  

 interessekonflikt mellem lejere af beboelseslejligheder og værelseslejere.  

 Det må herefter være reglerne i boligreguleringslovens § 12, der skal finde  

 anvendelse i forbindelse med varslinger over for værelseslejerne.
 Da over 1/4 af værelseslejerne, inden 6 uger efter at kravet om  

 lejeforhøjelse er kommet frem skriftligt, har fremsat indsigelse mod  

 lejeforhøjelsen, har udlejer været forpligtet til inden yderligere 6 uger at  

 forelægge sagen for huslejenævnet, såfremt han ønskede at fastholde kravet om  

 lejeforhøjelse, jf. herved boligreguleringslovens § 12, stk. 2. Dette er ikke  

 sket, hvorfor varslingen i sin helhed er bortfaldet.
Et medlem, der i princippet er enig med flertallet i, at  

 beboerrepræsentationen ikke har mandat til at repræsentere værelseslejerne,  

 finder dog ikke, at varslingen er bortfaldet.
Under hensyn til den  

 fortolkningstvivl, der må opstå på grund af de uklare regler om  

 beboerrepræsentation, finder dette medlem, at udlejer har været berettiget  

 til at varsle lejeforhøjelser over for værelseslejerne som sket.
Flertallet skal i øvrigt bemærke, at uanset om udlejer måtte være  

 berettiget til at varsle lejeforhøjelse over for værelseslejerne i henhold  

 til boligreguleringslovens § 13, kan kravene til varslingen i denne  

 bestemmelse ikke anses for opfyldt.
Der er ikke tilstrækkeligt tydeligt gjort  

 rede for lejeforhøjelsens størrelse og dens beregning, idet den tidligere  

 gældende leje ikke er angivet, og der endvidere ikke er opstillet noget  

 budget for ejendommen.
Endvidere er der ingen angivelse af, hvorledes  

 fordelingstallet på 16,91 % for værelserne er beregnet.
Endelig er det ikke  

 angivet, at den enkelte lejer kan indbringe spørgsmålet om lejeforhøjelsens  

 rimelighed for nævnet efter § 15.
 Varslingerne over for de 17 klagende lejere måtte derfor - hvis  

 boligreguleringslovens § 13 havde været gældende - under alle omstændigheder  

 være ugyldige.
