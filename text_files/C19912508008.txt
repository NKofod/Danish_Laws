ALMENE BESTEMMELSER 1. Bestemmelserne er udarbejdet med henblik på  

 anvendelse ved prøver i forbindelse med de højere uddannelser i forsvaret.
For prøver ved uddannelser på lavere niveauer anvendes bestemmelserne i  

 pkt. 8 - 11 i den udstrækning, det skønnes hensigtsmæssigt.
Afgørelse herom  

 træffes af den for den enkelte skole foresatte myndighed og medtages i  

 bestemmelserne for den enkelte prøve.
 Ved enhver prøve og eksamen ved forsvarets skoler, hvor uddannelsens  

 omfang og formål gør det rimeligt, og hvor det er tilstrækkeligt at  

 konstatere, om uddannelseskravet er opfyldt eller ej, anvendes bedømmelsen:  

 »bestået« - »ikke bestået« ved vurderingen af  

 eksaminandens adfærd i prøvesituationen.
 Ved enhver anden prøve og eksamen skal bedømmelsen udtrykkes ved en af  

 følgende karakterer:
 Bestemmelsen om, hvilken af de to ovenfor nævnte karakterskalaer, der skal  

 benyttes, fastsættes af den for skolen foresatte myndighed.
GRUNDLAGET FOR BEDØMMELSEN 2. Såvel de eksaminerende (heri medregnet censorer)  

 som eksaminanden skal på forhånd have et så indgående kendskab som muligt til  

 de mål, der er opstillet for uddannelsen og til den adfærd, som det ønskes  

 eksaminanden skal udvise heroverfor.
Bedømmelsen foretages på grundlag af den  

 adfærd, eksaminanden udviser under prøvesituationen.
 3. Adfærden er den måde, hvorpå eksaminanden gennem  

 sin fremstilling viser sin viden om, forståelse af og færdighed i at anvende  

 de begreber, metoder og data, der indgår i uddannelsen.
 4. Eksaminandens viden fremgår af den sammenstilling  

 af begreber, metoder og data, som han foretager, og af omfanget af denne  

 sammenstilling.
 5. Eksaminandens forståelse fremgår af hans  

 begrundelse for, at den fremkaldte viden tages op i den foreliggende  

 sammenhæng, af hans vurdering af den foretagne sammenstilling af begreber,  

 meoder og data, og af hans kritiske vurdering af forskellige former for  

 generalisering ud fra den beskrevne sammenhæng.
 6. Eksaminanden anvender sin viden ved at vise,  

 hvorledes foreliggende principper kan benyttes til en syntese, der fører til  

 løsningen af problemstillinger af kendt type.
 7. Eksaminanden kan, hvis prøvesituationen gør det  

 muligt, vise hvordan problemer af ikke kendt type kan løses ved at anvende  

 foreliggende principper i nye kombinationer og derigennem opstille  

 løsningsmuligheder.
BEDØMMELSEN 8. Bedømmelsen af prøveadfærden skal foretages  

 således, at den omfatter eksaminandens viden, redegørelse for denne,  

 begrundelse for redegørelsen, vurdering af den fremstillede viden og  

 anvendelse af den.
I beskrivelsen for en uddannelses enkelte dele (fag eller  

 faggrupper) fastlægges, hvad der kan betegnes som det mindstemål af viden,  

 forståelse og anvendelse af viden, der vil kunne anerkendes.
 Karakteriseres prøveadfærden som »bestået« eller »ikke  

 bestået«, sker bedømmelsen umiddelbart på grundlag af de fastsatte  

 mindstekrav.
 Karakteriseres prøveadfærden under anvendelse af 13-skalaen, sker  

 bedømmelsen ved anvendelse af skalaens tre trin.
9. Den meget gode prøveadfærd er karakteriseret ved, - at eksaminanden har en meget omfattende viden om begreber, metoder og  

 data, - at eksaminanden redegør for disse på en sådan måde, at næ- sten alle  

 relevante forhold medtages, - at eksaminanden giver en næsten helt dækkende begrundelse for de  

 fremdragne forhold, - at eksaminanden sammenligner eller kombinerer begreber, me- toder og  

 data på en meget sikker måde og tilsvarende vurde- rer dem og generaliserer  

 ud fra dem, og - at eksaminanden anvender sin viden over for kendte problem- stillinger  

 på en meget sikker måde og eventuelt over for ikke kendte problemer ved at  

 kombinere foreliggende principper, så at løsningsmuligheder opstilles.
10. Den gode prøveadfærd er karakteriseret ved, - at eksaminanden har en omfattende viden om begreber, metoder og data, - at eksaminanden redegør for disse på en sådan måde, at mange relevante  

 forhold medtages, - at eksaminanden giver en nogenlunde dækkende begrundelse for at  

 fremdrage disse forhold, - at eksaminanden sammenligner eller kombinerer begreber, meto- der og  

 data på en ret sikker måde og tilsvarende vurderer dem og generaliserer ud  

 fra dem, og - at eksaminanden anvender sin viden over for kendte problem- stillinger  

 på en ret sikker måde.
11. Den mindre gode prøveadfærd er karakteriseret ved, - at eksaminanden har en viden om begreber, metoder og data, som omfatter  

 nogle af disse, men ikke tilstrækkelig mange, - at eksaminanden redegør for disse på en sådan måde, at kun få relevante  

 forhold medtages, - at eksaminanden giver en begrundelse for at fremdrage disse forhold, der  

 ikke er dækkende, - at eksaminanden sammenligner eller kombinerer begreber, meto- der og  

 data på en måde, der er meget usikker, og tilsvarende vurderer og  

 generaliserer ud fra dem, og - at eksaminanden anvender sin viden over for kendte problem- stillinger  

 på en måde, der er meget usikker.
 12. De i pkt. 9, 10 og 11 anførte beskrivelser dækker  

 hver sit trin i skalaen som en helhed, og det skal ved bedømmelsen af  

 prøveadfærden ud fra disse beskrivelser afgøres, på hvilket trin  

 prøveadfærden skal placeres.
Såfremt beskrivelsen af prøveadfærdens relevante punkter svarer til  

 forskellige trin, vil den samlede bedømmelse være det trin, der bedst  

 karakteriserer adfærden som helhed.
Den vægt, der bør tildeles de enkelte  

 punkter, kan ikke fastlægges generelt, men skal fremgå af beskrivelsen for  

 den pågældende prøve.
 Når trinbedømmelsen er fastlagt, foretages en gradbedømmelse.  

 Beskrivelserne af de tre trin henføres til hvert trins midterste grad, og  

 såvel antallet af afvigelser fra en beskrivelses enkelte punkter som  

 størrelsen af de enkelte afvigelser er bestemmende for, om gradbedømmelsen  

 skal fastsættes højere eller lavere end den midterste grad.
 Graden 6 gives for den prøveadfærd, der bedømmes som udtryk for det  

 mindstemål af viden, forståelse og anvendelse af viden, der kan anerkendes,  

 for at prøven kan betragtes som bestået.
 I de tilfælde, hvor karaktererne for flere delprøver indgår i en samlet  

 karakter for et fag, bliver karakteren det tal i skalaen, der ligger nærmest  

 gennemsnittet af delprøvernes karakter.
13. Indgår der flere prøver i eksamen, udtrykkes det  

 samlede eksamensresultat ved gennemsnitskvotienten af de ved prøverne opnåede  

 karakterer.
Ved beregningen heraf medtages een decimal.
 For at bestå kræves en gennemsnitskvotient på mindst 6,0.
 14. Supplerende bestemmelser for minimumskrav kan  

 fastsættes af den for den pågældende skole foresatte myndighed.
SAGSBEHANDLENDE AFDELING 15. Personelstabens Forhandlings-, Uddannelses- og  

 Adjudanturafdeling (PSU) er sagsbehandlende afdeling.
 Telefonisk henvendelse til lokal 3525.
 E.B.
