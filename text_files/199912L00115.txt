Fremsat den 2. december 1999 af økonomiministeren  

 (Marianne Jelved) Forslag til Lov om ændring af lov om  

 forsikringsvirksomhed1) (Koncernregler, regnskabsår, administration af  

 livsforsikringsbestande m.v.) § 1 I lov om forsikringsvirksomhed, jf. lovbekendtgørelse nr. 684 af  

 23. august 1999, foretages følgende ændringer:
 1. § 6 affattes således:
 »§ 6. Et forsikringsselskab må ikke drive anden  

 virksomhed end den forsikringsvirksomhed, der angives i koncessionen,  

 medmindre andet følger af stk. 3 samt af § 6 a.
 Stk. 2. Et forsikringsselskab antages at drive anden  

 virksomhed, såfremt selskabet udøver en bestemmende indflydelse  

 over en erhvervsvirksomhed, der driver virksomhed af anden art end  

 forsikringsvirksomhed eller virksomhed efter § 6 a.
Stk. 3. Et forsikringsselskab kan i fællesskab med andre  

 virksomheder drive anden virksomhed, såfremt 1)	forsikringsselskabet ikke direkte eller indirekte har bestemmende  

 indflydelse på virksomheden, 2)	forsikringsselskabet ikke driver virksomheden sammen med  

 pengeinstitutter, forsikringsselskaber, fondsmæglerselskaber eller  

 realkreditinstititutter, der indgår i koncern eller  

 administrationsfællesskab med forsikringsselskabet, og 3)	virksomheden udøves i et andet selskab end  

 forsikringsselskabet.
 Stk. 4. Et forsikringsselskabs eventuelle dattervirksomheder  

 anses i forening med moderselskabet som ét forsikringsselskab ved  

 anvendelsen af stk. 2 og 3.
 Stk. 5. Hvis et forsikringsselskab eller en koncern ved  

 erhvervelse, fusion m.v. kommer til at drive anden virksomhed i strid med  

 stk. 1 eller stk. 3, kan Finanstilsynet fastsætte en frist  

 for afhændelsen af den anden virksomhed, hvis en umiddelbar  

 afhændelse vil være forbundet med et økonomisk tab.«.
 2. §§ 16 og 18 ophæves.
 3. I § 33 a indsættes som stk. 9:
» 4. Efter § 33 b indsættes i kapitel 3 a:
»§ 33 c.
Finanstilsynet kan pålægge et  

 holdingselskab, der ejer kapitalandele i finansielle virksomheder, herunder  

 mindst ét forsikringsselskab, at udskille de finansielle virksomheder  

 i en delkoncern under et andet holdingselskab, hvis virksomhed udelukkende  

 eller hovedsageligt består i at eje kapitalandele i finansielle  

 virksomheder, såfremt 1)	koncernen er struktureret på en sådan måde, at  

 holdingselskabet ikke skal opfylde solvenskravene i § 34,  

 stk. 7, 2)	et medlem af holdingselskabets bestyrelse eller direktion omfattes  

 af et af forholdene i § 9 a, stk. 1, nr. 1-3, eller 3)	strukturen i øvrigt vanskeliggør varetagelsen af  

 tilsynets opgaver.
§ 33 d.
Finanstilsynet kan forlange, at et forsikringsselskabs  

 moderselskab, hvis virksomhed udelukkende eller hovedsageligt består i  

 at eje kapitalandele i finansielle virksomheder, afhænder  

 kapitalandelene i forsikringsselskabet, såfremt 1)	moderselskabet ikke opfylder solvenskravene i § 34,  

 stk. 7, 2)	et medlem af moderselskabets bestyrelse eller direktion omfattes af  

 et af forholdene i § 9 a, stk. 1, nr. 1-3, eller 3)	moderselskabet modvirker en forsvarlig drift af  

 forsikringsselskabet.«.
 5. I § 34, stk. 3, ændres »i hvilket omfang  

 aktiekapital (selskabskapital), sikkerhedsfond og andre reserver« til: »i  

 hvilket omfang aktiekapital (selskabskapital), sikkerhedsfond, andre reserver  

 samt efterstillede kapitalelementer«.
 6. I § 72, stk. 1, ændres »§ 11, stk. 1 og 3,« til: »§ 11,«.
 7. § 74 ophæves.
 8. I § 89, stk. 2, indsættes som 2.  

 pkt.:
» 9. I § 92 a, stk. 4, indsættes efter »virksomheder«: »og i virksomheder inden for samme  

 administrationsfællesskab «.
 10. I § 107, stk. 1, ændres »Senest 6 måneder« til:  

»Senest 5 måneder«.
 11. § 119 affattes således:
» 12. I § 128, stk. 1, nr. 3, ændres  

 »realkreditlovens § 1, stk. 4,« til: »realkreditlovens § 1,  

 stk. 5,«.
 13. I § 144 a, indsættes efter »eller som  

 moderselskabets associerede virksomheder og øvrige  

 dattervirksomheder«: »samt for transaktioner, der indgås mellem  

 forsikringsselskabet og virksomheder eller personer, der direkte eller  

 indirekte ejer 20 pct. eller mere af kapitalandelene eller  

 stemmerettighederne i forsikringsselskabet samt disses dattervirksomheder og  

 associerede virksomheder.«.
 14. I § 144 a indsættes som stk. 2:
»Stk. 2. Koncerninterne transaktioner foretaget i strid med de  

 i medfør af stk. 1 fastsatte regler skal ophæves,  

 således at ydelserne om muligt tilbageleveres, herunder at eventuel  

 sikkerhedsstillelse ophører.
Udbetalingerne fra forsikringsselskabet,  

 der er foretaget i forbindelse med koncerninterne transaktioner i strid med  

 de i medfør af stk. 1 fastsatte regler, skal tilbageføres  

 tillige med en årlig rente af beløbet svarende til den rente,  

 der er fastsat efter § 5, stk. 1 og 2, i lov om rente ved forsinket  

 betaling.«.
 15. Kapitel 15 affattes således:
»Kapitel 15 Administration af et livsforsikringsselskabs  

 forsikringsbestand § 151. Træffer Finanstilsynet beslutning om, at et  

 livsforsikringselskabs forsikringsbestand tages under administration i  

 henhold til §§ 176, stk. 5, 250 eller 253, udnævner  

 Finanstilsynet samtidig en administrator til i fællesskab med  

 eventuelle medadministratorer at forestå forsikringsbestandens  

 administration.
 Stk. 2. Når en forsikringsbestand tages under  

 administration, skal Finanstilsynet tilbagekalde livsforsikringsselskabets  

 koncession samt foranledige beslutningerne om administrationens  

 iværksættelse, administrators udnævnelse samt koncessionens  

 tilbagekaldelse registreret i Erhvervs- og Selskabsstyrelsen.
 Stk. 3. For at sikre administrationens forsvarlige varetagelse  

 kan administrator, såfremt han skønner det nødvendigt,  

 udpege en eller flere medadministratorer med indsigt i for administrationen  

 relevante forhold, herunder forsikringsforhold, såsom  

 aktuarmæssige forhold eller forhold vedrørende  

 porteføljeforvaltning.
Stk. 4. Honorarer til administratorerne og andre udgifter i  

 forbindelse med administrationen udredes af administrationsboet.
Honorarernes  

 størrelse fastsættes efter forhandling med Finanstilsynet.
 Stk. 5. Finanstilsynet fastsætter nærmere regler  

 for administrators udøvelse af hvervet, herunder om administrators  

 sikkerhedsstillelse.
§ 152. Administrator skal tage samtlige registrerede aktiver,  

 jf. § 131, i besiddelse.
I den forbindelse skal administrationsboet ved  

 administrator registreres som berettiget i en værdipapircentral med  

 hensyn til fondsaktiver og i tingbogen for så vidt angår fast  

 ejendom.
Med hensyn til øvrige registrerede aktiver skal disse  

 håndpantsættes til fordel for administrationsboet ved  

 administrator.
De registrerede aktiver skal udgøre en særlig  

 masse, der udelukkende skal tjene til dækning af de forsikredes  

 krav.
 Stk. 2. Erklæres et livsforsikringsselskab konkurs,  

 oversender skifteretten straks de i stk. 1 nævnte midler til  

 administrator.
Stk. 3. De enkelte forsikrede kan ikke gøre krav  

 gældende mod selskabet.
Derimod kan administrator på  

 administrationsboets vegne fordre, hvad der efter vurderingen af de overtagne  

 aktiver, jf. § 154, stk. 1, mangler, for at de  

 forsikringsmæssige hensættelser og anmeldte og forfaldne  

 forsikringskrav efter beregningen nævnt i § 154, stk. 2, er  

 dækket.
Endvidere kan administrator på administrationsboets vegne  

 kræve et beløb, der svarer til selskabets solvensmargen opgjort  

 ved administrationsboets begyndelse, jf. §§ 34 og 73.
 Stk. 4. Erklæres et livsforsikringsselskab konkurs,  

 efter administrationen er begyndt, får konkursen ingen virkning for  

 administrationsboet.
 Stk. 5. Administrator skal forvalte de fra selskabet modtagne  

 midler og kan hos selskabet, eventuelt ved fogedens hjælp, kræve  

 alle til administrationen nødvendige bøger og dokumenter  

 udleveret.
§ 153. Når forsikringsbestanden er taget under  

 administration, kan tilbagekøb af tegnede forsikringer ikke finde  

 sted.
Dog kan genkøbsværdien helt eller delvis anvendes til  

 dækning af de i § 128, stk. 1, nr. 7, nævnte  

 policelån.
Stk. 2. Forsikringskrav, som før administrationens  

 begyndelse var forfaldne eller anmeldt, skal afgøres efter de  

 før dette tidspunkt gældende regler.
Forsikringer, som forfalder  

 senere, skal foreløbig kun udbetales med et så stort  

 beløb, som administrator efter omstændighederne finder  

 forsvarligt.
Viser den endelige fastsættelse af  

 forsikringsbeløbene, at der på denne måde er udbetalt for  

 meget, kan tilbagebetaling ikke kræves.
 § 154. Så snart administrator har taget de i § 152,  

 stk. 1, omhandlede midler i besiddelse, skal administrator lade dem  

 vurdere i overensstemmelse med de gældende  

 værdiansættelsesregler.
Stk. 2. Samtidig skal administrator beregne de  

 forsikringsmæssige hensættelser og opgøre  

 størrelsen af anmeldte og forfaldne krav efter forsikringsaftalerne  

 ved administrationens begyndelse.
Administrator kan dog, såfremt det  

 skønnes nødvendigt, fastsætte et andet grundlag for  

 beregningen af de forsikringsmæssige hensættelser end de for  

 selskabet ved administrationens begyndelse gældende  

 beregningsgrundlag.
§ 155. Administrator skal snarest muligt, efter at vurdering  

 og beregning i henhold til § 154 har fundet sted, søge hele  

 forsikringsbestanden overtaget af et eller flere forsikringsselskaber, der  

 driver virksomhed her i landet.
Indkommer der tilbud om en sådan  

 overtagelse, skal administrator ansøge om Finanstilsynets tilladelse  

 til overdragelsen, medmindre administrator indhenter den enkelte  

 forsikringstagers accept.
Ansøgningen om overdragelsen skal ledsages  

 af den overenskomst, der er afsluttet mellem administrationsboet og det  

 overtagende selskab og af sådanne oplysninger om dette selskab, som  

 Finanstilsynet finder nødvendige for at kunne bedømme, om  

 overdragelsen er forsvarlig over for forsikringstagerne.
Medfører  

 overenskomsten nedsættelse af forsikringsbeløbene eller  

 ændring af forsikringsvilkårene, herunder af bonusreglerne, skal  

 dette angives.
Stk. 2. Medmindre Finanstilsynet på det foreliggende  

 grundlag finder, at tilladelse til overdragelsen bør nægtes,  

 skal Finanstilsynet offentliggøre en redegørelse for den  

 påtænkte overdragelse i Statstidende og i dagblade.  

 Redegørelsen skal indeholde en opfordring til forsikringstagerne til  

 inden en af Finanstilsynet fastsat frist, der ikke må være  

 kortere end en måned, skriftligt at meddele Finanstilsynet,  

 såfremt de har indsigelser mod overdragelsen.
Selskabet skal samtidig  

 til de forsikringstagere, hvis adresse er selskabet bekendt, udsende  

 redegørelsen og forslaget.
Stk. 3. Efter udløbet af den i stk. 2,  

 nævnte frist træffer Finanstilsynet under hensyntagen til de  

 fremsatte indsigelser beslutning om, hvorvidt forsikringsbestanden kan  

 overdrages i overensstemmelse med det fremsatte forslag.
Overdragelsen kan  

 ikke påberåbes som grundlag for at hæve  

 forsikringsaftalen.
 Stk. 4. Er overdragelse sket på sådan måde,  

 at ikke alle administrationsboets midler er medgået, skal administrator  

 afgive overskuddet til selskabet eller dets bo.
§ 156. Kan forsikringsbestanden ikke overdrages i henhold til  

 § 155, skal administrator foretage den endelige fastsættelse af  

 forsikringsbeløbene i henhold til den foretagne opgørelse og  

 sammenkalde en generalforsamling af forsikringstagerne til stiftelse af et  

 gensidigt selskab med administrationsboet som stifter, jf. § 72 og  

 aktieselskabslovens § 3. Til denne generalforsamling gives 2  

 måneders varsel.
Indkaldelsen samt en redegørelse for  

 stiftelsesdokumentets indhold, jf. § 14, og den af administrator  

 beregnede fastsættelse af forsikringsbeløbene  

 bekendtgøres på den i § 155, stk. 2, angivne  

 måde.
 Stk. 2. Ved registreringen indtræder det gensidige  

 selskab i den i § 152, stk. 3, nævnte ret over for det  

 tidligere selskab.
 Stk. 3. Kan der ikke stiftes et nyt selskab, fortsættes  

 administrationen, og administrator tager stilling til, om yderligere  

 forsøg på at overføre forsikringerne til et nyt eller til  

 et andet selskab skal foretages.«.
 16. § 176, stk. 5, affattes således:
 »Stk. 5. Erklæres et livsforsikringsselskab konkurs,  

 skal forsikringsbestanden tages under administration i henhold til dennes  

 lovs kapitel 15.«.
 17. I § 179, stk. 12, indsættes efter  

 »§ 123, stk. 3,«: »eller § 34, stk. 7,«.
 18. I § 213 a ændres »en redegørelse for  

 overdragelsen« til: »en meddelelse om overdragelsen«.
 19. I § 237, stk. 2, indsættes som 2.  

 pkt.:
 »Forsikringsrådet behandler dog ikke spørgsmål  

 vedrørende § 33 a, stk. 9, § 33 c og § 33 d.«.
 20. I § 240, stk. 1, indsættes som nyt 3.  

 pkt.:
 »Finanstilsynet kan til enhver tid mod behørig legitimation uden  

 retskendelse få adgang til et forsikringsselskab med henblik på  

 indhentelse af oplysninger og ved inspektioner.«.
 3. pkt. bliver herefter 4. pkt.
 21. § 240, stk. 3, affattes således:
 »Stk. 3. I det omfang, det er nødvendigt for  

 bedømmelsen af et forsikringsselskabs økonomiske stilling, kan  

 Finanstilsynet indhente oplysninger og til enhver tid mod behørig  

 legitimation uden retskendelse få adgang til de virksomheder, med  

 hvilke selskabet har særlig direkte eller indirekte forbindelse. jf.  

 definitionen i årsregnskabslovens § 1, stk. 2, nr. 5, 7 og  

 8.«.
 22. § 240 a, stk. 6, affattes således:
 »Stk. 6. Såfremt indbetaling af selskabskapitalen sker  

 med andre værdier end kontanter, skal ved stiftelsen og ved senere  

 forhøjelser de i denne anledning oprettede dokumenter i  

 bekræftet genpart, indsendes til Finanstilsynet.«.
 23. § 240 c, stk. 5, nr. 7, affattes  

 således:
»7) 24. Efter § 257 a indsættes i kapitel 29:
» Stk. 2. Såfremt videregivelsen er erhvervsmæssigt  

 begrundet, kan sædvanlige oplysninger om forsikringstagerens forhold  

 videregives til koncernvirksomheder, der er underlagt en tavshedspligt som  

 nævnt i stk. 1.
 Stk. 3. Oplysninger, der ikke vedrører rent private  

 forhold, kan videregives til forsikringsselskabets moderselskab til brug for  

 styring af virksomheder i koncernen, såfremt moderselskabet er en  

 finansiel virksomhed, jf. § 34, stk. 7.
Stk. 4. Oplysninger om rent private forhold må kun  

 videregives med forsikringstagerens samtykke.
Ansatte i koncernforhold, der  

 får sådanne oplysninger, er underkastet den i stk. 1  

 nævnte tavshedspligt.
 Stk. 5. Forsikringsselskabet skal påse, at de personer,  

 der får kendskab til oplysningerne, er bekendt med deres  

 tavshedspligt.
Stk. 6. Forsikringsselskabet skal udarbejde retningslinier  

 for, i hvilket omfang oplysninger om forsikringstagerens forhold kan  

 videregives.
Retningslinierne skal være offentligt  

 tilgængelige.«.
 25. § 258, stk. 1, affattes således:
»Stk. 1. Er strengere straf ikke forskyldt efter straffeloven,  

 straffes overtrædelser af lovens forskrifter om indsendelse af  

 anmeldelser, meddelelser og årsregnskaber til Finanstilsynet eller  

 Erhvervs- og Selskabsstyrelsen med bøde.
Overtrædelse af  

 § 257 b straffes med bøde, for så vidt højere straf  

 ikke er forskyldt efter straffeloven.
På samme måde straffes  

 personer, der uberettiget udnytter fortrolige oplysninger, jf. § 257  

 b.«.
§ 2 Stk. 1. Loven træder i kraft den 1. april 2000.
 Stk. 2. Uanset bestemmelsen i § 1, nr. 8, kan  

 ansvarshavende aktuarer, der ved lovens ikrafttræden tillige er medlem  

 af direktionen, fortsætte hermed.
 Stk. 3. Fristen i § 1, nr. 10, finder anvendelse med  

 virkning for generalforsamlinger i tilknytning til regnskabsår, der  

 afsluttes i år 2000.
 Stk. 4. Forsikringsselskaber, der ved lovens  

 ikrafttræden har et regnskabsår, der afviger fra  

 kalenderåret, jf. § 1, nr. 11, skal senest i år 2002  

 aflægge årsregnskab, der følger kalenderåret.  

 Finanstilsynet kan dog tillade, at omlægning af regnskabsåret  

 sker senere end det i 1. pkt. nævnte tidspunkt.  

 Omlægningsperioden skal omfatte et kortere tidsrum end tolv  

 måneder.
Stk. 5. Uanset bestemmelserne i § 1, nr. 1, kan  

 forsikringsselskaber, der ved lovens ikrafttræden driver anden  

 erhvervsvirksomhed sammen med forsikringsselskaber, pengeinstitutter,  

 fondsmæglerselskaber eller realkreditinstitutter, der indgår i  

 koncern eller administrationsfællesskab med forsikringsselskabet,  

 fortsætte denne drift.
Finanstilsynet skal inden 30. juni 2000  

 underrettes herom.
§ 3 Loven gælder ikke for Færøerne og Grønland, men  

 § 1 kan ved kongelig anordning sættes i kraft for Grønland  

 med de afvigelser, som de særlige grønlandske forhold  

 tilsiger.
Bemærkninger til lovforslaget Almindelige bemærkninger Indledning Udvalget om den finansielle sektor efter år 2000  

 under Økonomiministeriet fremlagde i september 1999 en rapport  

 indeholdende en række anbefalinger med henblik på at skabe gode  

 generelle rammevilkår for den finansielle sektor og herigennem bidrage  

 til de nødvendige strukturelle tilpasninger og en styrket konkurrence.  

 Udvalgets anbefalinger er udmøntet i en række ændringer i  

 de finansielle love.
Udviklingen inden for den finansielle sektor har vist, at  

 der såvel nationalt som internationalt er en tendens til, at der sker  

 en koncentration af de finansielle virksomheder med henblik på at skabe  

 konkurrencedygtige enheder.
I lyset heraf har Udvalget om den finansielle  

 sektor efter år 2000 foreslået, at der sker en styrkelse af de  

 finansielle tilsynsregler ved en udbygning af tilsynet med finansielle  

 koncerner, dvs. holdingselskaber der udelukkende eller hovedsageligt ejer  

 kapitalandele i finansielle virksomheder.
Det foreslås, at der  

 indføres et krav om, at Finanstilsynet skal godkende aktionærer,  

 og at ledelsen i holdingselskabet skal opfylde visse krav om egnethed og  

 hæderlighed.
Derudover får Finanstilsynet mulighed for at  

 forlange afhændelse af kapitalandele, og at de finansielle virksomheder  

 udskilles i en koncern for sig.
Desuden udbygges reglerne om koncerninterne  

 transaktioner.
Med henblik på at styrke muligheden for at styre de  

 samlede risici inden for en koncern foreslås desuden en udvidelse af  

 adgangen til at videregive kundeoplysninger til finansielle virksomheders  

 moderselskaber.
Det er en betingelse, at videregivelsen er nødvendig  

 som et led i styringen af koncernens virksomheder, hvilket ikke omfatter  

 videregivelse til brug for markedsføring eller kunderådgivning,  

 og at videregivelsen ikke vedrører oplysninger om kundens rent private  

 forhold.
Det fastsættes desuden, at de finansielle virksomheder skal  

 udarbejde offentligt tilgængelige retningslinier om, i hvilket omfang  

 kundeoplysninger kan videregives.
Som følge af ovennævnte udvalgs arbejde blev  

 der allerede ved lov nr. 328 af 31. maj 1999 taget et første skridt  

 mod indførelsen af tilsyn med holdingselskaber, hvis virksomhed  

 udelukkende eller hovedsageligt består i at eje kapitalandele i  

 finansielle virksomheder.
Med loven blev der indført kapitalkrav til  

 disse holdingsselskaber, engagementsgrænser herfor samt ændrede  

 ledelsesregler, hvorefter direktører i virksomheder under tilsyn af  

 Finanstilsynet tillige kan være direktører i et holdingselskab,  

 der udelukkende eller hovedsageligt ejer kapitalandele i finansielle  

 virksomheder.
De regler, der nu foreslås vedrørende  

 holdingselskaber, hvis virksomhed udelukkende eller hovedsageligt  

 består i at eje kapitalandele i finansielle virksomheder, er  

 næste skridt i processen med henblik på at indføre tilsyn  

 med disse holdingselskaber.
 Som følge af indførelse af regler for  

 finansielle koncerner ændres Forsikringsrådets kompetence i  

 forhold til Finanstilsynet, ligesom reglerne om finansielle virksomheder,  

 herunder forsikringsselskabers, mulighed for at udøve bestemmende  

 indflydelse i ikke-finansielle virksomheder lempes, således at to  

 finansielle virksomheder kan udøve bestemmende indflydelse, også  

 såfremt disse er fra samme delsektor.
 For at skabe overensstemmelse med reglerne om  

 likvidations- og konkursboer foreslås det, at behandlingen af de af  

 loven omfattede administrationsboer fremover skal varetages af en af  

 Finanstilsynet udnævnt administrator i stedet for Finanstilsynet.
 Endvidere præciseres bestemmelsen om Finanstilsynets  

 adgang til at foretage inspektioner uden retskendelse.
 Der sker med lovforslaget desuden en øget  

 harmonisering og regelforenkling, ligesom lovforslaget indeholder mindre  

 redaktionelle ændringer.
Finansielle koncerner »Fit and proper« Alle de finansielle love indeholder bestemmelser om, at  

 ledelsen - det vil sige medlemmerne af bestyrelsen og direktionen - skal  

 opfylde visse krav om egnethed og hæderlighed (»fit and proper«).
Koncerner stiller betydelige krav til koncernledelsens  

 evner, herunder dens evne til at overvåge de forskelligartede  

 virksomheders risici.
En regulering af holdingselskaber bør derfor  

 indeholde krav om, at medlemmerne af bestyrelsen og direktionen i  

 holdingselskabet skal besidde tilstrækkelig erfaring og indsigt til, at  

 de kan varetage den overordnede ledelse af koncernen.
Godkendelse af storaktionærer De gældende regler i tilsynslovgivningen  

 foreskriver, at tilsynet på forhånd skal underrettes om og  

 godkende direkte eller indirekte erhvervelse af kvalificerede andele i  

 virksomheder under tilsyn.
I forlængelse af at holdingselskaber kommer  

 under tilsyn, er det naturligt, at der - på lige fod med øvrige  

 finansielle virksomheder under tilsyn - indføres en direkte regel om  

 underretning og godkendelse af holdingselskabers større  

 aktionærer.
Udskillelse i delkoncern Alle finansielle virksomheder har i dag en  

 begrænsning i deres aktivitetsområde.
Sådanne regler  

 gælder ikke for holdingselskaber.
Holdingselskabet kan således eje f.eks. et  

 værft eller en skofabrik samtidig med, at det ejer finansielle  

 virksomheder.
Disse ikke-finansielle aktiviteter vil kunne  

 påføre de finansielle virksomheder koncernrisici.
 Det foreslås derfor at give Finanstilsynet mulighed  

 for at kræve udskillelse af de finansielle virksomheder i en delkoncern  

 under et andet holdingselskab, hvorefter der efter de regler, der er blevet  

 indført med lov nr. 328 af 31. maj 1999, vil blive stillet kapitalkrav  

 til holdingselskabet og koncernen.
Afhændelse af kapitalandele Såfremt et holdingselskab modvirker en forsvarlig  

 drift af en finansiel virksomhed, har Finanstilsynet forskellige  

 sanktionsmuligheder, herunder muligheden for at ophæve stemmeretten  

 på aktieposten.
Denne sanktion er imidlertid ikke altid  

 tilstrækkelig.
For det første kan det være moderselskabets  

 dårlige økonomiske situation - og ikke dets handlinger - der  

 umuliggør en forsvarlig drift af den finansielle virksomhed.  

 Dernæst kan en ophævelse af stemmeretten bevirke, at  

 beslutningsprocessen i den finansielle virksomhed vanskeliggøres, da  

 der så er risiko for, at der ikke er et tilstrækkeligt antal  

 stemmeberettigede til at træffe beslutninger på  

 generalforsamlingen.
Som en yderligere sanktionsmulighed foreslås der  

 indført en mulighed for, at Finanstilsynet kan forlange, at  

 holdingselskabet afhænder kapitalandelene i den finansielle virksomhed.  

 Sådanne regler kendes fra andre EU-lande.
Koncerninterne transaktioner Bestemmelsen om hjemmel for Finanstilsynet til at  

 fastsætte nærmere regler om koncerninterne transaktioner er  

 enslydende i alle de finansielle love.
Som følge af  

 gennemførelsen af artikel 8 i Europa-Parlamentet og Rådets  

 direktiv 98/78/EF af 27. oktober 1998 om supplerende tilsyn med  

 forsikringsselskaber i en forsikringsgruppe - i det følgende  

 benævnt »forsikringsgruppedirektivet« - ændres bestemmelsen i lov  

 om forsikringsvirksomhed, således at kredsen af de omfattede  

 virksomheder udvides dels med fjernere tilknyttede virksomheder, dels med  

 personer, der er aktionærer.
En tilsvarende ændring foretages i  

 de øvrige finansielle love.
 Som en yderligere konsekvens af gennemførelsen af  

 forsikringsgruppedirektivet vil der i bekendtgørelsen om  

 koncerninterne transaktioner blive indsat en bestemmelse om, at de  

 finansielle virksomheder en gang årligt skal indberette  

 væsentlige koncerninterne transaktioner til Finanstilsynet.
Såfremt en koncernintern transaktion i dag  

 indgås i strid med reglerne i bekendtgørelsen herom, er  

 sanktionen straf i form af bøde.
Med lovforslaget vil transaktionen  

 også skulle ophæves, og ydelserne tilbageleveres med forbehold  

 for tredjemands eventuelle bedre stiftede rettigheder eller anden  

 umulighed.
Videregivelse af kundeoplysninger Loven muliggør i dag, at sædvanlige  

 kundeoplysninger kan videregives til andre finansielle virksomheder inden for  

 en koncern, forudsat at modtageren er underlagt en tavshedspligt svarende til  

 forsikringsselskabets.
Herudover kan oplysninger videregives, når dette er  

 berettiget.
Dette omfatter blandt andet videregivelse, som følger af  

 en lovbestemt pligt, videregivelse til brug for klagesager og civile  

 retssager samt i nogle tilfælde i forbindelse med outsourcing, f.eks.  

 af edb.
Udviklingen inden for den finansielle sektor er gået  

 i retning af, at et stigende antal finansielle virksomheder indgår i  

 koncern med andre finansielle virksomheder med henblik på at skabe  

 konkurrencedygtige enheder.
På den baggrund har Udvalget om den  

 finansielle sektor efter år 2000 peget på behovet for et bedre  

 tilsyn med finansielle koncerner.
Med henblik på at styrke muligheden for at styre de  

 samlede risici inden for en koncern foreslås således en udvidelse  

 af adgangen til at videregive kundeoplysninger til finansielle virksomheders  

 moderselskaber.
Det er en betingelse, at videregivelsen er nødvendig  

 som et led i styringen af koncernens virksomheder, hvilket ikke omfatter  

 videregivelse til brug for markedsføring eller kunderådgivning,  

 og at videregivelsen ikke vedrører oplysninger om kundens rent private  

 forhold.
Der har endvidere været peget på behovet for  

 at udvide adgangen til at videregive kundeoplysninger som led i at sikre en  

 effektiv drift.
Dette indgik i udkastet til ændring af bestemmelsen,  

 som Økonomiministeriet sendte i høring.
På baggrund af en  

 afvejning mellem hensynet til at sikre, at kunderne har tillid til, at  

 kundeoplysningerne behandles fortroligt og hensynet til at sikre en effektiv  

 drift af virksomheden, blev det samtidigt foreslået, at denne nye  

 adgang til at videregive oplysninger ikke skulle omfatte følsomme  

 kundeoplysninger eller videregivelse af kundeoplysninger i  

 markedsføringsøjemed.
I de indkomne høringssvar blev der blandt andet  

 rejst en række spørgsmål vedrørende forholdet til  

 de påtænkte ændringer i registerlovgivningen.
Dette skal  

 ses i sammenhæng med, at reglerne i de finansielle love suppleres af de  

 generelle databeskyttelsesretlige regler i registerlovgivningen.  

 Justitsministeriet vil i denne folketingssamling fremsætte et  

 lovforslag om behandling af personoplysninger med henblik på at  

 gennemføre Europa-Parlamentets og Rådets direktiv 95/46/EF af  

 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger (i det følgende benævnt »direktivet om behandling af  

 personoplysninger«). På denne baggrund er det valgt på  

 nuværende tidspunkt alene at foreslå ændringer, som  

 angår styring af koncernrisici.
Når der foreligger en afklaring  

 vedrørende Justitsministeriets lovforslag om behandling af  

 personoplysninger, kan der blive tale om at foreslå yderligere  

 ændringer af reglerne i de finansielle love om videregivelse af  

 kundeoplysninger.
 Lovforslaget indeholder desuden et ny bestemmelse om, at  

 forsikringsselskaberne skal udarbejde offentligt tilgængelige  

 retningslinier om, i hvilket omfang kundeoplysninger kan videregives.
 Tilsvarende ændringer foreslås  

 gennemført i bank- og sparekasseloven, realkreditloven og lov om  

 fondsmæglerselskaber.
Forsikringsrådets kompetence Der er foreslået indsat enslydende regler i alle  

 finansielle love vedrørende koncerner med et holdingselskab i spidsen,  

 jf. ovenfor.
I disse koncerner indgår ofte flere typer af finansiel  

 virksomhed.
Et krav om eksempelvis udskillelse af de finansielle virksomheder  

 i en delkoncern vil for eksempel for forsikringsselskabernes vedkommende  

 skulle stilles i medfør af lov om forsikringsvirksomhed, mens kravet i  

 relation til pengeinstitutter vil skulle afgøres efter bank- og  

 sparekasseloven.
I henhold til lov om forsikringsvirksomhed har  

 Finanstilsynet og Forsikringsrådet i fællesskab kompetence til at  

 træffe afgørelser i henhold til loven, mens denne kompetence i  

 de øvrige finansielle love er tillagt Finanstilsynet alene.
Når  

 der er tale om koncerner, hvori der indgår flere forskellige typer af  

 finansiel virksomhed, vil der således kunne opstå en konflikt om,  

 hvem der er den kompetente myndighed, såfremt bestemmelserne i lov om  

 forsikringsvirksomhed ikke undtages Forsikringsrådets kompetence.
Disse kompetencekonflikter vil i øvrigt kunne  

 opstå i alle forhold om koncerner, hvori der indgår flere typer  

 finansiel virksomhed.
Udvalget om den finansielle sektor efter år 2000  

 har i sin redegørelse gjort opmærksom på problemet, idet  

 det anføres, at den gældende tilsynslovgivning ikke tager  

 tilstrækkelig hensyn til den øgede aktivitet i finansielle  

 koncerner samt at ens produkter bør behandles ens på samme  

 måde i tilsynslovgivningen.
Udvalget foreslår derfor at samle  

 alle fælles bestemmelser fra de nuværende fælles love til  

 en generel tilsynslov for finansielle virksomheder.
I forbindelse med en sådan lov må det  

 forventes, at der skal være samme kompetente myndighed for alle  

 bestemmelser, uanset arten af den finansielle virksomhed.
Den hermed  

 foreslåede undtagelse til Forsikringsrådets kompetence er  

 således tillige første skridt i denne udvikling.
Administration af forsikringsbestande For at skabe bedre overensstemmelse mellem behandlingen af  

 de af kapitel 15 omfattede administrationsboer og behandlingen af finansielle  

 virksomheders konkurs- og likvidationsboer foreslås kapitlets  

 bestemmelser ændret, således at administrationen fremover ikke  

 vil skulle foretages af Finanstilsynet.
I stedet vil administrationen skulle  

 varetages af en af Finanstilsynet udnævnt administrator eventuelt i  

 fællesskab med en eller flere medadministratorer med særlig  

 indsigt i forsikringsforhold.
Harmonisering og regelforenkling Der sker med lovforslaget en øget harmonisering og  

 regelforenkling.
Således harmoniseres reglerne for  

 forsikringsselskabers og pensionskassers fastlæggelse af  

 regnskabsperiode med reglerne for de øvrige virksomheder i den  

 finansielle sektor, ligesom gensidige forsikringsselskabers frist for  

 afholdelse af generalforsamling bringes i overensstemmelse med reglerne i  

 aktieselskabsloven, der allerede finder anvendelse for forsikringsselskaber  

 og tværgående pensionskasser.
Det er vigtigt, at aktuaren ikke bliver stillet i en  

 uheldig interessekonflikt mellem varetagelse af forsikringstagernes og  

 selskabets interesser.
Med loven sikres det derfor, at den ansvarshavende  

 aktuar som kontrolorgan er uafhængig af selskabets ledelse.
Endelig ophæves bestemmelsen i lov om  

 forsikringsvirksomhed om Finanstilsynets godkendelse af ændringer i  

 selskabskapitalen i de tilfælde, hvor aktiekapitalen tilvejebringes  

 helt eller delvist ved apportindskud.
Herved bringes lov om  

 forsikringsvirksomhed på dette punkt i overensstemmelse med de  

 øvrige finansielle love samt aktieselskabsloven.
Bestemmende indflydelse Efter gældende lovgivning må to finansielle  

 virksomheder inden for samme lovområde (eksempelvis to  

 forsikringsselskaber), bortset fra når det sker gennem  

 kapitalformidlingsaktieselskaber, ikke tilsammen udøve bestemmende  

 indflydelse.
Tilsvarende regler gælder for ATP og LD.
Disse  

 virksomheder kan dog sammen med en finansiel virksomhed fra en anden  

 delsektor udøve bestemmende indflydelse.
To virksomheder inden for  

 forskellige områder (eksempelvis et forsikringsselskab og et  

 pengeinstitut) må således tilsammen udøve bestemmende  

 indflydelse.
Det er svært at begrunde opretholdelsen af denne  

 retstilstand.
Det skyldes bl.a., at det ikke er mere risikabelt for to  

 selskaber inden for samme lovområde, eksempelvis to  

 livsforsikringsselskaber, at udøve bestemmende indflydelse, end det er  

 for to virksomheder inden for forskellige lovområder, eksempelvis LD og  

 en pensionskasse.
Finanstilsynets adgang til at foretage  

 inspektionsbesøg uden retskendelse Finanstilsynets adgang til at foretage  

 inspektionsbesøg hos finansielle virksomheder uden retskendelse  

 præciseres i overensstemmelse med den traditionelle opfattelse af, at  

 Finanstilsynets adgang til at foretage inspektionsbesøg er omfattet af  

 undtagelsen i Grundlovens § 72 om boligens ukrænkelighed.
En  

 tilsvarende præcisering er allerede gennemført i såvel  

 realkreditloven som lov om værdipapirhandel m.v.
 Forslaget har baggrund i den redegørelse, som  

 Justitsministeriet og Miljø- og Energiministeriet den 17. december  

 1996 afgav til Folketinget om bl.a. udviklingen i forvaltningsmyndigheders  

 adgang til fast ejendom uden retskendelse og følger de i  

 redegørelsen fastlagte retningslinier for udformningen af bestemmelser  

 om adgang uden retskendelse.
Høring Advokatrådet, Amtsrådsforeningen,  

 Arbejderbevægelsens Erhvervsråd, Arbejdsmarkedets  

 Tillægspension (ATP), Den Danske Børsmæglerforening,  

 Centralforeningen for Danske Assurandører, Danmarks Nationalbank,  

 Danmarks Rederiforening, Dansk Arbejdsgiverforening, Dansk  

 Aktionærforening, Dansk Ejendomsmæglerforening, Dansk Handel  

 & Service, Dansk Industri, Den Danske Aktuarforening, Den Danske  

 Finansanalytikerforening, Den Danske Fondsmæglerforening, Det Danske  

 Handelskammer, Det Økonomiske Råd, Erhvervenes  

 Skattesekretariat, Erhvervsankenævnet, Erhvervsministeriet, Erhvervs-  

 og Selskabsstyrelsen, Finansforbundet, Finansieringsinstituttet for Industri  

 og Håndværk A/S, Finansministeriet, Finansrådet,  

 Finansstyrelsen, Finanssektorens Arbejdsgiverforening, Fondsrådet,  

 Forbrugerrådet, Foreningen af Firmapensionskasser, Foreningen af J.A.K.  

 Andelskasser, Foreningen af Statsautoriserede Revisorer, Foreningen  

 Registrerede Revisorer, Forsikring & Pension,  

 Forsikringsmæglerforeningen i Danmark, Forsikringsmæglernes  

 Brancheforening, FTF, Grønlands Hjemmestyre,  

 Håndværksrådet, InvesteringsForeningsRådet,  

 Justitsministeriet, Københavns Fondsbørs A/S,  

 Landsorganisationen i Danmark, Lokale Pengeinstitutter, Lønmodtagernes  

 Dyrtidsfond (LD), Pengeinstitutternes Betalingssystemer A/S,  

 Realkreditrådet, Regionale Bankers Forening, Registertilsynet,  

 Rigsombudsmanden på Færøerne, Rigsrevisionen,  

 Sammenslutningen Danske Andelskasser, Skatteministeriet og  

 Værdipapircentralen.
 Administrative og økonomiske konsekvenser for det  

 offentlige samt miljømæssige konsekvenser mv.
Lovforslaget skønnes, sammen med de samtidige  

 foreslåede ændringer i de øvrige finansielle love (lov  

 banker og sparekasser mv., lov om realkredit, lov om  

 fondsmæglerselskaber, lov om investeringsforeninger og  

 specialforeninger samt lov om værdipapirhandel mv.) at medføre  

 behov for 1 AC-årsværk og 1  

 kontorfunktionær-årsværk i Finanstilsynet.
De samlede  

 udgifter hertil skønnes årligt at være 600.000 kr.
Hertil  

 kommer driftsudgifter på 200.000 kr. årligt.
De samlede udgifter  

 til Finanstilsynets tilsyn dækkes af selskaber under Finanstilsynets  

 tilsyn.
Beløbet vil blive fordelt mellem de enkelte finansielle  

 sektorer efter Finanstilsynet sædvanlige fordelingsnøgle.
 Lovforslaget skønnes hverken at have  

 miljømæssige konsekvenser eller administrative konsekvenser for  

 borgerne.
Erhvervsmæssige konsekvenser Ændringerne forventes at skabe bedre rammer for  

 strukturtilpasning og bidrager derved til øget konkurrence.
Forslaget udgør endnu et skridt i  

 indførelsen af et egentligt tilsyn med holdingselskaber, hvis  

 virksomhed udelukkende eller hovedsageligt består i at eje  

 kapitalandele i finansielle virksomheder.
Første skridt blev taget i  

 foråret 1999, hvor bl.a. blev indført kapitalkrav til disse  

 holdingselskaber.
Med nærværende lovforslag foreslås bl.a.  

 indført krav til holdingselskabets ledelses egnethed og  

 hæderlighed, svarende til det krav, der stilles til ledelserne i de  

 finansielle virksomheder.
Det vurderes, at ledelserne i moderselskaber i de  

 nuværende finansielle koncerner i dag kan opfylde kravet om egnethed og  

 hæderlighed.
 Derudover foreslås, at der gives mulighed for, under  

 visse omstændigheder, dels at forlange de finansielle virksomheder  

 under holdingselskabet udskilt i en delkoncern, dels at forlange at  

 holdingselskabet afhænder sine kapitalandele i de finansielle  

 virksomheder.
Med lovforslaget sker der desuden en øget  

 harmonisering og regelforenkling af de finansielle love.
Forskelle i  

 lovgivningen vil derfor ikke være en parameter, der får betydning  

 for finansielle virksomheders organisering af arbejdet.
Regelforenklingen vil  

 indebærer en administrativ lettelse for selskaberne.
 Den foreslåede udvidelse af adgangen til at  

 videregive kundeoplysninger til forsikringsselskabets moderselskab vil  

 muliggøre, at moderselskabet i koncernen får det bedst mulige  

 redskab til at vurdere koncernens samlede risici.
Lovforslaget gør det muligt for finansielle  

 virksomheder fra samme sektor tilsammen at udøve bestemmende  

 indflydelse, forudsat at virksomhederne ikke indgår i en koncern eller  

 et administrationsfællesskab.
Dette er med til at styrke muligheden for  

 aktivt ejerskab, og dermed muligheden for indflydelse på  

 størrelsen af afkastet af den pågældende investering.  

 Forsikringsselskaberne får dermed bedre mulighed for at sikre deres  

 pensionskunder den bedst mulige forretning af pensionsmidlerne.
 Forslaget om, at aktuaren ikke tillige må være  

 direktør i selskabet, skønnes ikke at have  

 nævneværdige erhvervsøkonomiske konsekvenser for  

 branchen.
Den foreslåede ændring, hvorefter  

 regnskabsåret kun kan være kalenderåret, kan eventuelt  

 medføre en mindre udgift i forbindelse med omlægningen af  

 regnskabsåret.
Det anslås, at maksimalt 10 pct. af de af loven  

 omfattede selskaber, vil blive berørt af denne ændring.
Som det fremgår ovenfor, dækkes de samlede  

 udgifter til Finanstilsynets tilsyn af selskaber under Finanstilsynets  

 tilsyn.
En merudgift for Finanstilsynet på 800.000 kr. medfører  

 således en tilsvarende stigning i de finansielle virksomheders bidrag  

 til Finanstilsynet.
Det vurderes, at knap 200 virksomheder vil være  

 omfattet af loven.
Et fokuspanel bestående af 45 virksomheder har  

 vurderet lovforslagets administrative konsekvenser.
Ca. 24 pct. skønner, at lovforslaget  

 indebærer omstillingsbyrder i form af oplægning af  

 regnskabsprogrammer og udarbejdelse af regler vedrørende videregivelse  

 af kundeinformationer.
Pr. berørt virksomhed skønnes byrden at  

 være knap 30 timer, hvilket på samfundsniveau betyder, at  

 omstillingsbyrden forventes at ligge i intervallet mellem ca. 400 og 2.400  

 timer.
Ca. 18 pct. af panelet forventer at få  

 løbende administrative byrder som følge af lovforslaget.
Pr.  

 berørt virksomhed skønnes byrden at være ca. 64 timer  

 årligt og vil bl.a. knytte sig til kravet om offentlig  

 tilgængelig information om reglerne for videregivelse af  

 kundeoplysningerne.
Forholdet til EU-retten Forslaget gennemfører artikel 8 i  

 forsikringsgruppedirektivet.
Direktivet er delvist gennemført i dansk  

 ret ved lov nr. 328 af 31. maj 1999 og er med lovforslaget gennemført  

 i sin helhed.
Vurdering af konsekvenser af  

 lovforslag Positive konsekvenser/mindreudgifter (hvis ja,  

 angives omfang) Negative konsekvenser/merudgifter (hvis ja,  

 angives omfang) Økonomiske konsekvenser for stat, kommuner og  

 amtskommuner Ingen.
Ja.
Sammen med de samtidigt foreslåede ændringer  

 i de øvrige finansielle love anslås udgiften til kr. 800.000 for  

 Finanstilsynet, som dækkes af bidrag fra den finansielle  

 sektor.
Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Ingen.
Ja.
Sammen med de samtidigt foreslåede ændringer  

 i de øvrige finansielle love anslås udgiften til kr. 800.000 for  

 Finanstilsynet som dækkes af bidrag fra den finansielle  

 sektor.
Administrative konsekvenser for erhvervslivet Ingen.
 Mindre administrative byrder.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Forslaget gennemfører artikel 8 i  

 forsikringsgruppedirektivet.
Direktivet er delvist gennemført i dansk  

 ret ved lov nr. 328 af 31. maj 1999 og er med lovforslaget gennemført  

 i sin helhed.
Lovovervågning Regeringen har iværksat en række initiativer  

 med henblik på at forbedre lovkvaliteten.
Bl.a. skal der foretages en  

 grundig vurdering af, om de mål og forudsætninger, der bliver  

 antaget i forbindelse med loves tilblivelse, også holder  

 efterfølgende.
På det finansielle område vil  

 følgende lovforslag være omfattet af den mere systematiserede  

 lovovervågning:
bank- og sparekasseloven, realkreditloven, lov om forsikringsvirksomhed, fondsmæglerselskabsloven, værdipapirhandelsloven, lov om investeringsforeninger og specialforeninger samt firmapensionskasseloven.
 I betænkning nr. 1376 udgivet af  

 Økonomiministeriets udvalg om den finansielle sektor efter år  

 2000 anbefales det, at der igangsættes et lovudredningsarbejde, der har  

 til formål at udarbejde forslag til en ny lovgivningsstruktur samt  

 overveje mulighederne for regelforenkling. Økonomiministeriet  

 påtænker, at igangsætte et sådan arbejde i slutningen  

 af 1999 med henblik på fremsættelse af lovforslag i  

 folketingssamlingen 2000/2001 samt 2001/2002. Relevante offentlige  

 myndigheder, brancheorganisationer mv. vil blive inddraget i arbejdet.
 I forlængelse af dette arbejde vil  

 økonomiministeren give en redegørelse til Folketingets  

 Erhvervsudvalg indeholdende en vurdering af de indhøstede erfaringer  

 med revideringen af de finansielle love, herunder de love, der deltager i  

 lovovervågningen.
Bemærkninger til lovforslagets enkelte  

 bestemmelser Til § 1 Til nr. 1 Det er vigtigt, at den finansielle sektor uanset  

 ejerskabsforhold kan tilpasse sig strukturudviklingen.
Dette er en betingelse  

 for, at sektoren kan være konkurrencedygtig også i fremtiden og  

 en begrundelse for, at den finansielle lovgivning ikke bør fastholde  

 unødvendige ejerbarrierer.
 Det er samtidigt vigtigt, at de finansielle virksomheder  

 får mulighed for at sikre sig størst muligt afkast af deres  

 investeringer, herunder at forsikringsselskaber og pensionskasser mv.  

 får bedre mulighed for at sikre deres pensionskunder den bedst mulige  

 forrentning af pensionsmidlerne.
 Et modgående hensyn mod en fuldstændig  

 ophævelse af reglerne i den finansielle lovgivning om bestemmende  

 indflydelse er, at de finansielle virksomheder forvalter betroede midler,  

 herunder problemstillinger i forbindelse med en hovedaktionærs  

 hæftelse for selskabet.
Efter gældende lovgivning må to finansielle  

 virksomheder inden for samme lovområde ikke tilsammen udøve  

 bestemmende indflydelse.
Tilsvarende regler gælder for ATP og LD.
To  

 virksomheder inden for forskellige områder (eksempelvis et  

 pengeinstitut og et forsikringsselskab) må derimod tilsammen  

 udøve bestemmende indflydelse.
Det er svært, at begrunde opretholdelsen af denne  

 retstilstand.
Det skyldes bl.a., at det ikke er mere risikabelt for to  

 selskaber inden for samme lovområde, eksempelvis to  

 livsforsikringsselskaber, at udøve bestemmende indflydelse, end det er  

 for to virksomheder inden for forskellige lovområder.
 Lovforslaget indebærer en lempelse af de  

 nuværende regler uden at ændre ved det generelle forbud mod at  

 én finansiel virksomhed kan udøve bestemmende indflydelse i en  

 anden ikke-finansiel virksomhed.
Forslaget indebærer, at et forsikringsselskab i  

 fællesskab med en eller flere andre virksomheder, kan drive alle former  

 for erhvervsvirksomhed, f.eks. industri- eller rederivirksomhed, blot  

 virksomheden ikke drives i fællesskab med pengeinstitutter,  

 forsikringsselskaber, fondsmæglerselskaber eller realkreditinstitutter,  

 der indgår i koncern med forsikringsselskabet eller med  

 forsikringsselskaber, der indgår i administrationsfællesskab med  

 forsikringsselskabet.
Endvidere vil særlovgivning inden for  

 særlige områder kunne begrænse mulighederne for drift af  

 anden virksomhed.
 Ved et administrationsfællesskab mellem  

 forsikringsselskaber forstås som hidtil et organiseret samarbejde  

 mellem flere forsikringsselskaber og/eller pensionskasser om såvel  

 administrative funktioner som investeringsdispositioner.
Forslaget indebærer, at den eksisterende adgang til  

 at drive anden virksomhed sammen med finansielle virksomheder, der ikke er  

 forsikringsselskaber, men som indgår i koncern med  

 forsikringsselskabet, bortfalder.
Skærpelsen er i overensstemmelse med  

 betænkning nr. 1376 om den finansielle sektor efter år 2000,  

 hvoraf det fremgår, at det forudsættes, at virksomheder ikke  

 indgår i en koncern eller et administrationsfællesskab.  

 Forsikringsselskaber, der i dag driver anden erhvervsvirksomhed sammen med  

 pengeinstitutter, forsikringsselskaber, fondsmæglerselskaber eller  

 realkreditinstitutter, der indgår i koncern med forsikringsselskabet,  

 kan forsætte med at drive de pågældende virksomheder, jf.  

 lovforslagets § 2, stk. 5.
 Kravet om, at virksomheden skal drives i fællesskab  

 med andre, medfører, at det enkelte forsikringsselskab fortsat ikke  

 direkte eller indirekte må have bestemmende indflydelse på  

 virksomheden, jf. § 6, stk. 2.
Den fælles drift kan ikke ske sammen med  

 pengeinstitutter, forsikringsselskaber, fondsmæglerselskaber eller  

 realkreditinstitutter, der indgår i koncern med forsikringsselskabet  

 eller sammen med forsikringsselskaber, der indgår i  

 administrationsfællesskab med forsikringsselskabet.
Dette  

 indebærer, at de nævnte virksomheder i samme koncern betragtes  

 som ét selskab ved vurderingen af, om der foreligger bestemmende  

 indflydelse.
To forsikringsselskaber, der indgår i samme koncern eller  

 administrationsfællesskab, kan således ikke eje hver en tredjedel  

 af f.eks. en industrivirksomhed sammen med en rederivirksomhed, der ikke  

 indgår i koncernen.
Der er derimod ikke noget til hinder for, at et  

 forsikringsselskab sammen med f.eks. en rederivirksomhed, der er  

 søsterselskab til forsikringsselskabet, og et forsikringsselskab, der  

 ikke indgår i koncernen eller administrationsfællesskabet, ejer  

 industrivirksomheden.
Tilsvarende hindrer lovforslaget ikke, at anden  

 virksomhed kan drives i fællesskab med forsikringsselskabets  

 holdingselskab.
 Muligheden efter de nugældende regler for to eller  

 flere forsikringsselskaber at udøve bestemmende indflydelse over et  

 kapitalformidlingsaktieselskab bliver med den foreslåede nye regel i  

 stk. 3 overflødig.
 Uanset lovforslaget skal et forsikringsselskab opfylde lov  

 om forsikringsvirksomheds øvrige regler, herunder ledelsesreglerne i  

 §§ 83 - 101, kapitalgrundlagsreglerne i medfør af § 34,  

 investeringsreglerne i §§ 127 a - 134 a samt reglerne om koncerninterne  

 transaktioner i §§ 142 - 144 a.
Bestemmelsen om, at virksomheden skal drives i et andet  

 selskab end forsikringsselskabet, skal forstås således, at  

 virksomheden skal drives i et særskilt selskab med begrænset  

 ansvar.
Virksomheden kan således ikke drives som et interessentskab  

 eller på anden måde, der medfører, at et  

 forsikringsselskab kommer til at hæfte direkte for virksomhedens  

 gæld m.v.
 Det foreslåede stk. 4 svarer  

 indholdsmæssigt til den nugældende § 6, stk. 4, 2.  

 pkt.
 Stk. 5 skal sikre, at et forsikringsselskab, der  

 sammen med andre virksomheder driver anden virksomhed, ikke lider  

 økonomiske tab som følge af ændringer i koncern- eller  

 ejerforhold.
 Situationen kan for eksempel opstå:
hvis et forsikringsselskab, der ejer 25 pct. af en  

 skotøjsfabrik, fusionerer med et andet forsikringsselskab, der ejer 26  

 pct. af skotøjsfabrikken, eller hvis et holdingselskab, der ejer et forsikringsselskab,  

 som ejer 25 pct. af en skotøjsfabrik, køber et pengeinstitut,  

 der ejer 26 pct. af samme skotøjsfabrik.
I det første tilfælde vil der ske en  

 overtrædelse af § 6, stk. 1, og i det andet tilfælde en  

 overtrædelse af § 6, stk. 3. Det vil i sådanne situationer  

 være rimeligt, at der gives en frist til afvikling.
Bestemmelsen  

 omfatter alle situationer, hvor ændringer i koncern- eller ejerforhold  

 medfører, at § 6, stk. 1 eller 3 overtrædes.
Til nr. 2 For forsikringsselskaber suppleres aktieselskabslovens  

 regler om apportindskud, d.v.s. indbetaling i andre værdier end aktier,  

 af § 16. Der er tale om en særegen bestemmelse for  

 forsikringsselskaber, idet aktieselskabsloven ikke kræver godkendelse  

 af, at aktiekapitalen tilvejebringes helt eller delvist ved apportindskud.  

 Bestemmelsen foreslås ophævet, idet der ikke har været  

 konstateret et tilsynsmæssigt behov for særskilt at kræve  

 tilladelse fra Finanstilsynet, når et forsikringsselskabs kapital  

 ønskes indbetalt i andre værdier end kontanter.
Herved bringes  

 lov om forsikringsvirksomhed på dette punkt i overensstemmelse med den  

 øvrige finansielle lovgivning.
Aktieselskabslovens regler om  

 indbetaling af selskabskapitalen, herunder reglerne om apportindskud, som  

 kræver at der foreligger vurderingsberetning udfærdiget af  

 uvildige vurderingsmænd, finder fortsat herefter anvendelse, også  

 på gensidige forsikringsselskaber, jf. i øvrigt  

 bemærkningerne til lovforslagets § 1, nr. 6.
Til nr. 3 De gældende regler i tilsynslovgivningen foreskriver  

 underretning af tilsynet og forhåndsgodkendelse af direkte eller  

 indirekte erhvervelse af kvalificerede andele i virksomheder under tilsyn.  

 Som anført er der ved lov nr. 328 af 31. maj 1999 indført  

 kapitalkrav til holdingselskaber, hvis virksomhed udelukkende eller  

 hovedsageligt består i at eje kapitalandele i finansielle virksomheder.  

 Dette var første skridt i indførelsen af et egentligt tilsyn  

 med disse holdingselskaber.
Som en yderligere foranstaltning foreslås i  

 stk. 9 indført en regel om godkendelse af direkte og indirekte  

 erhvervelse af kvalificerede andele i holdingselskabet.
Af § 33 a, stk. 1 fremgår, at  

 Finanstilsynet efter nugældende regler skal godkende direkte eller  

 indirekte erhvervelse af kvalificerede andele i forsikringsselskabet.
Hvis en  

 erhvervelse af en kvalificeret andel i holdingselskabet medfører, at  

 aktionæren får en sådan dominerende indflydelse på  

 holdingselskabet, at aktionæren derved reelt kommer til at besidde en  

 kvalificeret indirekte andel af forsikringsselskabet, vil erhvervelsen ikke  

 alene være omfattet af det foreslåede stk. 9, men også  

 af den gældende § 33 a, stk. 1 Det foreslåede stk. 9 vil medføre, at  

 der også i de tilfælde, hvor erhvervelsen ikke medfører  

 dominerende indflydelse i holdingselskabet, skal ske  

 forhåndsgodkendelse af og indberetning til Finanstilsynet, dog kun for  

 aftaler om erhvervelser indgået efter lovens ikrafttræden.
 Såfremt der er tale om en erhvervelse, der  

 både er omfattet af det gældende stk. 1 og af det hermed  

 foreslåede stk. 9, skal der alene indgives én  

 ansøgning til Finanstilsynet.
Til nr. 4 Til § 33 c Ved etablering af en koncernstruktur, hvori der  

 indgår både finansiel og ikke-finansiel virksomhed, vil det  

 være muligt at undgå, at holdingselskabet kommer under tilsyn og  

 bliver omfattet af reglerne om solvenskrav til de holdingselskaber, hvis  

 virksomhed udelukkende eller hovedsageligt består i at eje  

 kapitalandele i finansielle virksomheder samt reglerne om krav til  

 holdingselskabernes ledelse med hensyn til egnethed og hæderlighed.
For  

 at undgå, at koncernstrukturen indrettes med dette formål  

 foreslås det, at Finanstilsynet skal have hjemmel til at forlange de  

 finansielle virksomheder udskilt i en delkoncern under et andet  

 holdingselskab, hvis virksomhed udelukkende eller hovedsageligt består  

 i at eje kapitalandele i finansielle virksomheder.
Finanstilsynet kan  

 kræve en sådan udskillelse både ved etableringen af  

 koncernstrukturen og senere.
Der er særlige risici forbundet med at indgå i  

 en koncern, bl.a. kan økonomiske vanskeligheder i en del af koncernen  

 »smitte« de øvrige koncernselskaber.
Det kan endvidere være  

 vanskeligt at føre et effektivt tilsyn med et selskab under tilsyn,  

 der i øvrigt indgår i koncernen, hvilket bl.a. er baggrunden for  

 reglerne om »snævre forbindelser« (§ 9, stk. 4 og 5 i lov om  

 forsikringsvirksomhed). Et krav om udskillelse af de finansielle virksomheder  

 i en delkoncern kan være nødvendigt i sådanne  

 tilfælde.
Der kan herved i øvrigt henvises til anbefalingerne i  

 Rapporten fra Committee of Governers of the Central Banks of Member States of  

 the European Economic Community af 28. april 1992 side 12, hvoraf  

 følgende fremgår: »The corporate and management structure of the  

 group must be transparent and enable effektive supervision.
Supervisors  

 should have the power to achieve a change to unsatisfactory structures,  

 particularly against the risk of contagion, both at the authorization stage  

 and post authorisation.
In the case of a mixed-activity group supervisors  

 should be able to insist that it be structured in such a way that its  

 financial activities are managed through a self-contained financial  

 sub-group.« Hvornår udskillelse af de finansielle  

 virksomheder er påkrævet, må vurderes i hvert enkelt  

 tilfælde.
I denne vurdering skal der ses på, hvorvidt koncernen  

 er struktureret således, at holdingselskabet ikke skal opfylde  

 solvenskravene, eller holdingselskabets ledelse ikke opfylder kravene til  

 egnethed og hæderlighed, eller koncernstrukturen i øvrigt  

 vanskeliggør varetagelsen af tilsynets opgaver.
Ved udskillelsen opnås, at de finansielle  

 virksomheders nye moderselskab som nævnt bliver et holdingselskab, hvis  

 virksomhed udelukkende eller hovedsageligt består i at eje  

 kapitalandele i finansielle virksomheder.
Dette nye holdingselskab vil dermed  

 blive omfattet af reglerne om solvenskrav m.v.
Til § 33 d Når der skal gives tilladelse til en virksomhed  

 under tilsyn, stilles der dels kapitalkrav, dels krav til ledelsens - dvs.  

 medlemmerne af bestyrelsen og direktionen - egnethed og  

 hæderlighed.
Ved lov nr. 328 af 31. maj 1999 blev der, som  

 første skridt mod indførelsen af et egentligt tilsyn med  

 holdingselskaber, indført kapitalkrav til holdingselskaber, hvis  

 virksomhed udelukkende eller hovedsageligt består i at eje  

 kapitalandele i finansielle virksomheder.
Som et yderligere led i  

 indførelsen af et sådant tilsyn foreslås nu, at  

 holdingselskabets ledelse skal opfylde samme krav om egnethed og  

 hæderlighed, som ledelserne i de finansielle virksomheder, herunder at  

 medlemmer af bestyrelse og direktion i holdingselskabet skal besidde  

 tilstrækkelig erfaring og indsigt til, at de kan varetage den  

 overordnede ledelse og overvåge de forskelligartede virksomheders  

 risici.
 Efter de gældende regler kan Finanstilsynet  

 tilbagekalde et selskabs tilladelse (koncession) til at drive  

 forsikringsvirksomhed, såfremt forsikringsselskabet ikke opfylder det  

 gældende solvenskrav eller ledelsen ikke opfylder kravene til egnethed  

 og hæderlighed, jf. ovenfor.
I forlængelse heraf foreslås der  

 indført en regel om, at Finanstilsynet skal kunne forlange, at et  

 moderselskab afhænder kapitalandelene i et forsikringsselskab, hvis  

 moderselskabet ikke opfylder solvenskravet i den gældende § 34,  

 stk. 7 eller, hvis ledelsen i moderselskabet ikke opfylder kravene til  

 egnethed eller hæderlighed.
I den oven for nævnte rapport fra  

 Committee of Governors of the Central Banks of the Member States of the  

 European Economic Community anføres følgende herom (side 12):  

»The parent company of  

 a financial conglomerat or of the financial sub-group within a mixed-activity  

 group should be a source of strength to the group, both qualitatively and  

 quantitatively; if it is unable or unwilling to discharge this role,  

 supervisors should have the power to require disinvestment by a parent  

 company of its investment in supervised subsidiaries.« Som § 33 d, nr. 3 foreslås, at en  

 afhændelse af kapitalandelene kan kræves, såfremt  

 moderselskabet modvirker en forsvarlig drift af forsikringsselskabet.  

 Begrebet »modvirker en forsvarlig drift« kendes tillige fra § 33 b,  

 hvorefter Finanstilsynet kan ophæve kapitalejeres stemmeret, hvis de  

 modvirker en forsvarlig drift.
Der henvises i øvrigt til Professor  

 Erik Werlauff's redegørelse om Finanstilsynets indgrebsmuligheder  

 (Finanstilsynets årsberetning 1998), hvori spørgsmålet om  

 »Modvirkning af forsvarlig drift« behandles.
I redegørelsen beskrives endvidere, at  

 forvaltningsrettens almindelige proportionalitetsprincip finder anvendelse.  

 Der skal være forholdsmæssighed (proportionalitet) mellem det  

 tilsigtede mål og det anvendte middel.
Der må ikke anvendes mere  

 indgribende foranstaltninger, hvis det er tilstrækkeligt at anvende  

 mindre indgribende midler.
Dette indebærer, at Finanstilsynet indgreb  

 ikke må være videregående, end formålet  

 kræver.
Den foreslåede § 33 d finder alene anvendelse  

 på moderselskaber, hvis virksomhed udelukkende eller hovedsageligt  

 består i at eje kapitalandele i finansielle virksomheder.
Andre  

 holdingselskaber kan bringes ind under reglen i de tilfælde, hvor den  

 foreslåede § 33 c bringes i anvendelse.
Til nr. 5 § 34, stk. 3, er hjemmelen for udstedelsen af  

 kapitalgrundlagsbekendtgørelserne for forsikringsselskaber  

 (bekendtgørelse nr. 637 af 6. juli 1994 om kapitalgrundlag for  

 livsforsikringsvirkomhed for forsikringsselskaber med  

 vedtægtsmæssigt hjemsted her i landet samt bekendtgørelse  

 nr. 638 af 6. juli 1994 om kapitalgrundlag for skadesforsikringsvirkomhed for  

 forsikringsselskaber med vedtægtsmæssigt hjemsted her i  

 landet).
 Ved den foreslåede ændring præciseres,  

 at Finanstilsynet i disse bekendtgørelser ikke alene skal  

 fastsætte regler for, hvorledes egenkapitalelementerne, som  

 selskabskapital og sikkerhedsfond, skal medregnes til basiskapitalen, men  

 tillige regler for i hvilket omfang de efterstillede kapitalelementer,  

 såsom ansvarlig lånekapital og medlemskonti i gensidige selskaber  

 og tværgående pensionskasser, skal medregnes hertil.
Til nr. 6 Bestemmelsen angiver hvilke regler i aktieselskabsloven,  

 der finder anvendelse på gensidige forsikringsselskaber.
Det  

 foreslås at justere denne bestemmelse, således at også  

 aktieselskabslovens krav i § 11, stk. 2 om fuldt indbetalt  

 selskabskapital finder anvendelse på de gensidige forsikringsselskabers  

 indbetaling af garantikapital.
Bestemmelsen er ikke udtryk for en  

 skærpelse af retstilstanden.
Til nr. 7 Bestemmelsen foreslås ophævet som en  

 konsekvens af lovforslagets § 1, nr. 2. Aktieselskabslovens regler om  

 apportindskud §§ 6-6 c og § 11 om, at et aktieselskab ikke kan  

 registreres, medmindre det samlede aktiebeløb som er bindende tegnet  

 og tildelt, er fuldt indbetalt, finder herefter anvendelse på et  

 gensidigt forsikringsselskab med de nødvendige tilpasninger, jf.  

 § 72.
Til nr. 8 Den ansvarshavende aktuar er ansat i  

 livsforsikringsselskaber og tværgående pensionskasser med den  

 opgave at påse, at forsikringstagernes og medlemmernes interesser  

 bliver tilgodeset.
Aktuarens lovmæssige opgaver er beskrevet i  

 § 89, stk. 4-6. F.eks. skal den ansvarshavende aktuar påse,  

 at selskabet overholder sit tekniske grundlag samt indberette enhver  

 tilsidesættelse heraf til Finanstilsynet.
Såfremt den  

 ansvarshavende aktuar samtidig er medlem af selskabets direktion, kan der  

 være risiko for at aktuaren kan blive stillet i en uheldig  

 interessekonflikt mellem varetagelse af forsikringstagernes eller  

 aktionærernes interesser.
 Bestemmelsen skal derfor sikre, at den ansvarshavende  

 aktuar som kontrolorgan er uafhængig af selskabets ledelse.  

 Bestemmelsen skal ses i sammenhæng med ledelsesreglerne i §§ 92  

 a-92 g.
 Til bestemmelsen er knyttet den overgangsregel, jf.  

 lovforslagets § 2, stk. 2, at en ansvarshavende aktuar fortsat kan  

 være medlem af direktionen, hvis den pågældende varetager  

 denne stilling ved lovens ikrafttræden.
Til nr. 9 Ændringen er af rent redaktionel karakter og  

 præciserer, at interne revisorer, som det hele tiden har været  

 tilsigtet, også kan fungere i virksomheder inden for samme  

 administrationsfællesskab.
Til nr. 10 Bestemmelsen tilsigter at bringe de gensidige selskabers  

 frist for afholdelse af generalforsamling i overensstemmelse med reglerne for  

 aktieselskaber.
Til nr. 11 Efter de gældende regler kan forsikringsselskaber og  

 pensionskasser frit fastlægge deres regnskabsperiode, dog således  

 at den altid skal være tolv måneder.
For øvrige  

 virksomheder i den finansielle sektor gælder, at kalenderåret er  

 obligatorisk som regnskabsperiode.
Det foreslås, at reglerne for forsikringsselskaber  

 harmoniseres med reglerne for de øvrige virksomheder i den finansielle  

 sektor, f.eks. pengeinstitutter og realkreditinstitutter.
En  

 regnskabsperiode, der er sammenfaldende med den, der i øvrigt  

 følges inden for sektoren, giver regnskabslæserne de bedste  

 muligheder for relevante sammenligningstal.
Samtidig vil en fælles  

 regnskabsperiode for forsikringsselskaberne være mest  

 hensigtsmæssig i forhold til Finanstilsynets udarbejdelse af en  

 statistik om sektoren.
I alt 35 forsikringsselskaber har p.t.  

 regnskabsår, der afviger fra kalenderåret.
Det foreslås, at  

 disse selskaber inden for en overgangsperiode skal omlægge deres  

 regnskabsår, så det følger kalenderåret, jf.  

 lovforslagets § 2, stk. 4.
Til nr. 12 Ændringen er af rent ordensmæssig karakter,  

 idet realkreditlovens § 1, stk. 1, nr. 4 ved lov nr. 353 af 6. juni  

 1995 blev ændret til § 1, stk. 5.
Til nr. 13 Kredsen af de omfattede virksomheder udvides dels med  

 fjernere tilknyttede virksomheder, dels med personer, der er  

 aktionærer.
 Dette er en gennemførelse af artikel 8 i  

 forsikringsgruppedirektivet.
 Som en yderligere konsekvens af gennemførelsen af  

 forsikringsgruppedirektivet vil der i bekendtgørelsen om  

 koncerninterne transaktioner blive indsat en bestemmelse om, at de  

 finansielle virksomheder en gang årligt skal indberette  

 væsentlige koncerninterne transaktioner til Finanstilsynet.
Til nr. 14 Når finansielle virksomheder indgår i en  

 koncern, er der ved koncerninterne transaktioner risiko for, at der indirekte  

 overføres midler mellem selskaberne, hvis der fastsættes en pris  

 eller vilkår, der ikke er markedsmæssige.
Til imødegåelse heraf har Finanstilsynet i  

 medfør af stk. 1 udstedt bekendtgørelse nr. 189 af 24.  

 marts 1998 om koncerninterne transaktioner.
Derudover er der i den  

 finansielle lovgivning særlige bestemmelser om visse typer af  

 koncerninterne transaktioner (primært lån og  

 sikkerhedsstillelse).
 Såfremt en transaktion i dag indgås i strid  

 med reglerne i den nævnte bekendtgørelse, er sanktionen straf i  

 form af bøde.
Som yderligere sanktion foreslås det i stk. 2,  

 at transaktionen skal ophæves, og ydelserne tilbageleveres med  

 forbehold for tredjemands eventuelle bedre stiftede rettigheder eller anden  

 umulighed.
Er der således eksempelvis tale om en aftale om salg af et  

 aktiv i strid med bekendtgørelsen om koncerninterne transaktioner, og  

 bliver aktivet af forsikringsselskabets medkontrahent derefter videresolgt  

 til en tredjemand, som efter dansk rets almindelige regler om eksstinktion af  

 rettigheder har erhvervet ret til aktivet, kan tilbagelevering ikke finde  

 sted.
 Udgangspunktet for Finanstilsynets vurdering af, hvorvidt  

 en transaktion er indgået i strid med reglerne i bekendtgørelsen  

 om koncerninterne transaktioner, vil være den erklæring,  

 selskabets revisorer afgiver herom i revisionsprotokollatet vedrørende  

 årsregnskabet, jf. § 4, stk. 5, i bekendtgørelse om  

 revisionens gennemførelse i finansielle virksomheder og finansielle  

 koncerner.
Da der er tale om tilbagelevering, vil alene transaktioner  

 vedrørende ydelser, der rent faktisk kan tilbageleveres, skulle  

 ophæves i medfør af bestemmelsen.
Er der indgået en aftale  

 i strid med bekendtgørelsen om koncerninterne transaktioner, om  

 eksempelvis en arbejdsydelse, kan en sådan ikke tilbageleveres.
 Kan ydelserne ikke tilbageleveres, vil  

 forsikringsselskabet eventuelt kunne få et økonomisk tab  

 erstattet efter dansk rets almindelige erstatningsregler.
 Består ydelsen i, at forsikringsselskabet skal  

 stille sikkerhed, skal en sådan sikkerhedsstillelse ophøre,  

 medmindre sikkerhedsstillelsen er afgivet over for en medkontrahent i god  

 tro.
 Den foreslåede bestemmelse i stk. 2 er baseret  

 på principperne i aktieselskabslovens § 115, stk. 3-4 om  

 lån og sikkerhedsstillelse i strid med § 115, stk. 1  

 (ulovlige aktionærlån) og finder alene anvendelse på  

 transaktioner indgået efter lovens ikrafttræden.
En ophævelse af en koncernintern transaktion vil  

 også skulle finde sted i tilfælde, hvor forsikringsselskabets  

 medkontrahent ikke har vilje eller evne til at udligne forskellen mellem  

 markedsvilkår og den koncerninterne transaktions vilkår.
Som  

 eksempel kan nævnes et forsikringsselskabs salg af en fast ejendom til  

 et koncernforbundet selskab til en pris, der ligger under  

 markedsværdien.
Til nr. 15 Indholdet af det eksisterende kapitel 15 er i stort set  

 uændret form, bortset fra visse moderniseringer, overført fra  

 lov om livsforsikringsvirksomhed fra 1904.
 For at skabe bedre overensstemmelse mellem behandlingen af  

 de af kapitel 15 omfattede administrationsboer og behandlingen af finansielle  

 virksomheders konkurs- og likvidationsboer foreslås kapitlets  

 bestemmelser ændret, således at administrationen fremover ikke  

 vil skulle varetages af Finanstilsynet, men af en af Finanstilsynet  

 udnævnt administrator eventuelt i fællesskab med en eller flere  

 medadministratorer med særlig indsigt i forsikringsforhold.
 Den almindelige udvikling siden bestemmelsernes  

 tilblivelse i begyndelsen af århundredet, herunder den øgede  

 differentiering af forsikringsforretningerne, betyder, at der kan være  

 uklarhed omkring de eksisterende bestemmelsers indhold.
 Dertil kommer, at Forsikringsrådet i udtalelse til  

 Markedsværdiudvalget om rentegarantiproblemet af 30. august 1999 har  

 udtalt:
»Reglerne i lov om forsikringsvirksomhed for et  

 administrationsbo findes i lovens kapitel 15, men disse regler er ikke  

 udtømmende.
Ved behandlingen af eventuelle administrationsboer vil  

 Forsikringsrådet konkret afveje forholdet mellem konkurslovens  

 ligebehandlingsprincip og kontributionsprincippet.
Forsikringsrådet  

 finder det rigtigst at tage udgangspunkt i, i hvilket forhold forsikringerne  

 med de forskellige rentegarantier/ydelsesgarantier har bidraget til  

 opbygningen af de eksisterende hensættelser, men vil altså  

 foretage en konkret afvejning af forholdet mellem på den ene side  

 ligebehandlingsprincippet - samme forholdsmæssige reduktion på  

 alle ydelser med rentegaranti - og på den anden side  

 kontributionsprincippet - samme forrentning til alle forsikringer - fra  

 administrationsbo til administrationsbo.« Økonomiministeriet vil derfor nærmere  

 gennemgå reglerne i kapitel 15 og vurdere mulighederne for at  

 præcisere indholdet af bestemmelserne.
Reglerne i kapitel 15 vil  

 eventuelt efterfølgende blive foreslået ændret i  

 overensstemmelse hermed.
Til § 151 I stk. 1 foreslås, at administrationen  

 fremover skal varetages af en af Finanstilsynet udnævnt administrator,  

 i stedet for som hidtil af Finanstilsynet.
 Det foreslåede stk. 2 svarer med  

 konsekvensrettelser til det nuværende § 151, stk. 1.
I stk. 3 foreslås, at administrator kan  

 udpege en eller flere medadministratorer.
Hensigten hermed er at sikre, at  

 administrationen varetages med størst mulig ekspertise og indsigt i  

 relevante forhold.
Udover medadministratorer med indsigt i  

 forsikringsforhold, kan tillige en kurator i forsikringsselskabets konkursbo  

 eller en likvidator i forsikringsselskabets likvidationsbo udpeges som  

 medadministrator, hvis administrator skønner, at dette vil være  

 hensigtsmæssigt for administrationens varetagelse, og eventuelle  

 interessekonflikter ikke vil være hindrende herfor.
 Det foreslåede stk. 4 svarer med mindre  

 ændringer til den nuværende § 152, stk. 3.
I stk. 5 bemyndiges Finanstilsynet til at  

 fastsætte nærmere regler for administrators udførelse af  

 hvervet.
Udover regler om administrators sikkerhedsstillelse vil der bl.a.  

 kunne fastsættes regler om administrators porteføljeforvaltning,  

 administrators orientering af offentlige myndigheder, herunder  

 Finanstilsynet, administrators orientering af forsikringstagerne samt regler  

 om administrationsboets regnskabsforhold.
Til § 152 Den måde, hvorpå de registrerede aktiver skal  

 tages i administrators besiddelse, svarer til principperne i § 131,  

 stk. 9, om registerets deponering på Finanstilsynets  

 forlangende.
 Der er ikke tilsigtet nogen realitetsændring i  

 forhold til den nuværende § 151, stk. 2, bortset fra at det  

 nu er administrator og ikke Finanstilsynet, der skal tage de registrerede  

 aktiver i besiddelse.
I den nuværende § 151, stk. 2, er  

 anført, at det er de registrerede »værdipapirer«, der skal tages  

 i besiddelse.
Denne formulering må imidlertid skulle forstås  

 således, at det er alle de registrerede aktiver, der skal tages i  

 besiddelse, da alle de registrerede aktiver udelukkende tjener til  

 fyldestgørelse for de forsikrede, jf. § 131, stk. 1, og da  

 der for disse aktiver er separatiststilling i tilfælde af  

 forsikringsselskabets konkurs.
 De foreslåede stk. 2, 3, 4 og 5 svarer, bortset  

 fra konsekvensrettelser, til de nuværende § 151, stk. 3, 4,  

 5, og § 152, stk. 1.
Til §§ 153-154 Der er alene tale om konsekvensrettelser som følge  

 af, at administrationen ifølge forslaget skal varetages af en  

 administrator og ikke af Finanstilsynet.
De pågældende bestemmelser udgør  

 retsgrundlaget for den eventuelle nedsættelse af  

 erstatningsbeløbene, som kan blive nødvendig, hvis  

 administrationsboets aktivmasse ikke er tilstrækkelig til at  

 dække forpligtelserne over for forsikringstagerne og de deraf afledte  

 hensættelser.
Endvidere er § 153 afgørende for, hvilke  

 forsikringskrav, der i givet fald må tåle nedsættelse.
Som det anføres i den ovenfor citerede udtalelse  

 fra Forsikringsrådet om rentegarantiproblemet, er reglerne ikke  

 udtømmende.
Den nævnte eventuelle efterfølgende  

 præcisering af reglerne vil formentlig indebære en ændring  

 af disse bestemmelser.
Til § 155 Som en konsekvens af forslaget om, at administrationen  

 skal varetages af en administrator og ikke af Finanstilsynet foreslås  

 reglen i § 155 ændret, så fremgangsmåden i forbindelse  

 med overdragelse af den administrerede bestand bliver så lig reglen i  

 § 157 om et forsikringsselskabs overdragelse af en forsikringsbestand  

 som muligt.
 Indsigelsesfristen på 1 måned - i forhold til  

 3 måneder i § 157 - er dog bibeholdt under hensyn til de  

 særlige omstændigheder omkring en administreret bestand.
Til § 156 Reglen foreslås ændret som en konsekvens af  

 forslaget om, at administrationen skal varetages af en administrator og ikke  

 af Finanstilsynet.
 Stiftelse af det nye gensidige selskab, der skal overtage  

 den administrerede bestand, skal foregå efter lovens almindelige regler  

 om stiftelse af forsikringsselskaber, herunder at Finanstilsynet skal  

 ansøges om koncession.
Til nr. 16 Ændringen er en konsekvens af forslaget om, at  

 administrationen skal varetages af en administrator og ikke af  

 Finanstilsynet.
Til nr. 17 Med lov nr. 328 af 31. maj 1999 introduceredes  

 holdingselskaber, hvis virksomhed udelukkende eller hovedsageligt  

 består i at eje kapitalandele i finansielle virksomheder.
I  

 forlængelse heraf foreslås, at Finanstilsynets bemyndigelse til  

 at udfærdige bestemmelser om revision, herunder om intern revision,  

 udvides til at omfatte disse holdingselskaber og deres  

 dattervirksomheder.
Til nr. 18 Med den foreslåede ændring præciseres,  

 at der ikke er tale om en redegørelse svarende til redegørelsen  

 ved bestandsoverdragelser i medfør af § 157, men alene om en  

 meddelelse fra Finanstilsynet.
Til nr. 19 De nævnte bestemmelser § 9 a, stk. 6,  

 § 33 a, stk. 9, § 33 c og § 33 d, er foreslået  

 indsat enslydende i alle finansielle love.
Bestemmelserne omhandler koncerner  

 med et holdingselskab i spidsen.
I disse koncerner indgår ofte flere  

 typer af finansiel virksomhed.
Et krav om eksempelvis udskillelse af de  

 finansielle virksomheder i en delkoncern vil for eksempel for  

 forsikringsselskabernes vedkommende skulle stilles i medfør af  

 § 33 d, mens kravet i relation til pengeinstitutter vil skulle  

 afgøres efter den foreslåede § 7 d i bank- og  

 sparekasseloven.
I de øvrige finansielle love har Finanstilsynet  

 kompetencen vedrørende bestemmelserne.
I lov om forsikringsvirksomhed  

 har Finanstilsynet og Forsikringsrådet kompetencen i fællesskab.  

 Når der er tale om koncerner, hvori der indgår flere forskellige  

 typer af finansiel virksomhed, vil der således kunne opstå en  

 konflikt om, hvem der er den kompetente myndighed, såfremt  

 bestemmelserne i lov om forsikringsvirksomhed ikke undtages  

 Forsikringsrådets kompetence.
Disse kompetencekonflikter vil i øvrigt kunne  

 opstå i alle forhold om koncerner, hvori der indgår flere typer  

 finansiel virksomhed.
Udvalget om den finansielle sektor efter år 2000  

 gør opmærksom på problemet, idet det anføres, at  

 den gældende tilsynslovgivning ikke tager tilstrækkelig hensyn  

 til den øgede aktivitet i finansielle koncerner samt, at ens produkter  

 bør behandles på samme måde i tilsynslovgivningen.  

 Udvalget foreslår at samle alle fælles bestemmelser fra de  

 nuværende fælles love til en generel tilsynslov for finansielle  

 virksomheder.
I forbindelse med en sådan lov må det  

 forventes, at der skal være samme kompetente myndighed for alle  

 bestemmelser, uanset arten af den finansielle virksomhed.
Den hermed  

 foreslåede undtagelse til Forsikringsrådets kompetence er  

 således tillige første skridt i denne udvikling.
Til nr. 20 I det foreslåede nye 3. pkt. er det  

 præciseret, at Finanstilsynet uden retskendelse kan få adgang til  

 et forsikringsselskabs lokaler og tilsvarende til lokaler, hvorfra filialer  

 og mellemmænd udøver deres virksomhed.
 Denne præcisering er i overensstemmelse med den  

 traditionelle opfattelse af, at Finanstilsynets adgang til at foretage  

 inspektionsbesøg er omfattet af undtagelserne i Grundlovens § 72  

 om boligens ukrænkelighed. en tilsvarende præcisering er allerede  

 gennemført i såvel realkreditloven som lov om  

 værdipapirhandel m.v.
 Forslaget har baggrund i den redegørelse, som  

 Justitsministeriet og Miljø- og Energiministeriet den 17. december  

 1996 afgav til Folketinget om bl.a. udviklingen i forvaltningsmyndighedernes  

 adgang til fast ejendom uden retskendelse og følger de i  

 redegørelsen fastlagte retningslinier for udformningen af bestemmelser  

 om adgang uden retskendelse.
Der er som udgangspunkt ikke tale om adgang for  

 Finanstilsynet til private boliger men udelukkende forretningslokaler.
I  

 ganske få tilfælde er det pågældende selskab dog af  

 så ringe størrelse, at dets forretningslokaler befinder sig i et  

 privat hjem.
Adgangen til forretningslokalet skal være nødvendig  

 for, at Finanstilsynet kan udøve den virksomhed, som loven  

 iøvrigt pålægger tilsynet, nemlig at føre tilsyn  

 med selskabernes overholdelse af tilsynslovgivningen.
Finanstilsynet har  

 behov for at kunne udøve sin tilsynsvirksomhed også i de  

 særlige tilfælde, hvor et forsikringsselskab måtte  

 nægte at give tilsynet de til brug for tilsynsvirksomheden  

 nødvendige oplysninger eller modvirker et inspektionsbesøg.
Finanstilsynet foretager ordinære  

 inspektionsbesøg i alle forsikringsselskaber med jævne  

 mellemrum.
Disse stedlige undersøgelser følger en fast  

 procedure og vil bl.a. indebære gennemgang af specielle områder  

 af relevans for tilsynets vurdering af det pågældende  

 forsikringsselskab.
Finanstilsynet kan dog også foretage  

 ekstraordinære inspektioner, hvor der kræves umiddelbar handling  

 fra Finanstilsynets side.
Hvis et selskab undtagelsesvist skulle modarbejde et  

 inspektionsbesøg i disse situationer, er der ikke fundet baggrund for  

 at foretage begrænsninger i Finanstilsynets adgang til uden  

 retskendelse at foretage inspektioner.
Det er en betingelse, at  

 formålet ikke kan opnås ved anvendelse af mindre indgribende  

 foranstaltninger som f.eks. tvangsbøder.
Til nr. 21 Finanstilsynet kan ifølge den gældende  

 stk. 3 indhente oplysninger samt foretage inspektionsbesøg hos  

 forsikringsselskabers moder-, datter- og søsterselskaber samt  

 virksomheder, som selskabet i øvrigt har særlig tilknytning til  

 (associerede virksomheder). Bestemmelsen skal sikre, at Finanstilsynet kan  

 skaffe sig indseende med transaktioner inden for en finansiel koncern, som  

 måtte være af betydning for forsikringsselskabets soliditet og  

 indskydernes sikkerhed.
I den foreslåede formulering af stk. 3 er det  

 præciseret, at Finanstilsynet uden retskendelse kan få adgang til  

 disse virksomheder.
For så vidt angår forholdet til Grundlovens  

 § 72 om boligens ukrænkelighed henvises til bemærkningerne  

 under pkt. 20.
Opregningen af de virksomheder, som Finanstilsynet uden  

 retskendelse har adgang til, er udtømmende.
De holdingselskaber, som i  

 medfør af lov nr. 328 af 31. maj 1999 blev underlagt kapitalkrav, vil  

 i egenskab af modervirksomheder også være omfattet af  

 bestemmelsen.
For så vidt angår baggrunden for  

 præcisering af bestemmelsen og de forudsætninger, hvorunder denne  

 skal administreres, henvises til bemærkningerne til forslagets  

 § 1, nr. 20 (§ 240, stk. 1) Til nr. 22 Som en konsekvens af lovforslagets § 1, nr. 2 skal  

 Finanstilsynet ikke længere godkende, at et forsikringsselskab ved  

 stiftelsen indbetaler selskabskapitalen i andre værdier end kontanter.  

 Bestemmelsen om, at Finansilsynet i kopi skal modtage de udarbejdede  

 dokumenter i anledning af en senere kapitalforhøjelse, foreslås  

 ændret således, at Finanstilsynet alene skal underrettes herom,  

 såfremt kapitalforhøjelsen sker ved apportindskud eller  

 apportindskud benyttes i forbindelse med stiftelsen af et forsikringsselskab.  

 Finanstilsynet gives herved mulighed for at gøre sig bekendt med  

 vurderingsmændenes udtalelse om de indskudte værdier.
Til nr. 23 Forslaget er en konsekvens af, at retsplejelovens  

 § 21 om kommissionsdomstole og § 21 a om undersøgelsesretter  

 er ophævet og erstattet af lov nr. 357 af 2. juni 1999 om  

 undersøgelseskommissioner.
Bestemmelsen indebærer, at der kan  

 videregives fortrolige oplysninger til en undersøgelseskommission  

 nedsat i medfør af lov om undersøgelseskommissioner.
Til nr. 24 På baggrund af anbefalinger fra udvalget om den  

 finansielle sektor efter år 2000 foreslås, at reglerne om de  

 finansielle virksomheders adgang til at videregive oplysninger ændres.  

 Reglerne suppleres af de generelle databeskyttelsesretlige regler.
Hvor et  

 forhold er reguleret af begge regelsæt, finder de i lov om  

 forsikringsvirksomhed fastsatte regler anvendelse.
 Det samme vil gælde i forhold til de regler om  

 behandling af personoplysninger, der fastsættes i forbindelse med  

 gennemførelsen af Europa-Parlamentets og Rådets direktiv  

 95/46/EF af 24. oktober 1995 om beskyttelse af fysiske personer i forbindelse  

 med behandling af personoplysninger og om fri udveksling af sådanne  

 oplysninger (i det følgende benævnt »direktivet om behandling af  

 personoplysninger«).
Forslagets stk. 1 er en videreførelse  

 af den gældende § 258, stk. 1, 2. pkt.
Personkredsen og de  

 beskyttede oplysninger er de samme som i den gældende § 258,  

 stk. 1. Det er således både oplysninger om  

 forsikringstagere, såvel som forsikringsselskabets  

 forretningshemmeligheder, der er omfattet af bestemmelsen.
Det foreslås i stk. 1, 2. pkt., at medlemmer af  

 ledelsen m.v. i visse moderselskaber pålægges tavshedspligt  

 svarende til, hvad der gælder i deres finansielle dattervirksomheder.  

 Ligestillet hermed er uanset betegnelse alle, der varetager tilsvarende  

 opgaver.
De øgede krav til de pågældende moderselskaber i  

 form af blandt andet solvenskrav og krav om opgørelse af store  

 engagementer på koncernbasis medfører, at personer i de  

 pågældende moderselskaber i stigende omfang bliver bekendt med  

 oplysninger, der hidrører fra finansielle virksomheder undergivet  

 tavshedspligt.
Den i stk. 3 foreslåede adgang til at videregive  

 oplysninger til brug for koncernstyring til visse moderselskaber vil  

 yderligere øge mængden af oplysninger, der kan videregives til  

 moderselskaber.
Forslaget er en naturlig konsekvens af denne udvikling.
Det vil stadig være tilladt at videregive  

 oplysninger, når videregivelsen ikke kan anses som uberettiget.
Efter  

 praksis anses det for eksempel ikke som uberettiget at videregive  

 oplysninger, hvor pligten hertil følger af lovgivning.
Det anses  

 endvidere ikke som uberettiget, at videregive oplysninger i forbindelse med  

 et forsikringsselskabs eventuelle fusion eller sammenlægning med et  

 andet forsikringsselskab, i det omfang det er nødvendigt for, at det  

 overtagende forsikringsselskab kan vurdere boniteten af forsikringsbestanden  

 i det andet forsikringsselskab.
I forbindelse med forsikringstageres klage  

 til forsikringsankenævnet eller ved civile retssager anses det normalt  

 ikke som uberettiget at videregive oplysninger, der er nødvendige for,  

 at forsikringsselskabet kan varetage sine retlige interesser.
Videregivelse  

 til advokat, revisor eller edb-servicebureau vil efter omstændighederne  

 ikke anses som uberettiget.
Når forsikringstageren har givet sit  

 samtykke til offentliggørelse af en oplysning, er der ikke  

 længere nogen beskyttelsesinteresse, og forsikringsselskabets  

 videregivelse af oplysningerne vil derfor ikke anses som uberettiget.
 Forslagets stk. 2 er en videreførelse  

 af den adgang til at videregive sædvanlige oplysninger om  

 forsikringstagerens forhold indenfor koncerner, som ved forslagets  

 fremsættelse findes i lov om forsikringsvirksomhed § 258,  

 stk. 1, 3. pkt.
Videregivelse kan kun ske, såfremt videregivelsen er  

 erhvervsmæssigt begrundet.
Videregivelse kan for eksempel være  

 erhvervsmæssigt begrundet, hvor videregivelsen medfører en  

 administrativ eller økonomisk besparelse, for eksempel fordi ensartede  

 serviceopgaver samles i en af de finansielle virksomheder i koncernen.
 En følge af kravet om erhvervsmæssig  

 begrundelse er, at der ikke må videregives mere personlige oplysninger  

 end nødvendigt for at tilgodese den erhvervsmæssige interesse i  

 videregivelsen.
 Sædvanlige oplysninger om forsikringstagerens  

 forhold omfatter stamoplysninger (forsikringstagerens navn, adresse, stilling  

 m.v.) samt oplysninger af økonomisk art (forsikringernes art, antal og  

 størrelse) ifølge bemærkningerne til den hidtil  

 gældende bestemmelse.
 Efter praksis er blandt andre følgende oplysninger  

 anset som omfattet af begrebet stamoplysninger: navn, stilling, cpr-nummer.,  

 telefon- og telefaxnummer, SE-nummer, konstrueret forsikringstagernummer,  

 virksomhedsform, virksomhedsnummer i Erhvervs- og Selskabsstyrelsen,  

 koncernrelationer (moder-/datterselskaber), servicerelationer samt  

 forsikringstagerens ønske om totalrådgivning.
Følgende oplysninger er blandt andre anset for at  

 være omfattet af begrebet oplysninger af økonomisk art:  

 produktinformationer (oplysninger om, hvilke typer af produkter  

 forsikringstageren har), opkrævningsform, betalingssted og  

 administration, skatteindberetningskoder, branchekoder og landekoder.
Der er  

 ikke tale om en udtømmende gengivelse af praksis.
 Det vil ikke efter dette stykke være tilladt at  

 videregive oplysninger om rent private forhold, jf. nedenfor  

 vedrørende forslagets stk. 3, eller andre oplysninger, der  

 ikke er sædvanlige oplysninger om forsikringtagerens forhold.
Der kan kun videregives oplysninger til de i forslaget  

 nævnte selskaber.
Ved forslagets fremsættelse omfattes  

 forsikringsselskaber, pengeinstitutter, realkreditinstitutter og  

 fondsmæglerselskaber.
Forslagets stk. 3 indebærer en udvidelse  

 af adgangen til at videregive fortrolige oplysninger.
Efter gældende  

 lov må alene sædvanlige oplysninger om forsikringstagerens  

 forhold videregives til koncernforbundne selskaber, for hvilke der  

 lovmæssigt er fastsat tavshedspligt.
 Det foreslås i stk. 3, at alle oplysninger, der  

 ikke vedrører rent private forhold, kan videregives til  

 forsikringsselskabets moderselskab, såfremt moderselskabet er en  

 finansiel virksomhed, jf. § 37, stk. 7, til brug for styring af den  

 koncern, forsikringsselskabet indgår i.
 Ved finansielle virksomheder forstås i  

 overensstemmelse med § 34, stk. 7, forsikringsselskaber,  

 pengeinstitutter, realkreditinstitutter, fondsmæglerselskaber,  

 virksomheder, der driver accessorisk virksomhed til de nævnte, samt  

 finansieringsinstitutter som defineret i Rådets andet direktiv  

 89/646/EØF af 15. december 1989 om samordning af lovgivningen om  

 adgang til at optage og udøve virksomhed som kreditinstitut og om  

 ændring af direktiv 77/780/EØF (2. bankharmoniseringsdirektiv)  

 artikel 1, nr. 6. Finansielle holdingselskaber, jf. § 37 a, stk. 4,  

 og moderselskaber, jf. § 37 b, stk. 1, jf. lov om banker og  

 sparekasser m.v., er omfattet af definitionen af  

 finansieringsinstitutter.
Efter stk. 3 kan blandt andet oplysninger om  

 privatpersoners indtægter og formueforhold, restancer,  

 risikoklassifikationer og hensættelser m.v. videregives.
Disse  

 oplysninger kan ikke videregives efter stk. 2.
Oplysninger, der vedrører rent private forhold,  

 omfatter blandt andet oplysninger om væsentlige sociale problemer,  

 separations- og skilsmissebegæringer, familiestridigheder,  

 adoptionsforhold, strafbare forhold, oplysninger om racemæssig eller  

 etnisk baggrund, politisk, religiøs eller filosofisk overbevisning,  

 fagforeningsmæssigt tilhørsforhold, helbredsforhold og seksuelle  

 forhold m.v.
Disse oplysninger kan ikke videregives.
Videregivelsen skal ske til brug for styring af den  

 koncern, forsikringsselskabet indgår i.
Der skabes hermed mulighed for,  

 at moderselskabet i en koncern får det bedst mulige redskab til  

 vurdering af koncernens samlede risici.
Det er endvidere en betingelse for  

 videregivelsen, at det modtagende selskab faktisk er den virksomhed, der  

 foretager styringen af den pågældende koncern.
 Bestemmelsen omfatter blandt andet oplysninger, som er  

 videregivet i henhold til lov om banker og sparekasser m.v. § 37 b, jf.  

 lov om forsikringsvirksomhed § 34, stk. 7.
Koncernstyring omfatter hverken markedsføring eller  

 rådgivning.
Der kan derfor ikke videregives oplysninger til varetagelse  

 af disse formål, og oplysninger, der er videregivet til de nævnte  

 selskaber, kan ikke anvendes til disse formål.
 Forslagets stk. 4 er en videreførelse  

 af den gældende bestemmelsen i lov om forsikringsvirksomhed § 258,  

 stk. 2, 4. og 5. pkt.
 Ved samtykke forstås enhver frivillig, specifik og  

 informeret viljestilkendegivelse, hvorved forsikringstageren indvilger i, at  

 oplysninger om forsikringstageren videregives.
 Der gælder ikke noget formkrav til samtykket, som  

 derfor kan afgives såvel skriftligt, herunder digitalt, som  

 mundtligt.
 Samtykket skal være specifikt, hvilket  

 indebærer, at det af samtykket klart skal fremgå, hvilke  

 oplysninger der videregives, hvilke formål videregivelsen tjener, samt  

 hvem modtageren af oplysningerne er.
Det er desuden et krav, at forsikringstageren er  

 informeret om samtykkets indhold.
Herved forstås, at  

 forsikringsselskabet skal sikre sig, at forsikringstageren har  

 tilstrækkelig information til fuldt ud at forstå samtykkets  

 omfang.
Det påhviler forsikringsselskabet at løfte bevisbyrden  

 for, at der foreligger et samtykke som krævet efter bestemmelsen.
 Samtykket skal være udtrykkeligt, og et stiltiende  

 samtykke er derfor ikke tilstrækkeligt.
Efter forslagets stk. 5, 1. pkt., skal  

 forsikringsselskabet påse, at de personer, der modtager fortrolige  

 oplysninger om forsikringstagerens forhold, har kendskab til, at de er  

 omfattet af tavshedspligt.
Dette kan eventuelt ske ved, at den modtagende  

 virksomhed forpligter sig til at informere sine medarbejdere, hvorefter  

 forsikringsselskabet ikke selv behøver at informere den enkelte  

 medarbejder.
Såfremt den modtagende virksomhed er en finansiel  

 virksomhed, hvor de ansatte i forvejen er underlagt en lovfastsat  

 særlig tavshedspligt, kan det afgivende forsikringsselskab  

 forudsætte, at de ansatte er bekendt med tavshedspligten.
Det påhviler forsikringsselskabet at fastsætte  

 retningslinier for, hvilke oplysninger, der kan videregives efter forslagets  

stk. 6. Disse retningslinier skal være offentligt  

 tilgængelige.
Formålet med reglen er at give forsikringstageren  

 mulighed for at fravælge et selskab, der videregiver flere oplysninger,  

 end forsikringstageren ønsker.
Retningslinierne skal angive, hvilke typer af oplysninger  

 om forsikringstageren der videregives til hvilke typer af virksomheder.
Det  

 behøver ikke at være en detaljeret opremsning af alle  

 oplysninger, men retningslinierne skal give forsikringstagerne et  

 tilstrækkeligt præcist indtryk af, hvor personlige oplysninger  

 der videregives.
Retningslinierne behøver ikke at blive udleveret til  

 alle forsikringstagere, men de skal være tilgængelige for alle  

 forsikringstagere.
Dette vil eksempelvis være tilfældet,  

 såfremt retningslinierne fremgår af en brochure, der kan  

 udleveres til interesserede forsikringstagere.
Til nr. 25 1. pkt. er uændret i forhold til den  

 gældende bestemmelse.
I 2. og 3. pkt. foreslås  

 bødestraf for ikke at overholde tavshedspligten efter forslagets  

 § 257 b.
Det foreslås endvidere at strafbelægge uberettiget  

 udnyttelse af de fortrolige oplysninger.
Som efter den gældende  

 § 258, stk. 1, 2. pkt., er det således belagt med straf  

 både at overtræde tavshedspligten og uberettiget at udnytte  

 fortrolige oplysninger.
Til § 2 Ikrafttrædelses- og overgangsbestemmelser Det foreslås, at loven træder i kraft den 1.  

 april 2000.
 Overgangsreglen i stk. 2 sikrer, at den  

 ansvarshavende aktuar, der ved lovens ikrafttræden tillige er ansat som  

 direktør i selskabet, kan fortsætte hermed, indtil den  

 pågældende fratræder ansættelsesforholdet.
 I stk. 3 foreslås, at reglerne om, at  

 perioden fra regnskabets afslutning til generalforsamlingens afholdelse  

 højst må udgøre 5 måneder mod nu 6 måneder,  

 første gang skal finde anvendelse, når årsregnskabet  

 afsluttes i år 2000. Afsluttes et årsregnskab eksempelvis 31.  

 december 2000, skal generalforsamlingen således være afholdt  

 inden udgangen af maj måned 2001.
Overgangsreglen i stk. 4 sikrer, at de  

 forsikringsselskaber, der har et regnskabsår, der afviger fra  

 kalenderåret får en periode til at foretage omlægningen til  

 kalenderåret.
I alt 35 forsikringsselskaber har p.t. regnskabsår,  

 der afviger fra kalenderåret.
Det foreslås, at disse selskaber  

 senest med virkning for år 2002 skal have omlagt deres  

 regnskabsår, så det følger kalenderåret.
Det  

 foreslås, at Finanstilsynet får mulighed for at dispensere fra  

 dette krav.
Dispensationen tænkes specielt anvendt i tilfælde,  

 hvor selskabet er under afvikling eller i tilfælde, hvor andre forhold  

 gør det uhensigtsmæssigt, at omlægningen skal finde sted  

 inden for denne frist.
Omlægningsperioden må i henhold til  

 forslaget ikke overstige tolv måneder.
Dette krav svarer til  

 årsregnskabslovens krav i forbindelse med omlægninger, jf.  

 § 3, stk. 3, i årsregnskabsloven.
Forslaget medfører, at forsikringsselskaber, der i  

 dag driver anden erhvervsvirksomhed sammen med forsikringsselskaber,  

 pengeinstitutter, fondsmæglerselskaber eller realkreditinstitutter, der  

 indgår i koncern eller administrationsfællesskab med  

 forsikringsselskabet, kan forsætte med at drive de  

 pågældende virksomheder.
De pågældende selskaber  

 pålægges at underrette Finanstilsynet herom, af hensyn til den  

 fremtidige håndhævelse af bestemmelsen.
Til § 3 Færøerne og Grønland Det foreslås, at loven ikke skal gælde for  

 Færøerne og Grønland.
Lovens § 1 kan dog  

 sættes i kraft for Grønland med de afvigelser, som særlige  

 grønlandske forhold tilsiger.
Bilag 1 Lovforslaget sammenholdt med gældende  

 formulering Gældende formulering Lovforslaget § 1 I lov om forsikringsvirksomhed, jf. lovbekendtgørelse nr. 684 af  

 23. august 1999, foretages følgende ændringer:
 1. § 6 affattes således:
 § 6. Et forsikringsselskab må ikke drive anden  

 virksomhed end den forsikringsvirksomhed, der angives i koncessionen,  

 medmindre andet følger af § 6 a.
» Stk. 2. Et forsikringsselskab antages at drive anden  

 virksomhed, såfremt selskabet 1)	udøver en bestemmende indflydelse over en erhvervsvirksomhed,  

 der driver virksomhed af anden art end forsikringsvirksomhed eller virksomhed  

 efter § 6 a, eller 2)	sammen med andre forsikringsselskaber eller pensionskasser  

 udøver en bestemmende indflydelse over en erhvervsvirksomhed, der  

 driver anden virksomhed end forsikringsvirksomhed eller virksomhed efter  

 § 6 a, og som ikke er et kapitalformidlingsaktieselskab.
 Stk. 2. Et forsikringsselskab antages at drive anden  

 virksomhed, såfremt selskabet udøver en bestemmende indflydelse  

 over en erhvervsvirksomhed, der driver virksomhed af anden art end  

 forsikringsvirksomhed eller virksomhed efter § 6 a.
 Stk. 3. Kapitalformidlingsaktieselskaber er aktieselskaber,  

 hvis formål alene er at erhverve ejerandele eller i øvrigt  

 anbringe midler i en eller flere erhvervsvirksomheder.
Stk. 3. Et forsikringsselskab kan i fællesskab med  

 andre virksomheder drive anden virksomhed, såfremt 1)	forsikringsselskabet ikke direkte eller indirekte har bestemmende  

 indflydelse på virksomheden, 2)	forsikringsselskabet ikke driver virksomheden sammen med  

 pengeinstitutter, forsikringsselskaber, fondsmæglerselskaber eller  

 realkreditinstititutter, der indgår i koncern eller  

 administrationsfællesskab med forsikringsselskabet, og 3)	virksomheden udøves i et andet selskab end  

 forsikringsselskabet.
 Stk. 4. Når flere forsikringsselskaber indgår i en  

 koncern, hvor moderselskabet ikke er et forsikringsselskab, eller  

 indgår i et administrationsfællesskab, anses de  

 pågældende forsikringsselskaber som ét forsikringsselskab  

 ved anvendelsen af stk. 2. Et forsikringsselskabs eventuelle  

 dattervirksomheder anses i forening med moderselskabet tilsvarende som  

 ét forsikringsselskab.
 Stk. 4. Et forsikringsselskabs eventuelle  

 dattervirksomheder anses i forening med moderselskabet som ét  

 forsikringsselskab ved anvendelsen af stk. 2 og 3.
 Stk. 5. Hvis et forsikringsselskab eller en koncern ved  

 erhvervelse, fusion m.v. kommer til at drive anden virksomhed i strid med  

  stk. 1 eller stk. 3, kan Finanstilsynet fastsætte en frist for  

 afhændelsen af den anden virksomhed, hvis en umiddelbar  

 afhændelse vil være forbundet med et økonomisk tab.«.
 § 16. Selskabskapitalen skal indbetales kontant.  

 Finanstilsynet kan dog tillade, at indbetaling sker i andre værdier end  

 kontanter (apportindskud).
 2. §§ 16 og 18 ophæves.
 Stk. 2. Med ansøgningen til Finanstilsynet i henhold  

 til stk. 1, 2. pkt., skal følge den i aktieselskabslovens  

 § 6 a, stk. 1, omhandlede vurderingsberetning.
Stk. 3. Stiftelsesdokumentet skal indeholde oplysning om,  

 hvorvidt ansøgning i henhold til stk. 1, 2. pkt., er indgivet til  

 Finanstilsynet.
Såfremt Finanstilsynets tilladelse allerede foreligger,  

 skal tilladelsen og vilkårene herfor gengives i  

 stiftelsesdokumentet.
Stk. 4. Såfremt Finanstilsynet ikke tillader det  

 ansøgte apportindskud, kan stiftelsesdokumentet ikke underskrives.
Er  

 stiftelsesdokumentet allerede underskrevet, når Finanstilsynets afslag  

 meddeles, medfører dette stiftelsesdokumentets bortfald.
 Stk. 5. Konstituerende generalforsamling kan ikke afholdes,  

 forinden Finanstilsynets afgørelse i henhold til stk. 1, 2. pkt.,  

 foreligger.
 Stk. 6. Bestemmelserne i stk. 1-5 finder tilsvarende  

 anvendelse ved kapitalforhøjelser.
 Stk. 7. Såfremt et stiftelsesdokument ikke indeholder  

 oplysning som nævnt i stk. 3, 2. pkt., finder stk. 3  

 tilsvarende anvendelse på tegningslister.
§ 18. Selskabets erhvervelse fra en stifter, en garant eller  

 en aktionær af formueværdier i tilfælde omfattet af  

 aktieselskabslovens § 6 c, skal godkendes af Finanstilsynet.
Den i  

 aktieselskabslovens § 6 a nævnte vurderingsberetning skal  

 indsendes til Finanstilsynet.
 3. I § 33 a indsættes som stk. 9:
» 4. Efter § 33 b indsættes i kapitel 3 a:
» 1)	koncernen er struktureret på en sådan måde, at  

 holdingselskabet ikke skal opfylde solvenskravene i § 34, stk. 7, 2)	et medlem af holdingselskabets bestyrelse eller direktion omfattes  

 af et af forholdene i § 9 a, stk. 1, nr. 1-3, eller 3)	strukturen i øvrigt vanskeliggør varetagelsen af  

 tilsynets opgaver.
§ 33 d.
Finanstilsynet kan forlange, at et forsikringsselskabs  

 moderselskab, hvis virksomhed udelukkende eller hovedsageligt består i  

 at eje kapitalandele i finansielle virksomheder, afhænder  

 kapitalandelene i forsikringsselskabet, såfremt 1)	moderselskabet ikke opfylder solvenskravene i § 34, stk. 7, 2)	et medlem af moderselskabets bestyrelse eller direktion omfattes af  

 et af forholdene i § 9 a, stk. 1, nr. 1-3, eller 3)	moderselskabet modvirker en forsvarlig drift af  

 forsikringsselskabet.«.
 § 34.
 Stk. 3. Økonomiministeren fastsætter bestemmelser  

 om, hvorledes solvensmargenen beregnes, og om, i hvilket omfang aktiekapital  

 (selskabskapital), sikkerhedsfond og andre reserver kan medregnes til  

 basiskapitalen, samt om Finanstilsynets beføjelser til i forbindelse  

 med bedømmelsen af selskabets regnskab at tillade, at andre forhold  

 tages i betragtning ved afgørelsen af, om selskabets basiskapital er  

 tilstrækkelig.
 5. I § 34, stk. 3, ændres »i hvilket omfang aktiekapital (selskabskapital),  

 sikkerhedsfond og andre reserver« til: »i hvilket omfang aktiekapital (selskabskapital),  

 sikkerhedsfond, andre reserver samt efterstillede kapitalelementer«.
 § 72. Med de nødvendige tilpasninger og med de  

 afvigelser, der fremgår af denne lovs bestemmelser, finder  

 aktieselskabslovens §§ 2-10, § 11, stk. 1 og 3, § 12,  

 stk. 1-4, § 13, §§ 29-38, §§ 49-55 a, § 56,  

 stk. 4, §§ 57 og 58, §§ 61-64, § 95, § 111,  

 stk. 2 og 3, §§ 112-114, §§ 115-118, §§ 120-126,  

 §§ 134 a-134 c, § 134 e, stk. 1 og 2, 1. pkt., og  

 stk. 4-6, §§ 134 i-134 k, kapitel 16, kapitel 19, § 160,  

 § 161 og §§ 176-178 tilsvarende anvendelse på gensidige  

 forsikringsselskaber.
 6. I § 72, stk. 1, ændres »§ 11, stk. 1 og 3,« til:  

»§ 11,«.
 § 74. I gensidige forsikringsselskaber skal garantikapitalen  

 være fuldt indbetalt, inden selskabet kan optages i Erhvervs- og  

 Selskabsstyrelsen.
 7. § 74 ophæves.
 § 89.
 8. I § 89, stk. 2, indsættes som 2. pkt.:
 Stk. 2. Har selskabet koncession til at drive  

 livsforsikringsvirksomhed, skal der til varetagelse af de nødvendige  

 forsikringstekniske funktioner, herunder beregninger og undersøgelser,  

 være ansat en ansvarshavende aktuar godkendt af Finanstilsynet.
» § 92a.
 Stk. 4. Uanset stk. 1 kan interne revisions- eller  

 vicerevisionschefer tillige være interne revisions- eller  

 vicerevisionschefer i tilknyttede virksomheder.
 9. I § 92 a, stk. 4, indsættes efter »virksomheder«: »og i virksomheder inden for samme  

 administrationsfællesskab« .
§ 107. Senest 6 måneder efter udløbet af hvert  

 regnskabsår skal der afholdes ordinær generalforsamling.
På  

 denne skal fremlægges årsregnskab med revisionspåtegning og  

 årsberetning.
I moderselskaber skal endvidere koncernregnskabet  

 fremlægges.
 10. I § 107, stk. 1, ændres »Senest 6 måneder« til:  

»Senest 5 måneder«.
 11. § 119 affattes således:
§ 119. Regnskabsåret skal omfatte tolv måneder.  

 Dog kan et selskabs første regnskabsperiode omfatte et kortere eller  

 længere tidsrum, dog højst atten måneder.
Senere  

 omlægning af regnskabsåret kan finde sted, når  

 særlige forhold tilsiger det.
Omlægningsperioden skal da omfatte  

 et kortere tidsrum end tolv måneder.
Omlægningen skal  

 anføres i noterne og behørigt begrundes.
» Stk. 2. Virksomheder, der hører til samme koncern, skal  

 have samme regnskabsår, medmindre særlige forhold tilsiger andet.  

 Er det ved etablering af koncernforhold nødvendigt at omlægge en  

 dattervirksomheds eller et moderselskabs regnskabsår, kan  

 omlægningsperioden uanset stk. 1, 4. pkt., omfatte op til atten  

 måneder.
 § 128.
3)	realkreditobligationer efter realkreditlovens § 1, stk. 4,  

 samt andre obligationer udstedt her i landet eller i lande omfattet af zone  

 A, og som frembyder tilsvarende sikkerhed, 12. I § 128, stk. 1, nr. 3, ændres »realkreditlovens § 1, stk. 4,« til: »realkreditlovens § 1,  

 stk. 5,«.
§ 144 a.
Finanstilsynet fastsætter nærmere regler  

 for transaktioner, der indgås mellem et forsikringsselskab og  

 virksomheder, der direkte eller indirekte er forbundet med  

 forsikringsselskabet som dattervirksomheder, associerede virksomheder,  

 moderselskaber eller som moderselskabernes associerede virksomheder og  

 øvrige dattervirksomheder.
 13. I § 144 a, indsættes efter »eller som moderselskabets associerede  virksomheder og  

 øvrige dattervirksomheder«: »samt for transaktioner, der indgås mellem  

 forsikringsselskabet og virksomheder eller personer, der direkte eller  

 indirekte ejer 20 pct. eller mere af kapitalandelene eller  

 stemmerettighederne i forsikringsselskabet samt disses dattervirksomheder og  

 associerede virksomheder. «.
 14. I § 144 a indsættes som stk. 2:
» 15. Kapitel 15 affattes således:
Kapitel 15 » Administration af et livsforsikringsselskabs  

 forsikringsbestand Administration af et livsforsikringsselskabs  

 forsikringsbestand § 151. Tages et livsforsikringsselskabs forsikringsbestand  

 under administration i henhold til § 250 eller § 253, skal  

 selskabets koncession tilbagekaldes.
Beslutningerne skal registreres i  

 Erhvervs- og Selskabsstyrelsen.
 § 151. Træffer Finanstilsynet beslutning om, at et  

 livsforsikringselskabs forsikringsbestand tages under administration i  

 henhold til §§ 176, stk. 5, 250 eller 253, udnævner Finanstilsynet  

 samtidig en administrator til i fællesskab med eventuelle  

 medadministratorer at forestå forsikringsbestandens  

 administration.
Stk. 2. Finanstilsynet skal tage samtlige værdipapirer,  

 som er registreret til dækning af de forsikringsmæssige  

 hensættelser, jf. § 131, i besiddelse.
Samtlige disse midler skal  

 udgøre en særlig masse, der udelukkende skal tjene til  

 dækning af de forsikredes krav.
 Stk. 2. Når en forsikringsbestand tages under  

 administration, skal Finanstilsynet tilbagekalde livsforsikringsselskabets  

 koncession samt foranledige beslutningerne om administrationens  

 iværksættelse, administrators udnævnelse samt koncessionens  

 tilbagekaldelse registreret i Erhvervs- og Selskabsstyrelsen.
 Stk. 3. Erklæres et livsforsikringsselskab konkurs,  

 oversender skifteretten straks de i stk. 2 nævnte midler til  

 Finanstilsynet.
 Stk. 3. For at sikre administrationens forsvarlige  

 varetagelse kan administrator, såfremt han skønner det  

 nødvendigt, udpege en eller flere medadministratorer med indsigt i for  

 administrationen relevante forhold, herunder forsikringsforhold, såsom  

 aktuarmæssige forhold eller forhold vedrørende  

 porteføljeforvaltning.
Stk. 4. De enkelte forsikrede kan ikke gøre krav  

 gældende mod selskabet.
Derimod kan Finanstilsynet på  

 administrationsboets vegne fordre, hvad der efter vurderingen af de overtagne  

 aktiver, jf. § 154, stk. 1, mangler, for at de  

 forsikringsmæssige hensættelser og anmeldte og forfaldne  

 forsikringskrav efter beregningen nævnt i § 154, stk. 2, er  

 dækket.
Endvidere kan Finanstilsynet på administrationsboets  

 vegne kræve et beløb, der svarer til selskabets solvensmargen  

 opgjort ved administrationsboets begyndelse, jf. §§ 34 og 73.
 Stk. 4. Honorarer til administratorerne og andre udgifter  

 i forbindelse med administrationen udredes af administrationsboet.  

 Honorarernes størrelse fastsættes efter forhandling med  

 Finanstilsynet.
 Stk. 5. Erklæres et livsforsikringsselskab konkurs,  

 efter at administrationen er begyndt, får konkursen ingen virkning for  

 administrationsboet.
 Stk. 5. Finanstilsynet fastsætter nærmere  

 regler for administrators udøvelse af hvervet, herunder om  

 administrators sikkerhedsstillelse.
 § 152. Finanstilsynet skal forvalte de fra selskabet modtagne  

 midler og kan hos selskabet, eventuelt ved fogedens hjælp, kræve  

 alle til administrationen nødvendige bøger og dokumenter  

 udleveret.
§ 152. Administrator skal tage samtlige registrerede aktiver, jf. §  

 131, i besiddelse.
I den forbindelse skal administrationsboet ved  

 administrator registreres som berettiget i en værdipapircentral med  

 hensyn til fondsaktiver og i tingbogen for så vidt angår fast  

 ejendom.
Med hensyn til øvrige registrerede aktiver skal disse  

 håndpantsættes til fordel for administrationsboet ved  

 administrator.
De registrerede aktiver skal udgøre en særlig  

 masse, der udelukkende skal tjene til dækning af de forsikredes  

 krav.
 Stk. 2. Efter indhentet udtalelse fra Finanstilsynet kan  

 økonomiministeren udnævne administratorer til på  

 Finanstilsynets vegne at forestå forvaltningen af de modtagne  

 midler.
 Stk. 2. Erklæres et livsforsikringsselskab konkurs,  

 oversender skifteretten straks de i stk. 1 nævnte midler til  

 administrator.
Stk. 3. Honorar til administratorer og andre udgifter udredes  

 i forbindelse med administrationen af administrationsboet.
Honorarets  

 størrelse fastsættes af Finanstilsynet.
Stk. 3. De enkelte forsikrede kan ikke gøre krav  

 gældende mod selskabet.
Derimod kan administrator på  

 administrationsboets vegne fordre, hvad der efter vurderingen af de overtagne  

 aktiver, jf. § 154, stk. 1, mangler, for at de forsikringsmæssige  

 hensættelser og anmeldte og forfaldne forsikringskrav efter beregningen  

 nævnt i § 154, stk. 2, er dækket.
Endvidere kan administrator  

 på administrationsboets vegne kræve et beløb, der svarer  

 til selskabets solvensmargen opgjort ved administrationsboets begyndelse, jf.  

 §§ 34 og 73.
 Stk. 4. Erklæres et livsforsikringsselskab konkurs,  

 efter administrationen er begyndt, får konkursen ingen virkning for  

 administrationsboet.
 Stk. 5. Administrator skal forvalte de fra selskabet  

 modtagne midler og kan hos selskabet, eventuelt ved fogedens hjælp,  

 kræve alle til administrationen nødvendige bøger og  

 dokumenter udleveret.
§ 153. Når forsikringsbestanden er taget under  

 administration, kan tilbagekøb af tegnede forsikringer ikke finde  

 sted.
Dog kan genkøbsværdien helt eller delvis anvendes til  

 dækning af de i § 128, stk. 1, nr. 7, nævnte  

 policelån.
§ 153. Når forsikringsbestanden er taget under  

 administration, kan tilbagekøb af tegnede forsikringer ikke finde  

 sted.
Dog kan genkøbsværdien helt eller delvis anvendes til  

 dækning af de i § 128, stk. 1, nr. 7, nævnte  

 policelån.
Stk. 2. Forsikringskrav, som før administrationens  

 begyndelse var forfaldne eller anmeldt, skal afgøres efter de  

 før dette tidspunkt gældende regler.
Forsikringer, som forfalder  

 senere, skal foreløbig kun udbetales med et så stort  

 beløb, som Finanstilsynet efter omstændighederne finder  

 forsvarligt.
Viser den endelige fastsættelse af  

 forsikringsbeløbene, at der på denne måde er udbetalt for  

 meget, kan tilbagebetaling ikke kræves.
Stk. 2. Forsikringskrav, som før administrationens  

 begyndelse var forfaldne eller anmeldt, skal afgøres efter de  

 før dette tidspunkt gældende regler.
Forsikringer, som forfalder  

 senere, skal foreløbig kun udbetales med et så stort  

 beløb, som administrator efter omstændighederne finder  

 forsvarligt.
Viser den endelige fastsættelse af  

 forsikringsbeløbene, at der på denne måde er udbetalt for  

 meget, kan tilbagebetaling ikke kræves.
 § 154. Så snart Finanstilsynet har taget de i  

 § 151, stk. 2, omhandlede midler i besiddelse, skal det lade dem  

 vurdere i overensstemmelse med de gældende  

 værdiansættelsesregler.
 § 154. Så snart administrator har taget de i § 152, stk. 1,  

 omhandlede midler i besiddelse, skal administrator lade dem vurdere i  

 overensstemmelse med de gældende  

 værdiansættelsesregler.
Stk. 2. Samtidig skal Finanstilsynet beregne de  

 forsikringsmæssige hensættelser og opgøre  

 størrelsen af anmeldte og forfaldne krav efter forsikringsaftalerne  

 ved administrationens begyndelse.
Finanstilsynet kan dog, såfremt det  

 skønnes nødvendigt, fastsætte et andet grundlag for  

 beregningen af de forsikringsmæssige hensættelser end de for  

 selskabet ved administrationens begyndelse gældende beregningsgrundlag.
Stk. 2. Samtidig skal administrator beregne de  

 forsikringsmæssige hensættelser og opgøre  

 størrelsen af anmeldte og forfaldne krav efter forsikringsaftalerne  

 ved administrationens begyndelse.
Administrator kan dog, såfremt det  

 skønnes nødvendigt, fastsætte et andet grundlag for  

 beregningen af de forsikringsmæssige hensættelser end de for  

 selskabet ved administrationens begyndelse gældende  

 beregningsgrundlag.
§ 155. Finanstilsynet skal snarest muligt efter, at vurdering  

 og beregning i henhold til § 154 har fundet sted, søge hele  

 forsikringsbestanden overtaget af et eller flere forsikringsselskaber, der  

 driver virksomhed her i landet.
Indkommer der tilbud om sådan  

 overtagelse, skal Finanstilsynet, hvis det finder tilbudet antageligt,  

 udarbejde en redegørelse for stillingen og et forslag til overenskomst  

 med vedkommende selskab.
Medfører overenskomsten nedsættelse af  

 forsikringsbeløbene eller ændring af forsikringsvilkårene,  

 herunder af bonusreglerne, skal dette angives.
§ 155. Administrator skal snarest muligt, efter at vurdering og  

 beregning i henhold til § 154 har fundet sted, søge hele  

 forsikringsbestanden overtaget af et eller flere forsikringsselskaber, der  

 driver virksomhed her i landet.
Indkommer der tilbud om en sådan  

 overtagelse, skal administrator ansøge om Finanstilsynets tilladelse  

 til overdragelsen, medmindre administrator indhenter den enkelte  

 forsikringstagers accept.
Ansøgningen om overdragelsen skal ledsages  

 af den overenskomst, der er afsluttet mellem administrationsboet og det  

 overtagende selskab og af sådanne oplysninger om dette selskab, som  

 Finanstilsynet finder nødvendige for at kunne bedømme, om  

 overdragelsen er forsvarlig over for forsikringstagerne.
Medfører  

 overenskomsten nedsættelse af forsikringsbeløbene eller  

 ændring af forsikringsvilkårene, herunder af bonusreglerne, skal  

 dette angives.
Stk. 2. Redegørelsen og forslaget skal  

 offentliggøres i Statstidende og i dagblade.
Redegørelsen skal  

 indeholde en opfordring til forsikringstagerne til inden en af Finanstilsynet  

 fastsat frist, der ikke må være kortere end en måned,  

 skriftligt at meddele Finanstilsynet, såfremt de har indsigelser mod  

 overdragelsen.
Selskabet skal samtidig til de forsikringstagere, hvis adresse  

 er selskabet bekendt, udsende redegørelsen og forslaget.
Stk. 2. Medmindre Finanstilsynet på det  

 foreliggende grundlag finder, at tilladelse til overdragelsen bør  

 nægtes, skal Finanstilsynet offentliggøre en redegørelse  

 for den påtænkte overdragelse i Statstidende og i dagblade.  

 Redegørelsen skal indeholde en opfordring til forsikringstagerne til  

 inden en af Finanstilsynet fastsat frist, der ikke må være  

 kortere end en måned, skriftligt at meddele Finanstilsynet,  

 såfremt de har indsigelser mod overdragelsen.
Selskabet skal samtidig  

 til de forsikringstagere, hvis adresse er selskabet bekendt, udsende  

 redegørelsen og forslaget.
Stk. 3. Efter udløbet af den i stk. 2 nævnte  

 frist træffer Finanstilsynet under hensyntagen til de fremsatte  

 indsigelser beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Overdragelsen kan ikke  

 påberåbes som grundlag for at hæve forsikringsaftalen.
Stk. 3. Efter udløbet af den i stk. 2,  

 nævnte frist træffer Finanstilsynet under hensyntagen til de  

 fremsatte indsigelser beslutning om, hvorvidt forsikringsbestanden kan  

 overdrages i overensstemmelse med det fremsatte forslag.
Overdragelsen kan  

 ikke påberåbes som grundlag for at hæve  

 forsikringsaftalen.
 Stk. 4. Er overdragelse sket på sådan måde,  

 at ikke alle administrationsboets midler er medgået, skal  

 Finanstilsynet afgive overskuddet til selskabet eller til dets bo.
 Stk. 4. Er overdragelse sket på sådan  

 måde, at ikke alle administrationsboets midler er medgået, skal  

 administrator afgive overskuddet til selskabet eller dets bo.
§ 156. Kan forsikringsbestanden ikke overdrages i henhold til  

 § 155, skal Finanstilsynet foretage den endelige fastsættelse af  

 forsikringsbeløbene i henhold til den foretagne opgørelse og  

 sammenkalde en generalforsamling af forsikringstagerne til stiftelse af et  

 gensidigt selskab.
Til denne generalforsamling gives 2 måneders varsel.  

 Indkaldelsen samt en redegørelse for stillingen og den af  

 Finanstilsynet beregnede fastsættelse af forsikringsbeløbene  

 bekendtgøres på den i § 155, stk. 2, angivne  

 måde.
Forslag til de vedtægter og det grundlag, hvorefter det nye  

 selskab skal drive sin virksomhed, fremlægges til eftersyn på  

 Finanstilsynets kontor.
Udkast til vedtægter udleveres på  

 begæring fra Finanstilsynets kontor eller på anden måde,  

 som Finanstilsynet måtte finde hensigtsmæssigt.
§ 156. Kan forsikringsbestanden ikke overdrages i henhold til §  

 155, skal administrator foretage den endelige fastsættelse af  

 forsikringsbeløbene i henhold til den foretagne opgørelse og  

 sammenkalde en generalforsamling af forsikringstagerne til stiftelse af et  

 gensidigt selskab med administrationsboet som stifter, jf. § 72 og  

 aktieselskabslovens § 3. Til denne generalforsamling gives 2 måneders  

 varsel.
Indkaldelsen samt en redegørelse for stiftelsesdokumentets  

 indhold, jf. § 14, og den af administrator beregnede fastsættelse af  

 forsikringsbeløbene bekendtgøres på den i § 155, stk. 2,  

 angivne måde.
Stk. 2. Bestemmelserne i § 14 og § 72, jf.  

 aktieselskabslovens § 3, §§ 5-9 og § 176, finder ikke  

 anvendelse ved stiftelse af gensidige selskaber i henhold til stk. 1.  

 Såfremt der kan tegnes garantiandele af andre end forsikringstagerne,  

 finder tillige § 72, jf. aktieselskabslovens § 7 og § 8  

 anvendelse.
I så fald træder den i stk. 1, 3. pkt.,  

 nævnte redegørelse i tegningslistens sted, og Finanstilsynet  

 udøver de beføjelser, der ved § 72, jf.  

 aktieselskabslovens § 8, stk. 1, er tillagt stifterne.
 Stk. 2. Ved registreringen indtræder det gensidige  

 selskab i den i § 152, stk. 3, nævnte ret over for det tidligere  

 selskab.
 Stk. 3. Ved registreringen indtræder det gensidige  

 selskab i den i § 151, stk. 4, nævnte ret over for det  

 tidligere selskab.
 Stk. 3. Kan der ikke stiftes et nyt selskab,  

 fortsættes administrationen, og administrator tager stilling til, om  

 yderligere forsøg på at overføre forsikringerne til et  

 nyt eller til et andet selskab skal foretages.«.
 Stk. 4. Kan der ikke stiftes et nyt selskab, fortsættes  

 administrationen, og Finanstilsynet tager stilling til, om yderligere  

 forsøg på at overføre forsikringerne til et nyt eller til  

 et andet selskab skal foretages.
 § 176.
 16. § 176, stk. 5, affattes således:
 Stk. 5. Erklæres et livsforsikringsselskab konkurs, skal  

 Finanstilsynet tage forsikringsbestanden under administration i henhold til  

 denne lovs kapitel 15.
» § 179.
 Stk. 12. Stk. 6, 9 og 10 gælder tilsvarende for et  

 forsikringsselskabs dattervirksomheder samt for et moderselskab, der omfattes  

 af § 123, stk. 3, og et sådant selskabs  

 dattervirksomheder.
 17. I § 179, stk. 12, indsættes efter »§ 123, stk. 3,«: »eller § 34, stk. 7,«.
§ 213 a.
Ved overdragelse af hele eller dele af en  

 forsikringsbestand tegnet her i landet af et udenlandsk forsikringsselskab i  

 overensstemmelse med § 211 og § 213 skal Finanstilsynet i  

 samarbejde med hjemlandsmyndigheden offentliggøre en  

 redegørelse for overdragelsen i Statstidende og et landsdækkende  

 dagblad.
Overdragelsen kan ikke påberåbes som grundlag for at  

 hæve forsikringsaftalen.
 18. I § 213 a ændres »en  

 redegørelse for overdragelsen« til: »en meddelelse om overdragelsen«.
 § 237.
 19. I § 237, stk. 2, indsættes som 2.  

 pkt.:
 Stk. 2. Finanstilsynet varetager de i stk. 1 nævnte  

 opgaver i forening med et råd (Forsikringsrådet).
» 20. I § 240, stk. 1, indsættes som nyt 3.  

 pkt.:
§ 240. Finanstilsynet kan undersøge de af loven  

 omfattede forsikringsselskabers forhold.
Forsikringsselskaberne skal give  

 Finanstilsynet de oplysninger, der er nødvendige for tilsynets  

 virksomhed.
Tilsvarende gælder filialer omfattet af § 211,  

 filialer omfattet af de i medfør af § 219 fastsatte regler samt  

 mellemmænd.
» 3. pkt. bliver herefter 4. pkt.
 § 240.
 21. § 240, stk. 3, affattes således:
 Stk. 3. I det omfang det er nødvendigt for  

 bedømmelse af et forsikringsselskabs økonomiske stilling, har  

 Finanstilsynet endvidere adgang til at indhente oplysninger og foretage  

 inspektionsbesøg hos virksomheder, med hvilke selskabet har  

 særlig direkte eller indirekte forbindelse, jf. definitionerne i  

 årsregnskabslovens § 1, stk. 2, nr. 5, 7 og 8.
» § 240 a.
 22. § 240 a, stk. 6, affattes således:
 Stk. 6. De i anledning af en forhøjelse af  

 selskabskapitalen oprettede dokumenter skal i bekræftet genpart  

 indsendes til Finanstilsynet.
» § 240 c.
 Stk. 5. Bestemmelsen er ikke til hinder for, at  

 fortrolige oplysninger videregives til:
--- 7)	Kommissionsdomstole eller undersøgelsesretter, nedsat ved lov  

 eller i henhold til retsplejelovens § 21 eller § 21 a.
 23. § 240 c, stk. 5, nr. 7, affattes  

 således:
»7) 24. Efter § 257 a indsættes i kapitel 29:
» Stk. 2. Såfremt videregivelsen er  

 erhvervsmæssigt begrundet, kan sædvanlige oplysninger om  

 forsikringstagerens forhold videregives til koncernvirksomheder, der er  

 underlagt en tavshedspligt som nævnt i stk. 1.
 Stk. 3. Oplysninger, der ikke vedrører rent  

 private forhold, kan videregives til forsikringsselskabets moderselskab til  

 brug for styring af virksomheder i koncernen, såfremt moderselskabet er  

 en finansiel virksomhed, jf. § 34, stk. 7.
Stk. 4. Oplysninger om rent private forhold må kun  

 videregives med forsikringstagerens samtykke.
Ansatte i koncernforhold, der  

 får sådanne oplysninger, er underkastet den i stk. 1 nævnte  

 tavshedspligt.
 Stk. 5. Forsikringsselskabet skal påse, at de  

 personer, der får kendskab til oplysningerne, er bekendt med deres  

 tavshedspligt.
Stk. 6. Forsikringsselskabet skal udarbejde  

 retningslinier for, i hvilket omfang oplysninger om forsikringstagerens  

 forhold kan videregives.
Retningslinierne skal være offentligt  

 tilgængelige.« .
 25. § 258, stk. 1, affattes således:
§ 258. Er strengere straf ikke forskyldt efter borgerlig  

 straffelov, straffes overtrædelser af lovens forskrifter om indsendelse  

 af anmeldelser, meddelelser og årsregnskaber til Finanstilsynet eller  

 Erhvervs- og Selskabsstyrelsen med bøde.
På samme måde  

 straffes stiftere, bestyrelsesmedlemmer, direktører, og øvrige  

 ansatte, medlemmer af repræsentantskabet, vurderingsmænd,  

 ansvarshavende aktuarer, revisorer, granskningsmænd, likvidatorer og  

 generalagenter samt deres suppleanter, dersom de uberettiget videregiver  

 eller udnytter fortrolige oplysninger, som de under udøvelsen af deres  

 hverv har fået kendskab til.
Sædvanlige oplysninger om  

 forsikringstagerens forhold kan videregives til koncernvirksomheder, jf.  

 definitionen i årsregnskabslovens § 1, stk. 2, nr. 8, der er  

 underlagt tavshedspligt som nævnt i 2. pkt, såfremt dette er  

 erhvervsmæssigt begrundet.
Oplysninger i øvrigt, herunder  

 oplysninger om rent private forhold, må dog kun videregives med  

 forsikringstagerens samtykke.
Ansatte i koncernforhold, der får  

 sådanne oplysninger, er underkastet den i 2. pkt. nævnte  

 tavshedspligt.
» 1)   Loven  

 indeholder bestemmelser, der gennemfører Europa-Parlamentets og  

 Rådets direktiv 98/78/EF af 27. oktober 1998 om supplerende tilsyn med  

 forsikringsselskaber i en forsikringsgruppe, EF-tidende nr.
L 330 af 5.  

 december 1998, s.1.
