Indholdsfortegnelse Indledning 1. Rammebevillinger 2. Projektbevillinger 3. Fællesbestemmelser for ramme- og projektbevillinger 3.1 Forlængelsesansøgninger 3.2 Udbetaling og anbringelse af udbetalte beløb 3.3 Renter 3.2 Udbetaling og anbringelse af udbetalte beløb 3.3 Renter 3.4 Bortfald af bevillingen 3.5 Ansættelsesvilkår og aflønning 3.6 Ferie, sygdom og barsel 3.7 Andet lønnet arbejde 3.8 Indkøb 4. Apparatur 5. Specielt vedrørende apparatur, som indkøbes af FRIT 6. Publikationer 7. Rapport 8. Regnskab 8.1 Statsinstitutioner og -virksomheder 8.2 Ikke-statslig institution/virksomhed 8.3 Særligt vedrørende rejsebevillinger, studieophold m.v.
9. Patentering, licensaftaler, salg af know-how og  

 egen fabrikation Indledning »Generelle bestemmelser for bevillinger fra Forskningsrådene« er  

 en instruktion til bevillingshavere om gældende regler og praksis i forbindelse med administration af bevillinger fra statens 6 forskningsråd.
Pjecen fremsendes til den enkelte bevillingshaver sammen med bevillingsskrivelsen og udsendes i øvrigt til institutionerne.
 Eventuelle fravigelser fra de generelle bestemmelser meddeles særskilt.  

 Yderligere spørgsmål i forbindelse med administration af bevillinger kan  

 rettes til Forskningsrådene.
 Der gøres opmærksom på, at forskningsrådenes nye skemaer fremover skal  

 anvendes:
Skema 1: Ansøgning om støtte til projekter Skema 2: Ansøgning om støtte til fremstilling og udgivelse af  

 publikationer, dog ikke tidsskrifter Skema 3: Ansøgning om støtte til udgivelse af tidsskrifter Skema 4: Ansøgning om støtte til forskningsprofessorstipendium Skema 5: Ansøgning om projektgodkendelse vedr. 30%-beskatning af  

 visse forskere (fortrinsvis udenlandske) Forskningsrådene giver bevillinger til forskningsprojekter, der omfatter  

 såvel enkeltpersoner som forskergrupper.
 Det enkelte råd bestemmer på grundlag af ansøgningen, om bevilling gives  

 som ramme- eller projektbevilling.
1. Rammebevillinger For rammebevillinger afsættes et beløb for den samlede projektperiode,  

 opdelt på de enkelte bevillingsår.
Bevillingen kan anvendes til dækning af samtlige udgiftsarter forbundet  

 med projektet.
Bevillingshaveren kan i bevillingsperioden ikke indsende nye  

 ansøgninger om støtte til det pågældende projekt bortset fra indkøb af  

 apparatur til mere end 1/2 mio.kr.
Der gives  ikke  tillægsbevillinger  

 til rammebevillinger, jf. dog afsnit 3.6. Rammebevillinger skal således dække  

 pris- og lønstigninger samt feriepenge i hele bevillingsperioden.
Bevillingen kan disponeres frit inden for bevillingsformålet, f.eks.  

 væsentlige overførsler mellem lønposter og andre poster.
Større afvigelser  

 fra det oprindelige budget samt en større overførsel af uforbrugte midler fra  

 et bevillingsår til det efterfølgende skal begrundes i de årlige regnskaber.
 Forskningsrådet forbeholder sig ret til at underkaste forskningsgrupper,  

 der har modtaget større, flerårige rammebevillinger, en indgående   

 evaluering  , eventuelt med inddragelse af eksterne bedømmere.
 Det kan for større rammebevillinger fastsættes, at dispositioner efter  

 bevillingsperiodens udløb ikke er tilladt, eller at forpligtelser, der rækker  

 ud over bevillingsperioden, f.eks. over for Ph.D.-studerende, skal dækkes  

 inden for rammen.
2. Projektbevillinger Ved projektbevillinger gives der bevilling til konkrete budgetposter:
- VIP- og/eller TAP-løn i et bestemt antal måneder/år efter gældende  

 overenskomst.
Ph.D.-stipendium i henhold til SU-loven.
Det bevilgede beløb  

 reguleres ved regnskabsaflæggelsen til udligning af lønstigninger, feriepenge  

 m.v.
Ph.D.-stipendiet reguleres i henhold til gældende værdi af SU's  

 stipendierater i støtteperioden.
 - Uddannelsestilskud (taxametertilskud) i tilknytning til Ph.D.- og  

 kandidatstipendier.
 - Indkøb af specificeret apparatur til en anskaffelsespris på  over  

  40.000 kr. (ekskl. moms).
- Driftsudgifter/annuumstilskud, herunder apparatur til en  

 anskaffelsespris på  højst 40.000 kr.
Der ydes  ikke  

  tillægsbevilling til denne budgetpost.
 - Administrationsbidrag/overhead.
 Bevillingshaver kan omdisponere inden for den enkelte budgetpost, men ikke  

 mellem de anførte budgetposter i bevillingsskrivelsen, medmindre der  

 forudgående er indhentet tilladelse hos forskningsrådet.
3. Fællesbestemmelser for ramme- og projektbevillinger 3.1 Forlængelsesansøgninger Bevillinger ydes almindeligvis for den samlede projektperiode, d.v.s uden  

 indsendelse af forlængelsesansøgninger ved flerårige projekter.
I de  

 tilfælde, hvor der ønskes forlængelsesansøgning, vil det være angivet i  

 bevillingsskrivelsen.
3.2 Udbetaling og anbringelse af udbetalte beløb Ved flerårige bevillinger skal bevillingshaveren 1 gang årligt  

skriftligt anmode om udbetaling med henvisning til bevillingens  

 journalnummer.
Udbetaling sker således:
Hvis bevillingshaveren er tilknyttet en statsinstitution ,  

 udbetales hvert års bevilling til institutionen, som i henhold til  

 Finansministeriets budgetvejledning opretter en særskilt IGF-konto (IGF =  

 indtægtsgivende forskningsvirksomhed) for hver bevilling.
Nummeret på denne  

 konto skal oplyses i udbetalingsanmodningen.
 Bevillingshaveren rådes til i egen interesse at kontakte institutionens  

 regnskabskontor/personalekontor i god tid - især i bevillingssager, som  

 omfatter lønudbetalinger.
 Institutionen må ikke trække beløbet direkte på rådets konto i SCR  

 (Statens Centrale Regnskabssystem).
Hvis bevillingshaveren  ikke  er tilknyttet en   

 statsinstitution  , udbetales bevillingen normalt kun på en gang, hvis  

 hele det bevilgede beløb forventes brugt inden for 3 måneder fra  

 udbetalingsdagen.
Ellers udbetales bevillingen kvartalsvis.
Det er muligt  

 skriftligt at anmode om kvartalsvis udbetaling af hele bevillingen.
Udbetalte  

 beløb skal holdes kassemæssigt adskilt fra alle andre beløb, som  

 bevillingshaveren råder over.
Medmindre andet aftales med Forskningsrådene,  

 skal der til formålet oprettes en girokonto eller konto i et dansk  

 pengeinstitut.
Forskningsrådene foretager normalt udbetalinger direkte til  

 denne konto (husk derfor at oplyse kontonummer). Der gives ikke særskilt  

 meddelelse herfra om indbetalinger til kontoen.
Anvisning af rekvirerede beløb tager op mod 2 uger I særlige tilfælde kan Forskningsrådene påtage sig administrationen af  

 lønbevillinger.
I disse tilfælde vil lønnen blive anvist månedsvis, når vi  

 har modtaget skattekort, oplysning om eventuelt medlemsnummer i pensionskasse  

 eller lignende samt oplysning om kontonummer i et dansk pengeinstitut eller  

 giro, hvortil lønnen kan anvises.
3.3 Renter Renter, der tilskrives en bevillingskonto, tilhører forskningsrådet og  

 skal tilbagebetales, medmindre de godkendes anvendt til bevillingens formål.
 IGF-konti i statsinstitutioner får ikke tilskrevet renter.
3.4 Bortfald af bevillingen Forskningsrådet kan på ethvert tidspunkt kræve en faglig rapport.  

  Hvis rådet finder denne utilfredsstillende, kan bevillingen inddrages.
Der  

 vil blive sikret dækning af løn i opsigelsesperioden for personale, der er  

 aflønnet af rådsmidler.
Hvis rådet finder en forlængelsesansøgning utilfredsstillende kan,  

 bevillingen ligeledes inddrages.
Der vil ligeledes blive sikret dækning af  

 løn i opsigelsesperioden for personale, der er aflønnet af rådsmidler.
 Ved bortfald af bevilling vil Ph.D.-studerendes situation blive seperat  

 vurderet.
Hvis bevillingen  ikke er opbrugt  senest 1 år efter den i  

 bevillingsskrivelsen fastsatte slutdato, bortfalder retten til at anvende  

 restbeløbet.
Forskningsrådet vil derfor kræve, at bevillingshaveren  

 tilbagebetaler det uforbrugte beløb med eventuelle påløbne renter.
 Et beløb på en IGF-konto, der er en rest af en forskningsrådsbevilling,  

 kan uden yderligere varsel kræves tilbagebetalt af forskningsrådet  

 ,når kontoen ikke har været rørt i et år, og administrationen har rykket  

 bevillingshaveren for afslutningsposteringer.
3.5. Ansættelsesvilkår og aflønning VIP (videnskabeligt personale) Vedrørende ansættelsesvilkårene i øvrigt for rådsaflønnet   

 videnskabeligt personale henvises til protokollat af 6. maj 1981 mellem  

 Akademikernes Centralorganisation og Finansministeriet.
Protokollatet kan  

 rekvireres i Forskningsrådene.
Bevilling til aflønning af videnskabelig medhjælp gives bl.a. på baggrund  

 af en vurdering af den pågældendes kvalifikationer.
Hvis bevillingshaveren  

 ønsker at ansætte en anden person end oplyst i ansøgningen, skal dette  

 forelægges for forskningsrådet.
Dette gælder dog ikke, hvis bevillingshaveren  

 har fået bemyndigelse til at ansætte de videnskabelige medarbejdere.
Ph.D.-studerende Ph.D.-studerende finansieret af rådsmidler støttes enten som  

 Ph.D.-stipendiater i henhold til SU-lovens bestemmelser eller som  

 kandidatstipendiater i henhold til protokollat af 6. maj 1981 mellem AC og  

 Finansministeriet.
 Som kriterier for at opnå et kandidatstipendium lægges vægt på:
 1. Kandidaten skal have været kandidat i mindst 2 år.
 2. Kandidaten skal have opnået erfaringer, som gør det  

 muligt at gennemføre Ph.D.-uddannelsen på højst 2 1/2 år.
 3. Kandidaten tilhører et fagområde med svære  

 rekrutteringsvanskeligheder.
Rådsaflønnede Ph.D.-studerende er omfattet af »Bekendtgørelsen om  

 erhvervelse af Ph.D.-graden«.
Udbetaling af støtte forudsætter, at  

 indskrivning har fundet sted.
Ph.D.-stipendiater er omfattet af »Aftale  

 af 28. maj 1992 mellem AC og Finansministeriet om aflønning af  

 Ph.D.-studerende for arbejdsopgaver i forbindelse med  

 forskeruddannelsen«.
Skolarstipendiater SSVF bevilger skolarstipendier af maximalt 1 års varighed til studerende,  

 der selvstændigt udfører - eller er medarbejdere ved forskningsprojekter.
TAP (teknisk og administrativt personale) For månedslønnede  kontor- og laboratoriefunktionærer gælder  

 bestemmelserne i protokollatet af 4. februar 1985 mellem Handels- og  

 Kontorfunktionærernes Forbund i Danmark (HK) og Undervisningsministeriet.  

 Protokollatet kan rekvireres i Forskningsrådene.
For andet teknisk og  

 administrativt personale gælder de overenskomstmæssige vilkår.
Opmærksomheden  

 henledes i særlig grad på, at det påhviler bevillingshaveren at iagttage  

 gældende opsigelsesvarsel i forbindelse med en bevillings udløb.
Fællesbestemmelser Den nøjagtige lønberegning, herunder anciennitetsfastsættelse, foretages  

 af den lønadministrerende institution, og det bevilgede lønbeløb ved  

 projektbevillinger er derfor et foreløbigt skøn.
 Betaling for overarbejde til VIP kan normalt ikke accepteres og  

 forudsætter altid forskningsrådets forudgående tilladelse.
Kun hvis det i bevillingsskrivelsen er anført, skal der hvert år  

 fremsendes en forlængelsesansøgning, bilagt en redegørelse for det udførte og  

 det planlagte arbejde.
Hvis den fornyede ansøgning ikke foreligger til den  

 fastsatte frist, vil ansættelsesforholdet blive opsagt med et varsel i  

 overensstemmelse med funktionærlovens regler.
Hvis forskningsrådet - på  

 grundlag af den fornyede ansøgning eller på anden foranledning - finder, at  

 projektet udvikler sig utilfredsstillende, kan ansættelsen bringes til ophør  

 med et varsel i overensstemmelse med funktionærlovens regler.
Der vil blive  

 sikret dækning af løn i opsigelsesperioden for personale, der er aflønnet af  

 rådsmidler.
3.6 Ferie, sygdom og barsel Ferieafholdelse, sygdom og barsel skal altid indberettes skriftligt til  

 lønadministrationen af bevillingshaveren.
Alle feriegiro og feriebeviser skal  

 underskrives af lønadministrationen, før beløbene hæves.
 Ferie skal afholdes i henhold til ferieloven (gælder dog ikke  

 Ph.D.-stipendiater under SU-loven).
 Ved projektbevillinger ydes tillægsbevilling, hvis sygefraværet i en  

 samlet periode overstiger 1 måned, men  ikke for den 1. måned.
Der ydes tillægsbevilling eksklusiv kommunal refusion ved både projekt- og  

 rammebevillinger, hvis en projektdeltager aflønnet af rådsmidler får  

 barselsorlov.
Ved større rammebevillinger kan det bestemmes, at de omhandlede  

 udgifter afholdes inden for rammen.
Kommunal refusion søges af  

 lønadministrationen og indsættes på IGF-kontoen.
 Hvis projektmedarbejderen er forsker, bør tillægsbevilling og refusion  

 anvendes til forlængelse af den pågældendes ansættelse i den udstrækning,  

 hvori arbejdet med forskningsprojektet giver grundlag for det.
Forskningsrådene yder tillægsbevilling til projektbevillinger ved sygdom  

 og barsel til Ph.D.-stipendiater efter reglerne i SU-loven.
Til  

 rammebevillinger ydes kun tillægsbevilling i forbindelse med barsel.
3.7 Andet lønnet arbejde Heltidsansatte forskere må  ikke påtage sig andet lønnet arbejde  

 uden forskningsrådets tilladelse.
 Ph.D.-studerende kan kun have lønnet arbejde uden for forskeruddannelsen  

 efter forud indhentet godkendelse af institutionen, hvor den pågældende er  

 indskrevet.
 Deltidsansatte forskere må uden forelæggelse for forskningsrådet højst  

 påtage sig lønnet arbejde i et sådant omfang, at den samlede beskæftigelse  

 svarer til en fuldtidsstilling.
3.8 Indkøb Alle indkøb skal foretages i henhold til reglerne i statens  

 indkøbsvejledning.
Vejledningen kan rekvireres hos Direktoratet for Statens  

 Indkøb.
 Institutioner, der er tilsluttet statens centrale indkøbsordninger, skal  

 ved indkøb af varer og tjenesteydelser benytte disse indkøbsordninger, hvor  

 det er muligt.
Opmærksomheden henledes på, at forskningsrådenes midler er omfattet af  

 reglerne om refusion af købsmoms, hvis bevillingshaver er tilknyttet en  

 offentlig institution.
Ved tilknytning til en ikke-offentlig institution,  

 hvor der ikke sker refusion af købsmoms, dækker forskningsrådene indkøb inkl.  

 moms.
4. Apparatur Bevilget apparatur tilhører bevillingshaverens institution.
Forskningsrådenes og Risøs Instrumenttjeneste (FRIT) tilbyder at foretage  

 indkøbet.
Hvis bevillingshaver ønsker at foretage indkøbet selv, skal FRIT  

 forinden spørges, om der foreligger særlige tilbud eller andre særlige  

 forhold, der bør tages i betragtning.
FRIT's tlf.nr. er 4237 1212, lokal  

 4562.
 Vedligeholdelsesomkostningerne påhviler bevillingshaveren, som dog kan  

 træffe aftale med sin arbejdsplads om, at denne overtager forpligtelsen.
 Der skal ikke indsendes beretning om apparaturets anvendelse.
5. Specielt vedrørende apparatur, som indkøbes af FRIT Forskningsrådet sender en kopi af bevillingsskrivelsen til FRIT, som  

 snarest derefter vil kontakte bevillingshaveren.
FRIT foretager indkøbet  

 efter forudgående aftale, medmindre andet bliver bestemt.
6. Publikationer Publikationer, som er resultat af det rådsstøttede arbejde, samt  

 publikationer udgivet med rådsstøtte, skal indsendes i 1 eksemplar (dog 5  

 eksemplarer ved bevilling fra Statens Humanistiske Forskningsråd) med  

 angivelse af bevillingens journalnummer.
I publikationerne skal anføres, at  

 det pågældende arbejde er støttet af forskningsrådet.
 Når slutrapport for projektet er godkendt, ophører forpligtelsen til  

 at fremsende publikationer.
 Opmærksomheden henledes på lov af 1. juli 1927, hvorefter  

 trykkeren/forlæggeren har pligt til at levere op til 3 frieksemplarer til  

 nærmere angivne biblioteker.
7. Rapport Der skal aflægges rapport  senest 4 måneder efter  

 bevillingsperiodens udløb.
Rapportskema skal benyttes.
 Hvis bevillingshaver efter forlængelsesansøgning får bevilling til det  

 samme eller et tilsvarende projekt, bortfalder rapportkravet på den gamle  

 bevilling.
8. Regnskab Der skal normalt aflægges et fuldt dokumenteret regnskab for hver enkelt  

 forskningsrådsbevilling (hvert journalnummer), selv om der måtte være givet  

 flere bevillinger til samme formål.
Regnskab aflægges på Forskningsrådenes  

 regnskabsskema, som er vedlagt bevillingsskrivelsen eller kan rekvireres.  

 Regnskabet skal underskrives af  bevillingshaveren, som også har  

 ansvaret for, at regnskabet indsendes rettidigt, d.v.s.  senest 4  

 måneder efter hvert projektårs udløb.
Er der fra flere forskningsråd ydet bevilling til delvis dækning af   

 samme  budgetposter, indsendes dog et samlet regnskab for disse  

 bevillinger.
Er der fra anden side ydet støtte til de budgetposter, som  

 forskningsrådet har ydet støtte til, skal det oplyses i regnskabet, og der  

 skal aflægges fuldt regnskab for de pågældende poster.
Slutregnskab  

 indsendes, når formålet er opnået, arbejdet opgivet eller den fastsatte  

 tidsfrist er udløbet.
Forskningsrådet forbeholder sig ret til at kræve  

 delregnskab indsendt.
 Som  indtægter opføres følgende:
1. Overførsel fra sidste regnskabsaflæggelse 2. Overførsel fra andre bevillinger, herunder  

 bevillinger fra anden side, til samme formål med angivelse af journalnummer 3. Anviste (udbetalte) beløb fra forskningsrådet 4. Tilskrevne renter 5. Salgsindtægter, refusioner o.lign.
 I følgende tilfælde aflægges  ikke regnskab efter ovennævnte  

 retningslinier:
 1. Hvor der i bevillingsskrivelsen helt eller delvist  

 er meddelt fravigelse fra regnskabskravet.
 2. Hvor bevillingsbeløbet af forskningsrådet udbetales  

 direkte til leverandører på grundlag af attesterede regninger.
 3. Ved lønbevillinger, som administreres af  

 Forskningsrådene.
8.1 Statsinstitutioner og -virksomheder I tilfælde, hvor regnskabet er ført af en  statsinstitution  

 /-virksomhed , som foretrækker, at bilagene vedrørende bevillingen  

 opbevares sammen med institutionens øvrige bilag, kan der i stedet for  

 bilagene vedlægges kontoudskrifter med angivelse af bilagsnummer, kontonummer  

 samt i hvilken måned regnskabsposterne er bogført.
Regnskabet skal være  

 afstemt efter de indsendte udskrifter.
Det er bevillingshaverens opgave at opbevare kontoudskrifter, som modtages  

 fra administrationen, med henblik på indsendelse sammen med regnskabsskemaet.  

 Regnskabsskemaet skal også i disse tilfælde udfyldes, således at enhver  

 udgiftsart er nøje angivet.
Ved lønudgifter skal det, eventuelt ved notat på  

 kontoudskrifterne fremgå, hvis der er poster, som vedrører efterreguleringer  

 og feriepenge.
For lønbevillinger, der administreres af en statsinstitution/ -virksomhed,  

 kan regnskabet efter institutionens bestemmelse eventuelt bestå af en af  

 administrationen udarbejdet og af bevillingshaveren attesteret opgørelse over  

 den afholdte lønudgift.
Opgørelsen skal indeholde oplysning om lønmodtagerens  

 navn, aflønningsperiode, udbetalt løn og feriegodtgørelse.
Forskningsrådene  

 forbeholder sig dog ret til i særlige tilfælde at kunne anmode om supplerende  

 oplysninger.
 Hvis bevillingen omfatter et annuumstilskud til instituttets disposition,  

 og hvis dette beløb overføres til instituttets annuumskonto, skal overførslen  

 dokumenteres, hvorimod den konkrete anvendelse af beløbet ikke skal  

 dokumenteres.
8.2 Ikke-statslig institution/virksomhed Regnskabsposterne indføres i kronologisk orden på regnskabsskemaet, og  

 regnskabsbilagene nummereres fortløbende.
Af hensyn til sammenligningen med  

 det godkendte budget er det vigtigt, at der for de enkelte udgiftsposter  

 anføres budgetnummer.
Udgiftsdokumentation skal finde sted ved originale, kvitterede  

 bilag, der giver udtømmende oplysning om arten af de afholdte udgifter.
I  

 forbindelse med aflønninger og ved betaling af tjenesteydelser må såvel  

 arbejdets art og tidsforbrug som de anvendte satser anføres.
 Indeholdelse af kildeskat, ATP og AUD påhviler bevillingshaver og skal  

 fremgå af regnskabet.
 Bevillingshavere, som ikke er tilknyttet en statsinstitution/ -virksomhed  

 kan vælge at fremsende en regnskabsoversigt attesteret af en statsautoriseret  

 eller registreret revisor.
 8.3 Særligt vedrørende rejsebevillinger, studieophold m.v.
Regnskab for  rejser under 1 måned indgår i det øvrige  

 projektregnskab.
Rejsestøtten kan maksimalt andrage transportudgifter,  

 kongresgebyrer o.lign. samt dækning af forsikringsudgifter og opholdsudgifter  

 i henhold til reglerne i Finansministeriets tjenesterejsecirkulære.  

 Anvendelse af egen bil godtgøres efter ovennævnte cirkulæres laveste sats,  

 medmindre andet er godkendt af forskningsrådet.
Ved studieophold i udlandet skal rejse-, fragt- og forsikringsudgifter  

 dokumenteres med originale bilag - herunder de anvendte flybilletter.
Der  

 skal  ikke aflægges regnskab for tilskud til dækning af ekstra  

 opholdsudgifter.
Regnskaber for tilskud til afholdelse af internationale kongresser og  

 lignende møder i Danmark skal indeholde en opgørelse over samtlige udgifter  

 og indtægter.
Såfremt mødet giver overskud, vil forskningsrådets bevilling  

 blive tilsvarende reduceret.
9. Patentering, licensaftaler, salg af know-how og  

 egen fabrikation 1. Hvis bevillingshaveren ved arbejdet med et projekt,  

 der helt eller delvist er finansieret af et forskningsråd, mener at have  

 gjort en opfindelse, har bevillingshaveren pligt til at informere  

 forskningsrådet herom.
Således kan rådet tage stilling til, om og i hvilket  

 omfang opfindelsen skal søges patenteret, for at projektets resultater  

 udnyttes bedst muligt.
Dette gælder såvel før som efter projektets  

 færdiggørelse.
Bevillingshaveren skal drage omsorg for, at patenteringsmulighederne ikke  

 forspildes.
Der må f.eks. ikke før patentansøgningens indlevering gives  

 uvedkommende oplysninger om opfindelsens indhold.
 Forskningsrådet kan forlange, at der søges patent på opfindelser direkte  

 afledt af projekter finansieret af rådet.
Vedrørende udgifter til patentomkostninger træffes der i hvert enkelt  

 tilfælde aftale mellem bevillingshaveren og forskningsrådet om, hvem der  

 finansierer disse udgifter.
Såfremt rådet forlanger, at der søges patent,  

 afholder rådet de dermed forbundne udgifter.
 Medens det som hovedregel er en betingelse for rådstilskud, at de opnåede  

 resultater gøres offentligt tilgængelige eller på anden måde nyttiggøres,  

 træffes der ved patentering aftale mellem bevillingshaveren og  

 forskningsrådet om indhold og omfang af offentliggørelse af projektets  

 resultater.
 2. Bevillingshaveren skal, såvel under projektets  

 gennemførelse som efter projektets færdiggørelse, holde forskningsrådet  

 underrettet både om opfindelser, planer om licensaftaler og om salg af  

 know-how, der udspringer af det støttede projekt.
 3. Forskningsrådet forbeholder sig ret til med respekt  

 for lovgivning og aftaler om arbejdstagers opfindelser og efter forhandling  

 med bevillingshaveren at træffe beslutninger om forhold, der vedrører såvel  

 patentrettigheder som licensaftaler, herunder ejerforhold.
 Opnår bevillingshaveren i tilknytning til et projekt, som er støttet af  

 forskningsrådet, indtægter ved patentering, licensaftaler, salg af knowhow  

 eller egen fabrikation, skal bevillingshaveren optage forhandlinger med  

 forskningsrådet om hel eller delvis tilbagebetaling af rådets bevilling.
