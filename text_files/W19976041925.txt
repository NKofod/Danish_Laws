Adoption.
Barn nr. 3-reglen Samrådet afslog at iværksætte  

 forundersøgelse med henblik på godkendelse som adoptanter til et  

 udenlandsk barn nr. 3 i alderen 3 år med henvisning til  

 adoptionsbekendtgørelsens § 6, stk. 1, nr. 3, idet samrådet ikke  

 fandt det godtgjort, at der forelå sådanne særlige  

 omstændigheder, der kunne begrunde iværksættelse af  

 forundersøgelse.
 Ansøgerne havde blandt andet begrundet deres  

 ansøgning med, at deres yngste adoptivbarn led af sygdommen moya-moya,  

 at sygdommen på lang sigt vil kunne medføre spasticitet og  

 eventuelt manglende udvikling af hjernen, og at de blandt andet af hensyn til  

 deres ældste adoptivbarn ønskede at adoptere et barn nr. 3.
 Adoptivnævnet stadfæstede samrådets  

 afgørelse og begrundelsen for denne.
Nævnet lagde navnlig vægt på  

 oplysningerne om det yngste barns sygdom og den deraf følgende  

 belastning af familien.
Sygdommen moya-moya viser sig ved tilbagevendende  

 episoder med blodpropper i de indre arterier i hjernen.
Der er således  

 risiko for, at barnet på langt sigt kan få endog svære  

 neurologiske skader med blandt andet lammelser til følge.
