I henhold til § 1, stk. 2 og § 28 i lov nr. 210 af 5. april 1989 om erhvervsskoler, fastsættes:
Almindelige regler § 1.  Erhvervsskoler kan med godkendelse af  

 Undervisnings- og Forskningsministeriet gennemføre markedsøkonomuddannelsen,  

 der afsluttes med en afgangseksamen, markedsøkonomeksamen.
 Stk. 2.  Ministeriet fastsætter antallet af  

 uddannelsespladser.
 § 2.  Uddannelsens formål er at kvalificere til at  

 deltage i tilrettelæggelse og udførelse af internationale forretninger og  

 kommercielle arbejdsopgaver i handels-, produktions- og servicevirksomheder.
 Stk. 2.  Uddannelsen skal desuden give grundlag for  

 fortsat videregående uddannelse.
Adgangsbetingelser § 3.  Adgang til uddannelsen har personer med  

 studentereksamen, højere forberedelseseksamen, højere handelseksamen eller  

 højere teknisk eksamen.
 Stk. 2.  Adgang har endvidere personer med anden  

 uddannelsesmæssig baggrund, som efter skolens skøn gør det muligt for den  

 pågældende at gennemføre uddannelsen med fuldt udbytte på normal tid.
 § 4.  Skolen yder interesserede oplysning og  

 vejledning om uddannelsens mål og om de krav, uddannelsen stiller til den  

 studerende.
Tilmelding og optagelse § 5.  Tilmelding til markedsøkonomuddannelsen finder  

 normalt sted under den koordinerede tilmelding til videregående uddannelser.
 § 6.  Skolen optager de bedst egnede blandt de  

 ansøgere, der opfylder adgangsbetingelserne.
 Stk. 2.  Som bidrag til egnethedsvurderingen kan skolen  

 indkalde ansøgere til en samtale og en vejledende optagelsesprøve.
 Stk. 3.  Skolen kan optage ansøgere, efter at  

 uddannelsen er begyndt, såfremt det efter skolens skøn må anses for  

 sandsynligt, at vedkommende vil kunne følge og gennemføre udannelsen på  

 tilfredsstillende måde.
Uddannelsens opbygning § 7.  Markedsøkonomuddannelsen er en videregående  

 heltidsuddannelse, der varer 22 måneder.
 § 8.  Uddannelsen omfatter følgende fagområder, der  

 over det samlede forløb vægtes som følger:
§ 9.  Uddannelsens første undervisningsår er opdelt i  

 to semestre.
Det andet undervisningsår er opdelt i tre trimestre.
Undervisningen § 10.  Skolen fastsætter en studieplan, hvis krav  

 mindst svarer til kravene i ministeriets vejledende studieplan.
Stk. 2.  Undervisningen skal have baggrund i  

 erhvervspraksis og anvendt teori.
Uddannelsens internationale sigte skal  

 afspejle sig i undervisningens tilrettelæggelse og metode.
Der skal indgå  

 undervisningsformer, som kan udvikle den studerendes selvstændighed.
 Stk. 3.  Undervisningen tilrettelægges ud fra følgende  

 forudsætninger:
 Stk. 4.  Studerende, der ikke har de nødvendige  

 forudsætninger, modtager en udbyggende undervisning i matematik eller et  

 fremmedsprog.
 § 11.  Skolen kan fritage for dele af undervisningen,  

 hvis den studerende har tilsvarende forkundskaber inden for fagområdet.
§ 12.  Skolen kan bevilge den studerende orlov i  

 normalt op til 1 år.
Orlov kan normalt bevilges 1 gang i uddannelsen.
 Stk. 2.  Skolen kan dispensere fra stk. 1.
 § 13.  Lærerne ved markedsøkonomuddannelsen skal have  

 en videregående uddannelse på kandidatniveau samt relevant erhvervserfaring.  

 Inden for afgrænsede undervisningsdiscipliner kan anvendes specialister med  

 særlige kvalifikationer.
 Stk. 2.  Lærerne skal bestå prøver i pædagogik og  

 praktisk undervisningsfærdighed i henhold til bekendtgørelse nr. 240 af 27.  

 april 1987 om handelsfaglærereksamen.
 Eksamen, bedømmelse m.v.
 § 14.  I eksamen indgår følgende prøver:
2. semester § 15.  I 1. og 2. semester afleveres en obligatorisk  

 temaopgave.
Skolen stiller de obligatoriske opgaver og fastsætter fristen for  

 aflevering.
Stk. 2.  De obligatoriske opgaver bedømmes internt med  

 karakteren »bestået« eller »ikke bestået«.
Hvis en  

 obligatorisk opgave bedømmes »ikke bestået«, kan fornyet aflevering  

 finde sted i samme semester.
Skolen fastsætter fristen for genaflevering.
 § 16.  Adgang til eksamen ved udgangen af 2. semester  

 er betinget af, at begge de obligatoriske temaopgaver er bedømt til  

 »bestået«.
 Stk. 2.  For at opnå adgang til uddannelsens 1.  

 trimester skal gennemsnittet af de prøvekarakterer, der er opnået i 1. og 2.  

 semester, inklusive eventuelt opkvalificerende kursus, være mindst 6,0 efter  

 13-skalaen, jf. § 28, stk. 2. Desuden kræves det, at ingen af de medtællende  

 karakterer er under 5.
 Stk. 3.  For at opnå adgang til uddannelsens 3.  

 trimester skal gennemsnittet af de prøvekarakterer, der er opnået i 1. og 2.  

 semester samt i 1. og 2. trimester, eksklusive opkvalificerende kursus, være  

 mindst 6,0. Desuden kræves det, at ingen af de medtællende karakterer er  

 under 5.
 § 17.  Adgangen til at fortsætte i uddannelsen er  

 betinget af, at den studerende har deltaget i undervisningen i et omfang, som  

 skolen finder tilstrækkeligt, og i øvrigt opfylder de betingelser, der er  

 fastsat i § 16.
Stk. 2.  Skolen kan tilbyde studerende, som ikke opnår  

 resultater, der opfylder de fastsatte krav, jf. § 16, stk. 1, 2 og 3, at tage  

 en del af uddannelsen om, hvis skolen har ledige pladser.
Godkendte  

 obligatoriske temaopgaver overføres.
 Stk. 3.  Studerende, som opnår en prøvekarakter under 6,  

 kan tage prøven om 1 gang.
 § 18.  Skolen kan fritage for prøve, hvis den  

 studerende kan dokumentere tilsvarende viden og færdighed inden for  

 fagområdet.
 § 19.  For afholdelsen af prøverne gælder  

 bekendtgørelse nr. 371 af 16. juli 1969 om eksamensordningen på  

 handelsskolerne.
Stk. 2.  Ministeriet stiller opgaverne til skriftlige  

 prøver, jf. § 32. Skolen stiller opgaverne til mundtlige prøver.
Emnet for  

 den enkelte hovedopgave fastsættes af skolen i samarbejde med den studerende.
Stk. 3.  For studerende med handicap eller  

 vanskeligheder, der kan sidestilles hermed, tilrettelægger skolen prøver  

 under former og vilkår, der imødekommer den studerendes forudsætninger.
Der  

 påføres ikke eksamensbeviset oplysning herom.
§ 20.  Ministeriet fastsætter dato og klokkeslet for  

 afholdelse af de skriftlige prøver.
Skolen fastsætter dato for mundtlige  

 prøver og frist for aflevering af hovedopgave.
Stk. 2.  Når en studerende godtgør at være forhindret i  

 at møde til eller i at fuldføre en prøve på grund af sygdom eller af anden  

 tvingende grund, tillader skolen den pågældende at aflægge prøven på et  

 senere tidspunkt, sygeeksamen.
Tidspunktet for sygeeksamen fastsættes som  

 anført i stk. 1. Under tilsvarende betingelser kan skolen fastsætte ny frist  

 for aflevering af hovedopgave.
 § 21.  Prøverne i 1. semester afvikles således:
 Skriftlig 4-timers prøve, der afholdes ved udgangen af 1. semester, på  

 grundlag af centrale problemstillinger ifølge studieplanen.
Skriftlig 4-timers prøve, der afholdes ved udgangen af 1. semester, på  

 grundlag af en opgave i tekstforståelse, en opgave i fri formulering i  

 tilknytning til en engelsk tekst samt en opgave i oversættelse fra dansk til  

 engelsk af et forretningsbrev.
Opgaverne har temamæssig sammenhæng.
Skriftlig 4-timers prøve, der afholdes ved udgangen af 1. semester, på  

 grundlag af en opgave i tekstforståelse, en opgave i retroversion, en opgave  

 i fri formulering i tilknytning til den tyske, franske eller spanske tekst  

 samt en opgave i enkelt, kommercielt sprog.
Teksten falder inden for  

 områderne samfund og erhvervsliv.
 § 22.  Prøverne i 2. semester afvikles således:
 Skriftlig 4-timers prøve, der afholdes ved udgangen af 2. semester.  

 Grundlaget er centrale problemstillinger ifølge studieplanen inden for de  

 emner, som er i overensstemmelse med temaerne i 1. og 2. semester.
 Skriftlig 5-timers prøve i to dele ved udgangen af 2. semester:
Skriftlig 5-timers prøve ved udgangen af 2. semester.
Den studerende  

 udfærdiger på tysk efter skriftligt oplæg et eller flere breve, interne  

 meddelelser eller lignende forretningsmæssige opgaver.
Endvidere udfærdiger  

 den studerende på tysk en rapport på grundlag af en eller flere artikler  

 og/eller andet materiale med vurdering af indholdets betydning set ud fra  

 erhvervs- og samfundsmæssige perspektiver.
Skriftlig 5-timers prøve ved udgangen af 2. semester.
Den studerende  

 oversætter kommercielle tekster fra dansk til fransk/spansk og udfærdiger et  

 resume på fransk/spansk på grundlag af en eller flere artikler og/eller andet  

 materiale med vurdering af indholdets betydning set ud fra erhvervsmæssige og  

 samfundsmæssige perspektiver.
Mundtlig prøve ved udgangen af 2. semester.
Prøven varer ca. 20 minutter  

 og gennemføres på grundlag af centrale problemstillinger ifølge studieplanen.
 § 23.  Prøverne i 1. trimester afvikles således:
Mundtlig prøve ved udgangen af 1. trimester.
Forberedelse 1 time og  

 eksamination ca. 30 minutter.
Grundlaget for prøven er organisation og  

 logistik samt generel anvendelse af statistiske metoder og modeller.
 Skriftlig 4-timers prøve, der afholdes ved udgangen af 1. trimester på  

 grundlag af centrale problemstillinger ifølge studieplanen.
 § 24.  Prøverne i 2. trimester afvikles således:
 Skriftlig 4-timers prøve, der afholdes ved udgangen af 2. trimester, på  

 grundlag af centrale problemstillinger ifølge studieplanen inden for de  

 emner, som er i overensstemmelse med temaerne i 1. og 2. semester samt i 1.  

 og 2. trimester.
Mundtlig prøve, der afholdes ved udgangen af 2. trimester.
Forberedelse  

 30 minutter og eksamination ca. 30 minutter.
Grundlaget for prøven er  

 marketing i praksis.
Materialer: Et ukendt bånd med aktuelt og relevant  

 indhold af ca. 5 minutters varighed.
Alle hjælpemidler må benyttes.
Forløb:  

 Den studerende resumerer, kommenterer og perspektiverer båndets indhold,  

 hvorefter den studerende præsenterer det valgte område/den valgte virksomhed.  

 Dernæst gennemfører den studerende et selvvalgt rollespil med læreren som  

 samtalepartner og med udgangspunkt i det valgte område/den valgte virksomhed.  

 Inden gennemførelse af rollespillet orienterer den studerende læreren om,  

 hvilken marketingopgave der ønskes løst.
Den studerende beskriver situationen  

 og definerer de to roller.
Der gives een karakter.
 Skriftlig 5-timers prøve ved udgangen af 2. trimester, på grundlag af  

 centrale problemstillinger ifølge studieplanen (eksklusive organisation og  

 logistik).
 Skriftlig 4-timers prøve ved udgangen af 2. trimester, på grundlag af  

 centrale problemstillinger ifølge studieplanen.
 Skriftlig 4-timers prøve ved udgangen af 2. trimester, på grundlag af  

 centrale problemstillinger ifølge studieplanen.
Mundtlig prøve i to led, der afholdes ved udgangen af 2. trimester.  

 Grundlaget er en tværfaglig opgave (case) omhandlende en afsætningsøkonomisk  

 problemstilling.
Opgaven, der skal give mulighed for at inddrage øvrige  

 merkantile fag, er udformet på engelsk og eventuelt udbygget på dansk.  

 Forberedelse 1 time (intet pensum). Alle hjælpemidler må benyttes i  

 forberedelsestiden.
Prøven i engelsk varer ca. 15 minutter.
Eksaminationen  

 foregår på engelsk med udgangspunkt i opgaven, og den studerende skal  

 redegøre for opgavens problemstilling og give overordnede løsningsforslag.  

 Der gives een karakter.
Prøven i tværfaglig opgave i praktisk markedsføring  

 varer ca. 20 minutter.
Eksaminationen foregår på dansk, og den studerende  

 giver et detaljeret forslag til løsning af opgavens afsætningsøkonomiske  

 problemer.
De øvrige merkantile fag inddrages i videst muligt omfang.  

 Eksaminationen varetages af læreren i international markedsføring og af  

 lærerne i de øvrige merkantile fag i det omfang, opgaven inddrager problemer  

 fra disse fag.
Der gives een karakter.
 § 25.  Prøven i hovedopgaven afvikles ved  

 udgangen af 3. trimester og består af en skriftlig og en mundtlig del.
 § 26.  Ved de skriftlige prøver er alle skriftlige og  

 elektroniske hjælpemidler tilladt.
§ 27.  Censorer beskikkes af ministeriet eller udpeges  

 af skolen efter meddelelse herom fra ministeriet.
Censorer udpeget af skolen  

 skal godkendes af ministeriet.
 Stk. 2.  Ingen kan virke som censor efter det fyldte 70.  

 år.
Stk. 3.  Censorerne, der medvirker ved alle de prøver,  

 der er nævnt i §§ 21-25, skal Stk. 4.  Finder en censor, at kravene efter stk. 3 ikke  

 er opfyldt, afgiver censor indberetning herom til skolen.
Skolen videresender  

 indberetningen til Undervisnings- og Forskningsministeriet med sine  

 eventuelle bemærkninger.
Desuden afgiver censor på opfordring fra skolen  

 eller fra ministeriet indberetning om eksamensafvikling og  

 eksamensresultater.
 § 28.  Bedømmelsen foretages af vedkommende lærer,  

 henholdsvis lærere, og en censor.
 Stk. 2.  Ved bedømmelsen af de studerendes præstationer  

 anvendes 13-skalaen efter bekendtgørelse nr. 203 af 10. april 1987 om  

 karaktergivning i handelsskolerne.
Stk. 3.  Karakteren for hver præstation fastsættes  

 således: Censor og lærer giver hver en karakter.
Hvis karaktererne er  

 forskellige, og censor og lærer ikke bliver enige om eksamenskarakteren ved  

 forhandling, fastsættes karakteren som gennemsnitstallet mellem de to  

 karakterer.
Svarer gennemsnitstallet ikke til et tal på karakterskalaen,  

 afrundes til den nærmeste karakter.
Ligger gennemsnitstallet midt mellem to  

 karakterer, afrundes der opad, hvis censor har givet den højeste karakter, og  

 nedad, hvis censor har givet den laveste karakter.
Karaktererne 00 og 13 kan  

 ikke gives ved afrunding.
 § 29.  Markedsøkonomeksamen er bestået, når det  

 vægtede gennemsnit af eksamenskaraktererne uden afrunding er mindst 6 og  

 ingen medtællende karakterer er under 5.
 Stk. 2.  Karakteren for den skriftlige del af  

 hovedopgaven indgår med vægten 2, og øvrige karakterer indgår med vægten 1.
 Prøvekarakterer fra opkvalificerende kursus medtælles ikke.
§ 30.  Skolen udsteder eksamensbevis.
Ministeriet  

 fastsætter eksamensbevisets form og indhold.
 § 31.  Ministeriet nedsætter en eksamenskommission  

 bestående af en formand udpeget af ministeriet og et antal medlemmer med  

 tilknytning til uddannelsens aftagere.
Stk. 2.  Eksamenskommissionens medlemmer må normalt ikke  

 have tilhørsforhold til markedsøkonomuddannelsen gennem undervisnings- eller  

 censorvirksomhed m.v.
Medlemmerne beskikkes normalt for 3 år.
Ingen kan  

 fungere som medlem efter det fyldte 70. år.
 Stk. 3.  Eksamenskommissionen har til opgave at følge og  

 vurdere eksamensniveau i forhold til uddannelsens mål.
 Stk. 4.  Ministeriet fastsætter eksamenskommissionens  

 forretningsorden efter indstilling fra kommissionen.
§ 32.  Ministeriet nedsætter et antal  

 opgavekommissioner, hver med en formand udpeget af ministeriet.
Blandt  

 medlemmerne i hver kommission skal et antal være lærere ved uddannelsen.  

 Opgavekommissionernes medlemmer beskikkes normalt for 3 år.
Ingen kan  

 beskikkes ud over det fyldte 70. år.
 Stk. 2.  Opgavekommissionerne sørger for, at der  

 udarbejdes skriftlige opgaver til eksamen.
Andre regler § 33.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 34.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
Klager § 35.  Klager over skolens afgørelser efter denne  

 bekendtgørelse kan indbringes for Undervisnings- og Forskningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsregler § 36.  Bekendtgørelsen træder i kraft den 18.  

 september 1991.
 Stk. 2.  Studerende, der har påbegyndt  

 markedsøkonomuddannelsen før den 18. september 1991 fortsætter uddannelsen  

 efter reglerne i denne bekendtgørelse.
 Stk. 3.  Bekendtgørelse nr. 539 af 16. juli 1990 om  

 markedsøkonomuddannelsen ophæves.
 Stk. 4.  Samtidig bortfalder skrivelse af 14. september  

 1990 (II-728) om kvalifikationskrav til lærere ved markedsøkonomuddannelsen  

 og skrivelse af 21. september 1990 (II-729) om eksamensplan for  

 markedsøkonomuddannelsen.
