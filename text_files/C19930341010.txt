Indsats 1991-1992 for hud og luftveje bageriområdet I.
Orientering I denne cirkulæreskrivelse fastlægges retningslinier for, hvorledes  

 kontrolindsats for hud og luftveje i bagerierhvervene skal udføres.
Indsatsen  

 gennemføres i perioden til og med første halvår 1996. Dette er en ændring i  

 forhold til det angivne i cirkulæreskrivelse nr. 1/1991, Indsats 1991-1992  

 for hud og luftveje.
Baggrund Arbejdstilsynet indledte i november 1992 forhandlinger med Den Danske  

 Bagerstands Fællesorganisation, Nærings- og Nydelsesmiddelforbundet og  

 repræsentanter for arbejdstagersiden i BSR 9 om udarbejdelse af en  

 handlingsplan til gennemførelse af indsats for hud og luftveje inden for  

 bageribranchen.
 Baggrunden for disse forhandlinger var bl.a., at Den Danske Bagerstands  

 Fællesorganisation fremdrog følgende forhold:
- Mange bagerimaskiner vurderes til ikke at opfylde de gældende regler i  

 bekendtgørelserne om indretning og anvendelse af tekniske hjælpemidler.
Dette  

 kan medføre praktiske problemer med at få gennemført de nødvendige  

 maskinmæssige foranstaltninger inden for den oprindeligt fastlagte  

 indsatsperiode.
 - Den enkelte bagermester har ikke tilstrækkeligt kendskab til  

 ventilationsanlæg, der kan fjerne melstøvet.
 - Det kan være et økonomisk problem for den enkelte bagermester at få  

 etableret de nødvendige arbejdsmiljøforanstaltninger inden for den  

 oprindeligt fastlagte indsatsperiode.
 Da forhandlingerne om handlingsplanen nu er afsluttet, orienteres om de  

 videre tiltag, som kredsene skal foretage i anledning af planen.
Handlingsplanens områder Handlingsplanen, der er vedlagt som bilag, gælder kun området  

 håndværksbagere, karakteriseret ved DSE-nr. 31.174, dvs. at indsatsen over  

 for møller og brødfabrikker skal afvikles i overensstemmelse med de tidligere  

 instruktioner herom, jf. cirkulæreskrivelse nr. 1/1991.
Planen omfatter endvidere kun de områder hos håndværksbagerne, der  

 relateres til indsatsområdet melstøv, jf. det anførte herom i planen.
Den af  

 planen omfattede dejafvejer er dog en undtagelse herfra, idet denne kun  

 anvendes til færdigæltet dej, der ikke støver. Årsagen til, at denne  

 undtagelsesvis er medtaget, er, at der er mange af netop denne type  

 dejafvejer, som ikke opfylder de gældende regler om indretning og anvendelse  

 af tekniske hjælpemidler.
 Det vil sige, at alle andre arbejdsmiljømæssige forhold hos  

 håndværksbagerne skal behandles i overensstemmelse med sædvanlig  

 tilsynspraksis.
 Vejledning om afkast for melstøv til det fri fra håndværksbagerier som  

 følge af krav i miljøbeskyttelseslovgivningen.
Miljøstyrelsen har i anledning af Arbejdstilsynets indsats fastlagt en  

 B-værdi for melstøv.
B-værdien for melstøv er således blevet fastlagt til  

 0,02 mg/(m3).
Hvis luftmængden fra håndværksbageriet er af størrelsesordenen 1.000  

 (m3)/h, skal afkastet føres mindst 1 m over tag eller ud i siden af  

 bygningen.
Der må dog ikke være luftindtag til ventilationsanlæg inden for en  

 afstand på 10 m.
 Der er hermed ikke taget højde for de miljøkrav, der vil kunne stilles,  

 hvis der er klager fra beboere i omliggende ejendomme over lugtgener.
Tilsynspolitik Møller og brødfabrikker Der er ikke udarbejdet en særlig kontrolpolitik for møller og  

 brødfabrikker.
Der er tale om relativt få og forskelligartede virksomheder.  

 Udarbejdelse af kontrolpolitik vil her være vanskelig, og direktoratet har  

 valgt ikke at udarbejde en særlig kontrolpolitik for disse områder.
Håndværksbagere Derimod vil der forinden kontrolindsatsen i første halvår 1996 på  

 håndværksbagerområdet blive udarbejdet en særlig kontrolpolitik.
Denne  

 udarbejdes dog først umiddelbart inden indsatsen, idet de  

 arbejdsmiljøforhold, der til den tid er etableret i branchen, vil kunne  

 influere på den kontrolpolitik, der skal fastlægges.
 Der vil blive udsendt en ny At-cirkulæreskrivelse om kontrolpolitikken,  

 inden kontrolindsatsens start i 1996.
Ressourcer Der fastlægges ikke mål for de ressourcer, som den enkelte kreds skal  

 anvende på indsatsen i perioden indtil udgangen af 1995.
 Ressourceforbrug på indsatsen i første halvår af 1996 fastlægges i  

 Arbejdstilsynets årsplan for 1996.
II.
Instruktion Møller og brødfabrikker Der henvises til den oprindelige instruktion i cirkulæreskrivelse nr.  

 1/1991. Kontrol af påbud afgivet på møller og brødfabrikker skal være  

 afsluttet inden udgangen af 1993.
Håndværksbagere Tidsperiode Indsatsen starter 1. maj 1993 og skal være afsluttet 1. juli 1996.
Tilsynspolitik Når kredsene udfører den stikprøvevise kontrol på de forskellige etaper,  

 der er givet i handlingsplanen, i perioden indtil kontrolindsatsen i første  

 halvår af 1996, skal vejledning og kontrol udføres i overensstemmelse med At-  

 cirkulæreskrivelse nr. 6/1988 og nr. 6/1990 om Arbejdstilsynets kontrol- og  

 vejledningsfunktion.
Der fastlægges heller ikke her en særlig kontrolpolitik.
 Vejledning og kontrol skal herudover være i overensstemmelse med  

 handlingsplanen til gennemførelse af Arbejdstilsynets indsats på hud og  

 luftveje inden for håndværksbagerområdet.
 Vejledning om afkast for melstøv til det fri fra håndværksbagerier, som  

 følge af miljøkrav i henhold til miljøbeskyttelseslovgivningen, skal ske i  

 overensstemmelse med At-cirkulæreskrivelse nr. 6/1990 om Arbejdstilsynets  

 vejledningsfunktion.
Registrering af kampagnetid Den anvendte udetid i forbindelse med kampagnen skal for kredsenes  

 vedkommende registreres på kredsregistreringssystemet i overensstemmelse med  

 direktionsmeddelelsen herom.
For direktoratets vedkommende skal registrering  

 ske efter de almindelige retningslinier herom.
Afrapportering til direktoratet Afrapportering af indsatsen skal ske i overensstemmelse med en  

 direktionsmeddelelse, der udsendes inden kontrolindsatsens start i 1996.
Spørgsmål Spørgsmål vedrørende indsatsen bedes rettet til direktoratets  

 indsatssekretariat.
III.
Ikrafttræden Straks.
7. juni 1993 Erik Andersen BILAG Handlingsplan for implementering af Arbejdstilsynets indsats på hud og  

 luftveje inden for håndværksbagerområdet Planen omfatter kun arbejdsmiljøproblemer knyttet til indsatsområdet, dvs.  

 melstøv, jf. nedenstående.
Andre arbejdsmiljøforhold inden for branchen, fx  

 voldssager, behandles i overensstemmelse med Arbejdstilsynets normale  

 praksis.
1. Maskinbeskyttelse Planen omfatter følgende maskiner: Dejafvejer, æltekar og røremaskiner.
1.1 Handling Køb af nye maskiner eller ved overdragelse/videresalg af gamle maskiner,  

 fx ved salg af bageri incl. maskinpark til ny ejer.
 Frist:
 Maskinerne skal som hidtil umiddelbart opfylde reglerne i  

 bekendtgørelserne om tekniske hjælpemidler.
Det vil sige, at dejafvejer, røremaskiner og æltekar skal være sikret mod  

 klemningsfare og mod, at hænder/arme kan fanges af bevægelige og roterende  

 dele.
Dette kan fx gøres ved etablering af afskærmning forsynet med  

 tvangsafbryder.
 Afskærmning af æltekar og røremaskiner bør være af den gængse støvtætte  

 type.
1.2 Handling Eksisterende maskiner.
 Dejafvejer:
Dejafvejer af gængs type med bevægelige dele i form af et stempel i bunden  

 af tragten.
Der er tale om klemningsfare, og de gældende regler i  

 bekendtgørelserne om tekniske hjælpemidler er ikke opfyldte.
 Frist:
 Dejafvejere sikres inden udgangen af 1992.
 Æltekar og røremaskiner:
Æltekar og røremaskiner (over husholdningsstørrelse) med manglende  

 afskærmning af roterende dele, som kan fange fx hænder/arme ved brug, således  

 at der er fare for sårskade, knoglebrud eller amputation.
Der er tale om  

 klemningsfare, og de gældende regler i bekendtgørelserne om tekniske  

 hjælpemidler er ikke opfyldte.
 Frist:
 Hvis der anvendes mel ved maskinerne:
 Hvis der anvendes mel ved maskinerne, således at der også skal etableres  

 ventilation og indkapsling, skal maskinbeskyttelsen etableres samtidig med  

 ventilation og indkapsling, dvs. inden udgangen af 1995.
 Hvis der ikke anvendes mel ved maskinerne:
 Hvis der ikke anvendes mel (fx røremaskiner der kun anvendes til at piske  

 flødeskum m.v.), skal der maskinsikres inden udgangen af 1993.
2. Foranstaltninger mod melstøv 2.1. Handling Fejning af gulv med kost, hvilket medfører luftforurening med melstøv.
 Frist:
 Inden udgangen af 1992 skal der anvendes mindre forurenende  

 rengøringsmetoder, fx støvsugere.
2.2 Handling Støvende/omfangsrig brug af mel på arbejdsbord, herunder nedfejning af mel  

 fra arbejdsbord.
 Frist:
 Inden udgangen af 1992: Vejledning om ændring af arbejdsvaner, fx brug af  

 mindre støvende meltyper, undgå nedfejning af mel fra bord til gulv.  

 Nedsættelse af brug af strømel til det absolutte minimum.
2.3 Handling Bekæmpelse af luftforurening med melstøv.
Bekæmpelse ved æltekar,  

 røremaskiner, rullebord og lignende steder, hvor der anvendes mel.
 Frist:
 Indkapsling og ventilation etableres inden udgangen af 1995 ved rullebord.
 For æltekar og røremaskiner etableres indkapsling og ventilation inden  

 udgangen af 1995.
2.4 Handling Støvende brug af mel på arbejdsbord.
 Frist:
 Der etableres ventilation inden udgangen af 1995, medmindre der forinden  

 er sket ændringer af arbejdsvaner og arbejdsprocesser, således at  

 eksponeringen af mel fra processerne på arbejdsbordet er at sidestille med,  

 at der stort set ikke direkte anvendes mel på arbejdsbordet.
2.5 Handling (delprojekt 1) Gennemførelse af samarbejdsprojekt mellem FDB/Kvicklykæden og Nærings- og  

 Nydelsesmiddelforbundet med henblik på at vurdere effektiviteten af eksempler  

 på ventilations- og indkapslingsløsninger til bekæmpelse af melstøv.
 Frist:
 Er gennemført.
3. Arbejdstilsynets kontrol Arbejdstilsynet foretager løbende stikprøvekontrol frem til 1996 og  

 systematisk kontrol af handlingsplanens gennemførelse i første halvår af  

 1996.
