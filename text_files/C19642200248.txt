 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddannelse af butikslærlinge inden for  

 materialhandlerbranchen, og som er bindende for fagets lærermestre.
Lærermesterens skal drage omsorg for, at lærlinge får en alsidig og  

 grundig oplæring i faget.
Den praktiske og teoretiske uddannelse skal normalt  

 gives samtidig, således at lærlingen gradvis får kendskab til samtlige de  

 discipliner, oplæringen tager sigte på, og således at disse discipliner gøres  

 aktuelle og interessebefordrende for derved at lette tilegnelsen af den  

 undervisning, der gives i handelsskolen.
 Oplæringen skal i det omfang, virksomhedens organisation giver mulighed  

 derfor, omfatter følgende punkter:
 1. Varekundskab.
 Kendskab til varernes oprindelse, kvalitet, holdbarhed, opbevaringsmåde,  

 anvendelse og til reglerne for varernes udlevering og emballering samt til  

 varernes betegnelse, såvel på dansk som eventuelle latinske eller kemiske  

 betegnelser.
 2. Varebehandling.
 Kendskab til butiks- og lagerorganisation, deltagelse i det forberedende  

 salgsarbejde, i kontrollering, kalkulation og mærkning af varer, og i  

 pyntning af diske, montre, vinduer og andre udstillingspladser, samt  

 deltagelse i almindelige forekommende skilteskrivning.
 3. Tilberedning.
 I det omfang de enkelte virksomheder driver egen tilberedning af til  

 branchen henhørende varer, skal lærlingen bibringes færdighed i, som  

 assistent at tilberede simplere og sammensatte præparater, samt bibringe  

 kendskab til afvejning, blanding og præparation efter kundernes medbragte  

 opskrifter, og lære at taksere sådanne.
 4. Varebestilling.
 Kendskab til almindelige vareindkøb, udfyldelse af ordresedler til  

 leverandørerne samt kontrollering af varedefekter.
 5. Vareoptælling.
 Opgørelse af varebeholdninger, varelagerregnskab og omsætningshastighed og  

 lign.
 6. kundebetjening.
 Det praktiske arbejde skal tilrettelægges sådan, at lærlingen kommer til  

 at gennemgå alt ekspeditionsarbejde, herunder ordreoptagelse direkte eller  

 pr. telefon, samt ekspedition af kunder.
 7. De for branchen specielle lovregler.
 Der skal gives lærlingen kendskab til de i de for branchen gældende love  

 indeholdte regler for varernes opbevaring, transport, emballering og mærkning  

 samt de forsigtighedsregler, der foreskrives for såvel de handlende som for  

 forbrugerne, i særdeleshed for gifte, sundhedsfarlige stoffer,  

 bekæmpelsesmidler samt frihandelslægemidler og lign., alt i et sådant omfang  

 at lærlingen på rette vis kan vejlede forbrugeren om sådanne varers  

 anvendelse, behandling og opbevaring.
 8. Regnskab og korrespondance.
 Lærlinge skal så vidt muligt deltage i kalkulation, lagerbogføring,  

 kasseopgørelse, regnskabsføring og korrespondance i et omfang, der giver  

 denne lejlighed til i praksis at prøve, hvad han har lært i handelsskolen.
 Lærlingerådet, den 11. nov. 1964.
Jacobi /Carl Jørgensen.
