 Arbejdsformidlingskontorerne.
Cirkulære vedrørende vejledning af lærepladssøgende i forbindelse med den samordnede tilmelding.
 Som det vil være kontorerne bekendt er der gennemført en samordnet  

 tilmelding (SOT) til efg, gymnasiet og hf, dvs. at der skal benyttes fælles  

 ansøgningsskema til disse uddannelser.
 1.  Den samordnede tilmelding 1984.
Ved optagelsen af elever under den samordnede tilmelding i 1984 er der  

 gennemført væsentlige ændringer.
Dels er der indført nye optagelsesregler til  

 efg, dels er selve ansøgningsskemaerne blevet omarbejdet.
Bl.a. er der  

 tilføjet et såkaldt »rekvisitionsafsnit«, der giver mulighed for at  

 bestille yderligere informationsmateriale om visse ungdomsuddannelser.
Det  

 drejer sig om den planlagte industrielle grunduddannelse, den ligeledes  

 planlagte ældreomsorgsuddannelse og om landbrugets forskoler.
 Endvidere er der efter aftale mellem undervisningsministeriet og  

 arbejdsdirektoratet indføjet en rubrik, der skal udfyldes, dersom man ønsker  

 samtale med en AF-medarbejder vedrørende mulighederne for at få en læreplads.  

 Er dette tilfældet skal de pladssøgende have brev herom fra AF.
Det bemærkes, at de i år skal benyttes to ansøgningsskemaer, eet beregnet  

 til ansøgere fra skolernes 9. og 10. klasser og eet for ansøgere, der ikke  

 går i skole.
I begge skemaer findes en rubrik til afkrydsning af eventuel  

 samtale med en AF-medarbejder.
 Ændringerne er iøvrigt nærmere beskrevet på skemaerne og i de respektive  

 »grønne« og »gule« vejledninger der hoslagt vedlægges til  

 kontorernes orientering.
 Det tilføjes, at et oplag af ansøgningsskemaer for ikke-skolesøgende er  

 tilsendt kontorerne med henblik på udlevering til interesserede ligesom  

 erhvervsvejlederne har modtaget et komplet sæt af det samlede  

 oplysningsmateriale til brug i vejledningsarbejdet.
 2. Udfyldning af rubrikken om samtale med en AF-medarbejder.
 Samtalerubrikken forudsættes udfyldt af de lærepladssøgende i følgende 2  

 situationer:
 Fristen for aflevering af såvel ansøgningsskema som rekvisitionsblanketter  

 er den 20. februar 1984.
Af ansøgningsskemaerne fremgår, hvor skemaerne skal afleveres.
Et enkelt  

 problem er dog opstået i forbindelse med aflevering af skemaet for  

 ikke-skolesøgende, hvor kun rubrikkerne om materialerekvisition og/eller  

 samtale med en AF-medarbejder er udfyldt.
Skemaet skal i disse tilfælde afd  

 ansøgeren afleveres til den nærmeste tekniske skole.
 Skulle skemaet komme AF i hænde skal man naturligvis ikke videresende det,  

 hvis der kun ønskes samtale om lærepladsmuligheder, men kontoret bør på  

 stedet tilbyde den pågældende den ønskede samtale.
 De øvrige skemaer indberettes af de modtagende institutioner til  

 Fællessekretariatet for den samordnede tilmelding, der sender brev til  

 ansøgningerne.
 3.  Brevet fra AF til de lærepladsinteresserede.
 Ifølge aftalen med undervisningsministeriet skal AF tilsende de  

 lærepladsinteresserede unge et brev, hvori man bl.a. tilbyder en orienterende  

 samtale om mulighederne for at få en læreplads.
 Det skal understreges, at AF ikke herved påtager sig andre forpligtelser  

 og den omstændighed, at de unge har udfyldt et ansægningsskema eller  

 rekvisitionsblanket giver dem ikke fortrin i forhold til de registrerede  

 lære- og praktikpladssøgende.
Det skal også bemærkes, at kontorerne kan fortolke samtalebegrebet  

 relativt bredt.
Efter omstændighederne og under hensyn til  

 ressourcemulighederne kan de unge eventuelt indkaldes gruppevis efter  

 lærepladsønsker og med mulighed for efterfølgende individuelle samtaler.
 Efter drøftelse med regionscheferne er det besluttet at overlade til hvert  

 AF-kontor at udforme et brev, idet kontorerne herved får mulighed for at  

 afpasse indholdet efter de lokale forhold.
 I brevet bør der i store træk redegøres for mulighederne for at få enten  

 en lærlingeuddannelse eller en beslægtet relevant arbejdsmarkedsuddannelse  

 indenfor lokalområdet.
 Endvidere bør kontorerne redegøre for den service, man vejledningsmæssigt,  

 informationsmæssigt og på anden måde kan tilbyde de lærepladsinteresserede.
Desuden bør man henvise de unge til forberede sig på samtalerne gennem  

 læsning af diverse informationsmaterialer.
Der tænkes herved bl.a. på  

 følgende publikationer V 9 (valg i 9 klasse), undervisningsministeriets hæfte  

 om lærlingeuddannelserne og erhvervskartoteket.
Det henstilles til kontorernes overvejelse at udforme brevets nederste  

 halvdel som et oplysningsskema, der kan afrives og afleveres til AF.
Heri kan  

 man anmode de personlige data, som sædvanligvis bruges ved udfyldning af  

 stamkort over lære- og praktikpladsøgende suppleret med andre relevante  

 oplysninger fx om erhvervspraktik og angivelse af lærepladsønsker indenfor  

 hovedområderne.
 Af tidsmæssige grunde er det aftalt, at AF,s brev udsendes af  

 Fællessekretariatet for den samordnede tilmelding.
 Direktoratet skal anmode om at få kontorernes breve i hænde senest den 1.  

 marts 1984, hvorefter man vil drage omsorg for den videre ekspedition.
 4.  Afvikling af samtalerne med de  

 lærepladsintresserede.
Det er fundet hensigtsmæssigt, at AF-kontorerne afvikler samtalerne med de  

 lærepladsinteresserede over to runder.
I første omgang udtages de personer,  

 der efter ansøgningsfristens udløb den 20. februar 1984 har tilkendegivet, at  

 deres ønske alene er at få en læreplads.
Da fællessekretariatet skal anvende  

 ca. 1 måned til den centrale databehandling, vil AF's breve først kunne  

 udsendes medio marts 1984. De lærepladsinteresserede skulle herefter af  

 AF-kontorerne kunne indkaldes til samtaler i løbet af april måned.
I anden omgang sendes der brev til de ansøgere, som har fået afslag på  

 optagelse til efg, gymnasiet eller hf, men som skemaerne også har bedt om en  

 samtale vedrørende en læreplads.
Dette brev vil blive udsendt ca. 1. maj  

 1984.
 Det bemærkes, at brevet kun vil blive tilsendt til lærepladsinteresserede  

 og ikke til ansøgere, der har ønske om at gennemgå anden uddannelse, dersom  

 de ikke kan få opfyldt deres primære uddannelsesønsker.
Kontorerne vil modtage lister over de personer, som har fået tilsendt AF's  

 breve.
De, der ikke reflekterer på tilbuddet om samtale, skal ikke yderligere  

 indkaldes af AF.
 5.  Samtalernes formål og indhold.
 Det forventes, at AF giver de lærepladsinteresserede en almen orientering  

 om mulighederne for at komme i lære eller få en kvalificerende  

 specialarbejderuddannelse inden for de ønskede hovedområder.
 I tillempet form kan man følge de anvisninger, der er givet i  

 arbejdsdirektoratets cirkulære nr. 60/82 og 25/83 om vejledning af lære- og  

 praktikpladssøgende.
 Hovedvægten bør formentlig lægges på oplysninger om, hvordan man bære sig  

 ad med at søge læreplads og eventuelt skrive en ansøgning eller præsentere  

 sig personligt for en læremester; endvidere gennemgang af de krav af  

 uddannelsesmæssig og personlig art, som læremesteren sædvanligvis stiller og  

 oplysning om AF's bistand, herunder principperne for AF's henvisning af  

 lærepladssøgende til ledige lærepladser.
 Derudover bør der gives en fyldig orientering om lære- og  

 praktikpladsmulighederne indenfor de ønskede områder lokalt, regionalt og på  

 landsplan.
 Endelig bør der redegøres for de økonomiske forhold og støttemulighederne  

 til lære- og praktikpladssøgende.
 6.  Registrering og statistik.
Hvis AF's samtaler med ansøgningerne føre til, at de pågældende lader sig  

 registrere som lærepladssøgende, er kravet om vejledning i henhold til  

 AF-cirkulære 25/83 opfyldt.
De pågældende skal herefter først møde til nye  

 samtaler på de tidspunkter, hvor andre uddannelsessøgende bliver indkaldt til  

 vejledning.
 Det tilføjes, at der skal føres en særskilt statistik over antallet af  

 samtaler, som gennemføres i medfør af den samordnede tilmelding.  

 Oplysningerne skal bringes i beretningen over arbejdsformidlingens indsats  

 for lære- og praktikpladssøgende for april kvartal 1984.
 7.  Samordning med anden vejledning.
 Opmærksomheden henledes på, at for så vidt angår elever i folkeskolens 9.  

 og 10. klasser forudsættes det, at klasselæreren eller skolevejlederen har  

 gennemgået den oversigt over uddannelser, som er indeholdt i  

 ansøgningsskemaet og herunder givet eleverne orientering om mulighederne for  

 at komme i mesterlære.
 AF's erhvervsvejledere bør optage kontakt med folkeskolens vejledning med  

 henblik på fastsægge et samarbejde omkring lærepladsvejledningen, således at  

 AF's medarbejdere kan bygge på og videreudvikle skolens vejledning.
 Et koordinationsproblem opstår også i forhold til erhvervsskolernes  

 studievejledere, der ifølge de gældende bestemmelser skal vejlede elever, der  

 ikke optages på skolerne på grund af manglende kapacitet, om andre  

 uddannelsesmuligheder.
 Endvidere overvejes det at tillægge den kommunale ungdomsvejledning visse  

 opgaver i forbindelse med den samordnede tilmelding, herunder eventuel  

 vejledning af ansøgere, der får afslag på uddannelser under den samordnede  

 tilmelding og som ikke ønsker læreplads som alternativ mulighed.
 For at sikre den fornødne samordning henstilles det, at kontaktgrupperne  

 for uddannelses- og erhvervsvejledning tager spørgsmålet om den mest  

 hensigtsmæssige arbejdsdeling mellem vejledningsorganerne op til drøftelse,  

 eventuelt efter behandling i de regionale hovedvejlederudvalg.
 P.D.V.
