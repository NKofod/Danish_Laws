Nyt fra Ankestyrelsen - hjælp til  

 nødvendige praktiske opgaver i hjemmet - af fuldmægtig Bodil  

 Irgens Hansen I sager om hjemmehjælp er der med servicelovens  

 ikrafttræden med virkning fra 1. juli 1998 givet ankeadgang til de  

 sociale nævn og i principielle sager og sager af generel betydning  

 yderligere til Den Sociale Ankestyrelse.
 Ankestyrelsen har på et principielt møde i  

 oktober 1999 behandlet 4 sager om »praktisk«  

 hjemmehjælp.
Sagerne var antaget til principiel behandling med henblik  

 på en fortolkning af reglerne i servicelovens §§ 71 og 75  

 sammenholdt med de af kommunen udmeldte kriterier for hjælp  

 (kvalitetsstandarder) fastsat med hjemmel i Socialministeriets  

 bekendtgørelse nr. 328 af 22. april 1998 om kvalitetsstandarder m.v.  

 for hjælp efter §§ 71 og 72 i lov om social service, samt  

 vurderingsmodellen »Fælles  

 sprog på ældre- og handicapområdet, okt. 98«, Afgørelserne er offentliggjort som Sociale  

 Meddelelser, SM C-17-99, udsendt den 15. december 1999. Om de enkelte  

 afgørelser henvises til denne SM, hvori er gengivet en udførlig  

 sagsredegørelse for de enkelte sager.
 I de 4 sager havde kommunen frataget klagerne en hidtil  

 bevilget hjælp til rengøring.
 Ankestyrelsen lagde i sagerne til grund, at den omhandlede  

 rengøring måtte anses for at være en nødvendig  

 praktisk opgave.
Kommunernes kriterier I 2 af sagerne fandt Ankestyrelsen, at hjælpen var  

 frataget under henvisning til kriterier i kommunernes serviceniveau/  

 kvalitetsstandarder, som var i strid med servicelovens §§ 71 og 75.
 De kriterier, som kommunerne havde anvendt, og som  

 Ankestyrelsen fandt var i strid med loven, var dels at almindelig aldring med  

 heraf følgende svækkelse ikke gav adgang til hjemmehjælp  

 til rengøring, og dels at man kun var berettiget til hjælp til  

 rengøring, såfremt man (dagligt) modtog hjælp til  

 personlig pleje.
I disse sager fandt Ankestyrelsen yderligere, at der ikke  

 var foretaget en konkret individuel vurdering som foreskrevet i § 75,  

 ligesom afgørelserne ikke opfyldte de forvaltningsretlige krav om  

 begrundelse m.m.
Ankestyrelsen fandt således, at afgørelserne  

 var ulovlige.
 Desuden fandt Ankestyrelsen i en 3. sag, at det var i  

 strid med servicelovens §§ 71 og 75, at en kommune havde besluttet, at  

 man ikke kunne modtage hjælp til rengøring, hvis man var  

 vurderet til funktionsniveau 2, hvilket betød, at man kunne klare de  

 fleste opgaver selv, når det samtidig ved en konkret individuel  

 vurdering var konstateret, at ingen i husstanden var i stand til at foretage  

 støvsugning og gulvvask.
Forvaltningsretlige spørgsmål I en 4. sag fandt Ankestyrelsen, at sagen ikke havde  

 været tilstrækkeligt oplyst og heller ikke tilstrækkeligt  

 konkret beskrevet med henblik på evnen til selv at kunne udføre  

 rengøringsarbejde.
 Desuden udtalte Ankestyrelsen, at alle sagens akter  

 herunder journalnotater og vurderingsskema burde have været fremsendt  

 til det sociale nævn.
 Ankestyrelsen udtalte yderligere i en af sagerne, at  

 allerede socialforvaltningens første meddelelse til ansøger om,  

 at hjælpen ophørte, burde have været skriftlig og med  

 anførelse af lovgrundlag og begrundelse.
Yderligere konklusioner Af Ankestyrelsens afgørelser kan man udover  

 ovenstående yderligere udlede, at Ankestyrelsen ikke finder det  

 tilstrækkeligt, at kommunen i et brev eller flere til nævnet  

 redegør for kommunens vurdering af en ansøgers evne til selv at  

 gøre rent.
Klagemyndigheden bør altid have sagens bilag i form  

 af f.eks. journalnotater, funktionsskemaer, de lægelige oplysninger,  

 som eventuelt foreligger, og ansøgernes egne oplysninger til sagen.
I  

 modsat fald kan en ankemulighed blive illusorisk.
 Yderligere kan man af Ankestyrelsens afgørelser  

 udlede, at der til brug for afgørelsen i sådanne sager skal  

 foreligge relevante konkrete beskrivelser af ansøgers funktionsniveau  

 i forhold til de opgaver, som der søges om hjælp til.
 Endelig kan udledes, at en ankemyndigheds afgørelse  

 om, at man ikke finder grundlag for at tilsidesætte kommunens  

 skøn, ikke er tilstrækkeligt, når man af kommunens  

 begrundelse i sagen kan se, at kommunen har afgjort sagen under henvisning  

 til (evt. ulovlige) generelle kriterier, som kommunen har vedtaget, og  

 kommunen således ikke har foretaget et individuelt konkret skøn  

 af den enkeltes behov og evne til selv at udføre opgaverne.
De sociale nævns praksis, som Ankestyrelsen har  

 valgt at offentliggøre i Sociale Meddelser, SM C-7-99, er på  

 linie med de af Ankestyrelsen trufne afgørelser.
Nævnenes  

 praksis er omtalt i Nyt fra Ankestyrelsen nr. 3, august 1999.
Lovgrundlaget Udgangspunktet for afgørelserne var reglerne i lov  

 om social service § 71, stk. 1, nr. 2), og stk. 2, § 75 og  

 § 110, stk. 1 og stk. 2, og Socialministeriets bekendtgørelse nr.  

 328 af 22. april 1998 om kvalitetsstandarder m.v. for hjælp efter  

 §§ 71 og 72 i lov om social service.
 Ifølge servicelovens §§ 71 og 75 skal tilbud  

 om hjælp til nødvendige praktiske opgaver gives til personer,  

 der ikke selv kan udføre opgaverne på grund af nedsat  

 funktionsevne eller særlige sociale problemer, og tilbuddene skal gives  

 efter en konkret individuel vurdering af behovet til opgaver, som modtageren  

 ikke selv kan udføre.
 Af bemærkningerne til lovforslaget vedrørende  

 servicelovens § 71 fremgår, at der ikke er tilsigtet  

 ændringer i kommunernes tilbud om hjælp i forhold til de  

 hidtidige regler i bistandsloven.
 Afgørelserne skal være skriftlige, jf.  

 servicelovens § 110, stk. 1.
Kvalitetsstandarder Socialministeren har med bemyndigelse i servicelovens  

 § 110, stk. 2, fastsat regler i ovennævnte bekendtgørelse  

 om, at kommunalbestyrelsen skal udarbejde en kvalitetsstandard (mindst  

 én gang årligt) for personlig og praktisk hjælp m.v.
 Kvalitetsstandarderne skal indeholde generel  

 serviceinformation til borgerne om den hjælp, de kan forvente fra  

 kommunen, d.v.s., at den skal indeholde en beskrivelse af det serviceniveau,  

 som kommunen træffer beslutning om, jf. bekendtgørelsens  

 § 1, stk. 1 og 2.
 Det fremgår af lovbemærkningerne til  

 § 110, stk. 2, at det var hensigten med kommunernes kvalitetsstandarder  

 at forbedre kvaliteten i kommunernes hjælp efter §§ 71 og 72 og  

 klargøre de ældres rettigheder og sikre ensartede  

 afgørelser.
 En kvalitetsstandard eller fastlæggelse af et  

 serviceniveau må således ikke være i strid med reglerne i  

 servicelovens §§ 71 og 75 og kan ikke medføre, at der ikke skal  

 ske en konkret individuel vurdering af behovet hos den enkelte og den enkelte  

 borgers/husstands evne til selv at udføre opgaverne.
 En kvalitetsstandard vil således ikke kunne  

 indskrænke borgernes ret efter §§ 71 og 75.
 Kvalitetsstandarderne kan på den anden side  

 præcisere niveauet for den hjælp, som borgerne kan forvente.
Begrundelse Kommunens afgørelser om hjemmehjælp skal  

 iøvrigt opfylde de forvaltningsretlige regler om begrundelse.
 Det betyder efter forvaltningslovens § 24, at  

 afgørelsen skal indeholde en henvisning til de retsregler, i henhold  

 til hvilken afgørelsen er truffet, og i det omfang afgørelsen  

 beror på et administrativt skøn, skal begrundelsen tillige  

 angive de hovedhensyn, der har været bestemmende for  

 skønsudøvelsen.
Andre sager om praktisk hjælp Ankestyrelsen har på nuværende tidspunkt  

 antaget yderligere 2 sager til principiel behandling med henblik på  

 rækkevidden af ordene "ikke selv kan udføre nødvendige  

 praktiske opgaver" jf. §§ 71, stk. 1 og 2 og 75, stk. 1, herunder  

 spørgsmålet om dokumentation.
 Desuden er antaget en sag med henblik på afklaring  

 af, om et nævns afgørelse om at hjemvise en sag til kommunen,  

 medfører at hjemmehjælpen skal genoptages i det omfang den var  

 tilkendt, før kommunen traf den nu hjemviste afgørelse om at  

 frakende hjemmehjælp.
