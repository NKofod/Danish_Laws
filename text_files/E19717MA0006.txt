 Der er rejst spørgsmål, om renter og gebyrer, som opkræves af et  

 fjernvarmeselskab ved for sen indbetaling af vederlaget for varmeleverancer,  

 skal medregnes i det beløb, hvoraf merværdiafgiften skal beregnes.
Tillæg af nævnte art, der beregnes efter antal dage mellem seneste  

 rettidige indbetalingsdag og betalingsdagen med en nærmere angivet årlig  

 rentesats, kan holdes uden for afgiftsberegningen.
Det samme gælder de  

 tilfælde, hvor tillægget beregnes med en vis procent pr påbegyndt måned efter  

 sidste rettidige indbetalingsdag.
 Hvis tillægget beregnes med en vis procent pr påbegyndt måned, men således  

 at der opkræves et minimumsgebyr, skal dette minimumsgebyr medregnes i det  

 beløb, hvoraf merværdiafgiften beregnes, medens den eventuelt overskydende  

 del af tillægget kan holdes uden for afgiftsberegningen.
 Størrelsen af det tillæg, hvoraf der ikke beregnes afgift, skal anføres  

 særskilt på de pågældende regninger mv, jf merværdiafgiftslovens § 7, stk 3.
 Se også Mn.209.
