Cirkulære om vedtægt for Eksport  

 Kredit Fonden Eksport Kredit Fonden er en selvstændig, statslig forvaltningsenhed  

 oprettet i medfør af § 2, stk. 1, i lov nr. 1070 af 20. december 1995  

 om Dansk Eksportkreditfond m.v. som ændret ved lov nr. 344 af 2. juni  

 1999 og ved lov nr. 409 af 31. maj 2000. Nærværende vedtægt  

 er fastsat med hjemmel i lovens § 3, stk. 2.
Formål og forretningsområde § 1. Eksport Kredit Fondens formål er at  

 sikre dansk eksport internationalt konkurrencedygtige vilkår med hensyn  

 til dækning af ekstraordinære risici for tab i forbindelse med  

 eksport, herunder af skibe, og at forestå formidlingen af statslig  

 bistand i forbindelse med finansieringen heraf.
Eksport Kredit Fonden har  

 tilsvarende formål, for så vidt angår salg af skibe, der  

 bygges på danske skibsværfter for danske redere.
Eksport Kredit  

 Fondens formål og virke skal til enhver tid være i  

 overensstemmelse med den på området gældende lovgivning.  

 Fonden skal således i sin helhed opfylde loven og lovens  

 intention.
Stk. 2. Ved dansk eksport forstås forretninger med  

 udlandet af økonomisk interesse for Danmark.
Den danske interesse skal  

 være betydelig og stigende med kreditrisikoen.
Opgørelsen heraf  

 kan tage udgangspunkt i produktion, værditilvækst, ejerskab eller  

 tilsvarende.
Udtrykket dansk eksport skal forstås bredt.
I  

 forståelsen af begrebet skal tages i betragtning, at produktion i  

 vekslende omfang finder sted i udlandet, mens værditilvækst og  

 kapitalafkast af produktionen henføres til Danmark.
Stk. 3. Ved ekstraordinære eksportkreditrisici  

 forstås risici, som ikke normalt kan dækkes i det kommercielle  

 forsikringsmarked.
Det drejer sig primært om politiske risici og  

 mellem- og langfristede kommercielle risici samt kortfristede kommercielle  

 risici for så vidt angår eksport til bl.a. udviklingslande og  

 østlande, som ikke dækkes af det kommercielle forsikringsmarked,  

 jf. i øvrigt gældende EU-retningslinier.
Stk. 4. Inden for sit forretningsområde som  

 defineret i lov om Dansk Eksportkreditfond m.v. samt de i medfør af  

 loven udstedte bekendtgørelser, kan Eksport Kredit Fonden yde  

 finansiering ved lån- og garantistillelse og andre finansielle  

 instrumenter, iværksætte uddannelse, rådgivning samt andre  

 foranstaltninger, der efter bestyrelsens skøn kan fremme Eksport  

 Kredit Fondens formål.
Finansiering gennem lånoptagelse med  

 henblik på tilvejebringelse af langsigtet eksportfinansiering kan kun  

 iværksættes efter Finansudvalgets godkendelse.
Stk. 5. Eksport Kredit Fonden varetager administrationen  

 af andre statslige eksportfinansieringsordninger, der er henlagt til Eksport  

 Kredit Fonden.
Ordningerne skal have selvstændig bevillingsmæssig  

 hjemmel på finansloven, og varetagelsen heraf skal være  

 omkostningsneutral for Eksport Kredit Fonden.
Kapital, indtægter og udgifter § 2. Eksport Kredit Fondens egenkapital er  

 etableret i henhold til lov om Dansk Eksportkreditfond m.v.
Eksport Kredit  

 Fondens aktivitet skal styres af princippet om forsvarlig  

 egenkapitaldækning og princippet om balance mellem indtægter og  

 udgifter på længere sigt, dog under hensyntagen til den  

 internationale konkurrencesituation og særlige handelspolitiske  

 hensyn.
Stk. 2. Eksport Kredit Fonden kan fastsætte  

 provision og gebyrer for Eksport Kredit Fondens ydelser med henblik på  

 at opnå indtægtsdækning af omkostninger eller som led i en  

 samlet prispolitik.
Bestyrelsen fastsætter rammerne for en sådan  

 prispolitik.
Stk. 3. Udgifterne ved Eksport Kredit Fondens  

 administration, herunder vederlag til bestyrelsens medlemmer,  

 direktøren og revisorerne, og andre ydelser, udredes af Eksport Kredit  

 Fondens midler.
Eksport Kredit Fonden afholder de  

 administrationsomkostninger, der er nødvendige for at opretholde en  

 professionel organisation.
Eksport Kredit Fondens ledelse § 3. Eksport Kredit Fonden ledes af en bestyrelse  

 på 8 medlemmer, som udpeges af erhvervsministeren, der tillige blandt  

 medlemmerne udpeger en formand for bestyrelsen.
Bestyrelsen vælger en  

 næstformand blandt medlemmerne.
Bestyrelsen er Eksport Kredit Fondens  

 øverste myndighed med de begrænsninger, der følger af  

 erhvervsministerens særlige beføjelser i medfør af lov om  

 Dansk Eksportkreditfond m.v.
 Stk. 2. 3 bestyrelsesposter besættes med  

 repræsentanter for den danske stat. 5 bestyrelsesposter besættes  

 med repræsentanter fra dansk erhvervsliv.  

 Erhvervsrepræsentationen skal have en professionel tilgang til  

 bestyrelsesarbejde samt en betydelig faglig indsigt i finansieringsforhold.  

 Bestyrelsens formand skal endvidere have stor indsigt i Eksport Kredit  

 Fondens arbejdsområde.
Stk. 3. Fratræder et bestyrelsesmedlem, udpeger  

 erhvervsministeren efter indstilling fra bestyrelsen snarest muligt et nyt  

 bestyrelsesmedlem.
Bestyrelsesmedlemmer udpeges for 3 år.  

 Genudnævnelse kan finde sted, også for en kortere periode.
Der  

 kan ikke udpeges suppleanter for bestyrelsens medlemmer.
Stk. 4. Bestyrelsen er beslutningsdygtig, når over  

 halvdelen af dens medlemmer er til stede.
De anliggender, der behandles i  

 bestyrelsen, afgøres ved simpelt stemmeflertal.
I tilfælde af  

 stemmelighed er formandens stemme afgørende.
 Stk. 5. I tilfælde af formandens fravær  

 udøver næstformanden dennes beføjelser og pligter.
 Stk. 6. Bestyrelsen skal kunne træde sammen med  

 kort varsel.
Stk. 7. Direktøren deltager i bestyrelsens  

 møder, medmindre bestyrelsen i det enkelte tilfælde  

 træffer anden bestemmelse.
Direktøren har ret til at udtale sig  

 i forbindelse med bestyrelsens drøftelser.
 Stk. 8. Mindst hver 3. måned skal direktøren  

 gennem en skriftlig rapport orientere bestyrelsen om Eksport Kredit Fondens  

 forretningsmæssige forhold og økonomiske stilling.
 Stk. 9. Hvis bestyrelsen finder, at der er risiko for, at  

 Eksport Kredit Fondens samlede gæld og/eller engagement når op  

 på et niveau, der hindrer en sund og uafhængig økonomisk  

 forvaltning af Eksport Kredit Fondens forretningsområde, orienteres  

 erhvervsministeren snarest muligt med henblik på forelæggelse af  

 situationen for Finansudvalget.
Stk. 10. Bestyrelsen er ikke ansvarlig for det  

 internationale eksportkreditpolitiske samarbejde, der pågår  

 indenfor EU og OECD, samt de øvrige internationale eksportkreditfora,  

 hvor det er regeringsrepræsentanter, der mødes i forbindelse med  

 politikformulering, eller for Eksport Kredit Fondens bistand til den  

 nationale politiske proces.
Ved varetagelsen af disse opgaver er Eksport  

 Kredit Fondens direktør underlagt instruktion fra ministeren.
Stk. 11. Eksport Kredit Fonden yder bestyrelsens  

 medlemmer et rimeligt vederlag for udført arbejde.
Vederlaget kan ikke  

 overstige, hvad der anses for sædvanligt efter hvervets art og  

 arbejdets omfang.
Vederlagets størrelse godkendes af  

 erhvervsministeren efter indstilling fra bestyrelsen.
Stk. 12. Alle oplysninger, mundtlige som skriftlige, som  

 et bestyrelsesmedlem modtager, er fortrolige.
Bestyrelsesmedlemmerne har  

 tavshedspligt herom samt om, hvad der passerer i bestyrelsen.
 Stk. 13. Bestyrelsen fastsætter en forretningsorden  

 for sit virke og kan fastsætte en instruks for direktionen.
 Stk. 14. Ansvarsfordelingen mellem bestyrelse og  

 direktør følger af lov om aktieselskaber og lov om  

 erhvervsdrivende fonde.
§ 4. Eksport Kredit Fondens forretninger varetages  

 af en af erhvervsministeren udpeget direktør.
Direktørens  

 udpegelse og afskedigelse sker efter drøftelse med bestyrelsen ved  

 dens formand.
Direktørens løn- og ansættelsesvilkår  

 fastlægges i en kontrakt mellem bestyrelsen og direktøren  

 på vilkår, der modsvarer kravene til stillingen, inden for de for  

 statens ansatte gældende regler for løn og  

 ansættelse.
 Regnskab, revision m.v.
§ 5. Bestyrelsen aflægger hvert år  

 beretning og regnskab vedrørende Eksport Kredit Fondens virksomhed  

  efter årsregnskabsloven med de fravigelser og tilpasninger, der  

 følger af Eksport Kredit Fondens særlige forhold som en  

 selvstændig, statslig forvaltningsenhed. Årsregnskabsloven  

 fraviges dog således, at de principper, der anvendes i de private  

 skadesforsikringsselskaber skal finde anvendelse ved  

 regnskabsaflæggelsen, dog med de fravigelser, der følger af  

 Eksport Kredit Fondens særlige forhold.
Det af bestyrelsen underskrevne  

 og af revisorerne påtegnede regnskab forelægges til ministerens  

 endelige godkendelse.
Eksport Kredit Fondens regnskabsår er  

 kalenderåret.
Første regnskabsår løber fra 1.  

 januar 1999 til 31. december 1999.
Stk. 2. Erhvervsministeren udnævner efter  

 bestyrelsens indstilling en statsautoriseret revisor med international  

 erfaring, der sammen med rigsrevisor gennemgår og påtegner  

 årsregnskabet i overensstemmelse med årsregnskabslovens regler  

 herom.
Eksport Kredit Fondens statsautoriserede revisor udpeges for 1  

 år ad gangen og kan genvælges.
Udnævnelsen kan til enhver  

 tid tilbagekaldes af erhvervsministeren.
Rigsrevisor reviderer endvidere  

 Eksport Kredit Fondens regnskab efter lov om revision af statens regnskaber  

 m.m.
 Stk. 3. Erhvervsministeren og revisorerne kan til enhver  

 tid afkræve Eksport Kredit Fonden enhver oplysning, som ministeren og  

 revisorerne anser for fornøden, og har i øvrigt til enhver tid  

 adgang til at gøre sig bekendt med Eksport Kredit Fondens  

 bøger, regnskaber og virksomhed i øvrigt.
Tegningsregler § 6. Eksport Kredit Fonden tegnes af bestyrelsens  

 formand i forening med 2 bestyrelsesmedlemmer, af den samlede bestyrelse i  

 forening eller af en direktør alene.
Vedtægtsændringer § 7. Denne vedtægt kan efter indstilling fra  

 bestyrelsen ændres af erhvervsministeren.
Generelle bestemmelser § 8. De for Eksport Kredit Fonden fastlagte  

 principper, vedtægt, forretningsorden og direktionsinstruks, finder  

 anvendelse ved administrationen af de til Eksport Kredit Fonden henlagte  

 ordninger, med mindre der er fastsat andet, eller det følger af  

 ordningernes særlige karakter.
 Ikrafttræden mv.
 § 9. Cirkulæret træder i kraft den 1.  

 marts 2001.
 Stk. 2. Samtidig ophæves Erhvervsministeriets  

 cirkulære nr. 174 af 16. november 1999 om midlertidig vedtægt for  

 Eksport Kredit Fonden.
