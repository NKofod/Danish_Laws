 I medfør af § 7 a, stk. 3, i lov om naturfredning, jfr. lovbekendtgørelse  

 nr. 530 af 10. oktober 1984 fastsættes følgende forretningsorden for  

 Fortidsminderådet:
§ 1.  Fortidsminderådet er nedsat i henhold til  

 naturfredningslovens § 7 a og består af 7 medlemmer med rigsantikvaren som  

 formand.
De øvrige medlemmer beskikkes for 4 år ad gangen af miljøministeren  

 efter indstilling fra rigsantikvaren (4 medlemmer) og fredningsstyrelsen (2  

 medlemmer).
Stk. 2.  Rigsantikvaren påser ved sin indstilling, at  

 universiteterne og de godkendte lokalmuseer repræsenteres i  

 Fortidsminderådet.
Forud for indstillingen påses det ved samråd mellem  

 rigsantikvaren og fredningsstyrelsen, at Fortidsminderådet får en  

 hensigtsmæssig sammensætning af fagligt kvalificerede inden for forhistorisk  

 og historisk arkæologi.
 § 2.  Fortidsminderådet virker fagligt rådgivende for  

 fredningsstyrelsen i forbindelse med varetagelse af de arkæologiske  

 interesser i naturfredningsarbejdet.
 § 3.  Fortidsminderådet afgiver indstilling til  

 fredningsstyrelsen vedrørende spørgsmål om hel eller delvis ophævelse af  

 beskyttelsen af et jordfast fortidsminde, jfr. naturfredningsloven, § 48,  

 eller af et historisk skibsvrag eller fortidsminde på havbunden, jfr.  

 naturfredningsloven, § 49.
Stk. 2.  Reglerne i stk. 1 anvendes også på arkæologiske  

 undersøgelser, der medfører indgreb i fortidsmindet eller vraget.  

 Fredningsstyrelsen kan uden forelæggelse for Fortidsminderådet foretage  

 arkæologiske sonderinger til konstatering af fortidsmindets eller vragets  

 tilstedeværelse, udstrækning eller tilstand, som måtte være nødvendige for  

 administrationen af naturfredningsloven, kap.
VII.
§ 4.  Fortidsminderådet får forelagt spørgsmål om  

 restaurering af fortidsminder, når istandsættelsen går ud over almindelig  

 vedligeholdelse.
Rådet får forelagt et program for sådanne restaureringer og  

 for de arkæologiske undersøgelser, disse restaureringer eventuelt måtte  

 indebære.
 § 5.  Fredningsstyrelsen er sekretariat for  

 Fortidsminderådet.
 § 6.  Rådet vælger af sin midte en næstformand, der i  

 formandens fravær varetager dennes opgaver.
 § 7.  Formanden fastsætter tid og sted for rådets  

 møder og leder disse.
 Stk. 2.  Der afholdes møder efter formandens  

 bestemmelse, dog mindst 4 gange årligt.
 Stk. 3.  På begæring af mindst 3 medlemmer skal der  

 indkaldes til møde.
 Stk. 4.  Formanden kan beslutte, at hastende sager skal  

 behandles skriftligt.
 Stk. 5.  Fortidsminderådet kan overlade nærmere bestemte  

 dele af sine opgaver til formanden.
 § 8.  Formanden fastlægger dagsorden for møderne efter  

 samråd med sekretariatet, hvortil forslag til dagsordenpunkter indsendes.
 Stk. 2.  Der optages referat af rådets møder, som  

 udsendes til medlemmerne.
