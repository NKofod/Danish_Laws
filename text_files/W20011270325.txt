Aktuelt blev patienten tvangsindlagt på behandlingsindikation, da  

 han befandt sig i en forrykthedstilstand på grund af manglende  

 medicinsk behandling.
Efter knapt 3 uger indlæggelse blev der besluttet  

 tvangsmedicinering med Cisordinol depot, hvilket patienten efterhånden  

 accepterede frivilligt.
Da hans tilstand imidlertid fortsat var ustabil, blev  

 behandlingen efter 5 måneder ændret til behandling med anden  

 antipsykotisk medicin, Leponex, som patienten tog frivilligt og med god  

 effekt på hans tilstand.
Efter yderligere 3 måneder nægtede  

 patienten at medvirke ved behandlingen med Leponex, hvorefter den tidligere  

 behandling med Cisordinol depot blev genoptaget.
Efter endnu 3 måneder  

 var patientens tilstand igen forværret, idet han var tiltagende  

 psykotisk med vrangforestillinger.
Udfra et ønske om at tabe sig  

 begyndte patienten desuden at drikke betydelige mængder vand, op til  

 10-12 liter dagligt.
Da en blodprøve viste, at væskeindtagelsen  

 medførte forstyrrelse i kroppens saltbalance, blev der besluttet  

 tvangsmedicinering med Leponex 300 mg, som om fornødent skulle gives  

 gennem sonde til mavesækken.
 Patienten klagede over beslutningen om tvangsmedicinering, men klagen blev  

 ikke tillagt opsættende virkning, da patientens store  

 væskeindtagelse måtte anses for at være helbredstruende for  

 ham.
 Det lokale Psykiatriske Patientklagenævn godkendte beslutningen om  

 tvangsmedicineringen samt, at klagen ikke var tillagt opsættende  

 virkning.
Klage over tvangsmedicinering med Leponex Sundhedsvæsenets Patientklagenævn fandt, at betingelserne for  

 tvangsmedicineringen var opfyldt.
Sundhedsvæsenets  

 Patientklagenævn fandt desuden, at det var i overensstemmelse med  

 gældende regler, at patientens klage ikke blev tillagt opsættende  

 virkning, da hans overdrevne væskeindtagelse viste sig helbredstruende  

 for ham.
Imidlertid fandt Sundhedsvæsenets Patientklagenævn, at  

 ordinationen af Leponex ca. 300 mg dagligt, om nødvendigt pr.sonde til  

 mavesækken, ikke opfyldte kravet om anvendelse af afprøvede  

 lægemidler i sædvanlig dosering og med færrest mulige  

 bivirkninger.
Nævnet lagde herved vægt på, at Leponex kunne  

 have en alvorlig, omend sjælden, bivirkning i form af påvirkning  

 af antallet af hvide blodlegemer, og at præparatet i følge de  

 gældende retningslinjer fra Dansk Psykiatrisk Selskab vedrørende  

 behandling med antipsykotisk medicin ikke burde anvendes som middel ved  

 tvangsbehandling.
 Ligeledes fandt nævnet, at administrationsmåden med  

 tvangsbehandling pr. sonde til mavesækken ikke opfyldte kravet om  

 mindst indgribende middel.
