 Sagerne vedrører tildeling af førtidspension og er behandlet på  

 grundlag af de ændrede regler pr. 1. januar 1987 om behovsbestemt pension (*  

 1).
 Sagerne vedrører ansøgere uden væsentlige helbredsmæssige klager.
 Ankestyrelsen fandt, at ansøgerne, som var omkring 60 år, fra den 1.
 januar 1987 var berettiget til behovsbestemt førtidspension, da  

 forsørgelsesgrundlaget var under udelukkelsesgrænsen.
 LOVGRUNDLAG:
Ifølge lov om social pension § 14, stk. 3, kan forhøjet almindelig  

 førtidspension eller almindelig førtidspension tilkendes 1) personer i alderen fra 18 til 67 år, hvis erhvervsevne er nedsat på  

 grund af helbredsmæssige forhold med mindst halvdelen, 2) personer i alderen fra 18 til 67 år, hvis erhvervsevne er nedsat med  

 mindst halvdelen, uden at nedsættelsen alene skyldes helbredsmæssige forhold,  

 og 3) personer i alderen 50 til 67 år, når sociale og helbredsmæssige forhold  

 taler for det.
 Ifølge lovens § 14, stk. 5, kan Socialministeren fastsætte nærmere regler  

 om tilkendelse af pension efter stk. 3, nr. 2 og 3.
 Ifølge § 7, stk. 1, i Socialministeriets bekendtgørelse af 5. september  

 1984 om social pension er tilkendelse af pension efter lovens § 14, stk. 3,  

 nr. 2 og 3, betinget af, at ansøgerens indtægter sammen med en eventuel  

 ægtefælles indtægter ikke skønnes at udgøre et passende forsørgelsesgrundlag.
Ifølge § 8, stk. 1 og 2, kan der ved en samlet årligt indtægt, opgjort  

 efter § 7, der overstiger det beløb, der højst kan udbetales i dagpenge, jf.  

 § 24, stk. 3, i lov om dagpenge ved sygdom eller fødsel, ikke tilkendes  

 førtidspension til en gift ansøger.
Ved en samlet årlig indtægt, der  

 overstiger 55% af dette beløb, kan der ikke tilkendes førtidspension til en  

 enlig ansøger.
 Beløbet for gifte ansøgere er pr. 1. januar 1987 ca. 107.000 kr.
Denne bekendtgørelse er med virkning fra 1. januar 1987 afløst af  

 bekendtgørelse nr. 747 af 7. november 1986. § 7, stk. 1, har følgende ordlyd:  

 »Tilkendelse af førtidspension efter lovens § 14, stk. 3, nr. 2 og 3, er  

 betinget af, at ansøgerens forsørgelsesgrundlag ikke overstiger de  

 indtægtsgrænser, der er fastsat i § 8.« Udover ændringen af § 7, stk. 1, er der som nyt stykke fastsat følgende i  

 stk. 5: »Når forsørgelsgrundlaget er under indtægtsgrænserne i § 8,  

 tilkendes der førtidspension efter lovens § 14, stk. 3, nr. 2, hvis  

 erhvervsevnen er nedsat med mindst halvdelen, og efter § 14, stk. 3, nr. 3,  

 hvis sociale og helbredsmæssige forhold taler for det.« Ifølge § 8, stk. 1 og 2, er indtægtsgrænsen for forsørgelsesgrundlaget,  

 som det gøres efter § 7, for en gift ansøger det beløb, der årligt højst kan  

 udbetales i dagpenge efter lov om dagpenge ved sygdom eller fødsel.
For en  

 enlig ansøger er den tilsvarende grænse 2/3 af dette beløb.
I tilslutning til ændringen af bekendtgørelsens § 7 har Sikringsstyrelsen  

 i vejledning af 17. november 1986 ændret pkt. 73-75 i vejledningen af 5.  

 september 1984. I pkt. 73 nævnes således, at visse ydelser ikke medregnes ved  

 indtægtsopgørelsen efter § 7, fordi de er ydet med et særligt formål for øje,  

 eller fordi de ikke kan anvendes til forsørgelse.
Dette gælder  

 invaliditetsbeløb, invaliditetsydelse og bistands- eller plejetillæg til  

 ægtefællen, børnebidrag, børnetilskud, boligstøtte,  

 arbejdsgiveradministrerede pensionsbidrag og over- eller underskud af  

 ejerbolig.
 REDEGØRELSE FOR DE ENKELTE SAGER:
 1. J.nr. 3742-85.
 REDEGØRELSE FOR SAGEN:
 En 59-årig mand søgte førtidspension i december 1984 som 56-årig.
 Ansøgeren havde bestyret en forretning indtil den lukkede i 1982.  

 Ansøgeren havde været arbejdsløs siden da og havde afvist at modtage  

 arbejdstilbud som langtidsledig, da han ønskede at passe hustruen, som havde  

 fået tilkendt højeste førtidspension og plejetillæg.
 Forsørgelsesgrundlaget var ægtefællens pension, en mindre renteindtægt og  

 kapitalforbrug.
 Der var ingen væsentlige helbredsmæssige klager.
 AFGØRELSEN, DER KLAGES OVER:
 Revaliderings- og pensionsnævnet gav afslag på helbredsbetinget og  

 behovsbestemt førtidspension.
 KLAGEN TIL ANKESTYRELSEN:
 Der var anket af ansøgeren.
 ANKESTYRELSENS AFGØRELSE:
 For tiden frem til udgangen af 1986 opfylder ansøgeren ikke betingelserne  

 for førtidspension, da erhvervsevnen ikke var nedsat med mindst halvdelen  

 hverken på grund af helbredsmæssige forhold alene eller på grund af  

 kombinerede helbredsmæssige og sociale forhold.
 Efter forhøjelsen af udelukkelsesgrænsen pr. 1. januar 1987 finder  

 Ankestyrelsen, at ansøgeren fra denne dato er berettiget til førtidspension  

 efter lov om social pension § 14, stk. 3, nr. 3. Ankestyrelsen har herved  

 lagt vægt på ansøgerens alder.
 2. J.nr. 3222-86.
 REDEGØRELSE FOR SAGEN:
 En mand søgte førtidspension i februar 1986 som 61-årig.
Ansøgeren var udlært tømrer, men var i 1971 holdt op med at arbejde for at  

 passe hustruen, som havde fået tilkendt højeste førtidspension og  

 plejetillæg.
Ansøgeren havde ikke haft selvstændig indkomst siden 1971 og  

 havde fungeret ved husligt arbejde i hjemmet.
 Forsørgelsesgrundlaget var ægtefællens pension.
 Ansøgeren havde ingen helbredsklager af betydning.
 AFGØRELSEN, DER KLAGES OVER:
 Revaliderings- og pensionsnævnet gav afslag på helbredsbetinget og  

 behovsbestemt førtidspension.
 KLAGEN TIL ANKESTYRELSEN:
 Der var klaget af ansøgeren.
 ANKESTYRELSENS AFGØRELSE:
 Ankestyrelsen finder, at ansøgeren ikke opfylder lovens betingelser for at  

 få tilkendt førtidspension i tiden frem til udgangen af 1986.
 Ankestyrelsen har herved særligt lagt vægt på, at ansøgerens erhvervsevne  

 hverken er nedsat med mindst halvdelen på grund af helbredsmæssige forhold  

 alene eller på grund af kombinerede helbredsmæssige og sociale forhold samt  

 på, at ægtefællens indtægtsforhold i det væsentlige har været uændrede i en  

 årrække.
 Efter ændringen af Socialministeriets bekendtgørelser pr. 1. januar 1987  

 finder Ankestyrelsen, at ansøgeren fra denne dato er berettiget til  

 almindelig førtidspension efter lovens § 14, stk. 3, nr. 3. Ankestyrelsen har  

 herved lagt vægt på ansøgerens alder.
 (* 1) Afgørelserne betyder en ændring fra 1. januar 1987 af dele af den  

 praksis vedrørende behovsbestemt pension, der fremgår af SM- meddelelserne:
