Fremsat den 6. februar 2007 af René Skau Björnsson (S),  

 Mette Frederiksen (S), Lene Hansen (S) og Lise Von Seelen (S) Forslag til Lov  

 om ændring af lov om social service (Betingelser  

 for hjælpeordning) § 1 I lov om social service, jf. lovbekendtgørelse nr. 58 af 18.  

 januar 2007, foretages følgende ændring:
 1.  

  

 I  

  

 § 96  

  

 ændres »aktivitetsniveau« til  

 »behov«.
§ 2 Loven træder i kraft den 1. januar 2008.
Bemærkninger til lovforslaget Almindelige bemærkninger § 96 i lov om social service (serviceloven) indeholder  

 betingelserne for en hjælpeordning til personer med betydelig og varigt  

 nedsat  

 fysisk eller psykisk funktionsevne.
 Som én blandt flere betingelser forudsættes det, at man har et  

 »aktivitetsniveau, som gør det nødvendigt at yde en ganske særlig støtte«.
 Reglen har sin baggrund i hjælpeordningens oprindelse i Århus  

 Kommune i 70erne, hvor den især tog sigte på at gøre det muligt for en  

 gruppe  

 yngre mennesker at forlade institutionerne og etablere sig i selvstændig  

 bolig  

 for at leve et liv på lige fod med andre mennesker.
 For at afgrænse hjælpeordningens anvendelsesområde var det opfattelsen,  

 at den især skulle stilles til rådighed for yngre personer; men da en  

 aldersbegrænsning ikke ville være lovmedholdelig, og da der i øvrigt i  

 forvejen  

 fandtes enkelte reelle hjælpeordninger hos noget ældre personer, blandt andet  

 med respirationsproblemer efter 50ernes polioepidemi, valgte man i  

 stedet at  

 formulere afgrænsningen som et krav til »aktivitetsniveauet«.
 Man antog hermed, at der ville være et så betydeligt sammenfald  

 mellem alder og aktivitetsniveau, at betingelsen reelt ville være en  

 aldersbetingelse.
 Med Socialministeriets Vejledning af 3. juli 1987 om hjælp efter  

 bistandslovens § 48, der indeholdt det første egentlige grundlag for  

 hjælpeordningen, blev det imidlertid præciseret, at der ikke eksisterede  

 nogen egentlig aldersbetingelse for bevilling af en hjælpeordning, og  

 aktivitetskravet, der var anvendt som stedfortrædende alderskrav, var derfor  

 faktisk uden mening allerede på dette tidspunkt.
 Aktivitetskravet er dog ikke desto mindre fastholdt, såvel i  

 servicelovens § 77, der trådte i kraft den 1. juli 1998, som i servicelovens  

 §  

 96, der trådte i kraft den 1. januar 2007.
Det er forslagsstillernes opfattelse, at det bør være behovet,  

 der er afgørende for den hjælp, der skal ydes.
Aktivitetsniveauet kan efter  

 forslagsstillernes opfattelse ikke være en betingelse for, at hjælpen ydes,  

 men vil naturligvis påvirke hjælpens omfang, idet et højt aktivitetsniveau  

 alt  

 andet lige vil medføre et større behov for f.eks. ledsagelse.
I forbindelse med Folketingets behandling af beslutningsforslag  

 nr.
B 17 (folketingsåret 2003-04) fastslog Folketingets Socialudvalg  

 énstemmigt  

 i sin beretning af 27. maj 2004, at regeringen er enig i at sikre, at de  

 mennesker, der har brug for personlig hjælp og pleje, praktisk bistand til  

 udførelse af nødvendige opgaver i hjemmet, ledsagelse samt vedligeholdelse af  

 fysiske færdigheder, rent faktisk også får den hjælp, de har behov for, at der ikke i servicelovens § 77 er indsat nogen  

 minimums- eller maksimumsgrænse for det antal timer, der kan bevilges, at ministeren i særlig grad fremhæver  

 formålsbestemmelsen i servicelovens § 67 samt kompensationsprincippet som  

 egentligt grundlag for at imødekomme den enkeltes behov, samt at indsatsen skal tage udgangspunkt i en  

 helhedsvurdering af forholdene for den enkelte.
 Også på den baggrund ønsker forslagsstillerne, at  

 aktivitetskravet i servicelovens § 96 om hjælpeordninger udgår som betingelse  

 for, at den fornødne hjælp ydes.
Det tilføjes, at socialminister Eva Kjer Hansen i sin besvarelse  

 af spørgsmål nr.
S 1646 (folketingsåret 2005-06) har argumenteret for  

 aktivitetskravets bevarelse.
Ministeren har dog samtidig tilkendegivet, at  

 hun »vil  

 dog ikke afvise, at der på sigt kan være behov for at nytænke  

 hjælpeordningen,  

 så den måske kan gøres mere fleksibel, eller så den i højere grad bliver et  

 friere valg for mennesker med handicap til at vælge mellem forskellige  

 løsningsmodeller«.
Økonomiske konsekvenser I betragtning af, at hjælpen alternativt bør ydes efter andre bestemmelser  

 end § 96 i lov om social service (serviceloven), vil lovforslagets økonomiske  

 konsekvenser være beskedne.
En eventuel stigning i udgifterne som følge af  

 nærværende lovforslag vil være begrænset til de situationer, hvor anvendelsen  

 af andre bestemmelser ikke hidtil har imødekommet behovet for hjælp.  

 Forslaget  

 skønnes at kunne holdes inden for en samlet offentlig merudgift på 2 mio. kr.  

 Forslaget finansieres i forbindelse med udmøntningen af satspuljen for 2008.
Bemærkninger til lovforslagets enkelte bestemmelser Til § 1 Det præciseres, at det er behovet og ikke aktivitetsniveauet,  

 der er afgørende for, om en hjælpeordning kan bevilges efter § 96 i lov om  

 social service.
Til § 2 Det foreslås, at loven træder i kraft den 1. januar 2008.
Bilag 1 Lovforslaget sammenholdt med gældende lov Gældende formulering Lovforslaget § 96.  

  

 Kommunalbestyrelsen skal yde et  

 tilskud til dækning af udgifter ved ansættelse af hjælpere til pleje,  

 overvågning  

 og ledsagelse til personer med betydelig og varigt nedsat fysisk eller  

 psykisk funktionsevne, der har et aktivitetsniveau, som gør det nødvendigt at  

 yde en ganske særlig støtte.
§ 1 I lov om social service, jf. lovbekendtgørelse nr. 58 af 18.  

 januar 2007, foretages følgende ændring:
 1.  

  

 I  

  

 § 96  

  

 ændres »aktivitetsniveau« til:  

 »behov«.
Bilag 2 Uddrag af lov nr. 573 om social service af 24.  

 juni 2005 Uddrag af lov nr. 573 om social service af 24. juni 2005.
 § 96.  

  

 Kommunalbestyrelsen skal yde et tilskud til dækning af udgifter ved  

 ansættelse af hjælpere til pleje, overvågning og ledsagelse til personer med  

 betydelig og varigt nedsat fysisk eller psykisk funktionsevne, der har et  

 aktivitetsniveau, som gør det nødvendigt at yde en ganske særlig støtte.
 Stk. 2.  

  

 Tilskud efter stk. 1 forudsætter, at modtageren selv er i  

 stand til at administrere hjælperordningen, herunder at ansætte den  

 nødvendige hjælp og være ansvarlig for den daglige arbejdstilrettelæggelse.
§ 100.  

  

 Kommunalbestyrelsen  

 skal yde dækning af nødvendige merudgifter ved den daglige livsførelse til  

 personer mellem 18 og 65 år med varigt nedsat fysisk eller psykisk  

 funktionsevne og til personer med varigt nedsat fysisk eller psykisk  

 funktionsevne, der efter § 15 a i lov om social pension har opsat  

 udbetalingen af folkepensionen.
Det er en betingelse, at merudgiften er en  

 konsekvens  

 af den nedsatte funktionsevne og ikke kan dækkes efter anden lovgivning eller  

 andre bestemmelser i denne lov.
 Stk. 2.  

  

 Udmålingen af tilskuddet sker på grundlag af de  

 sandsynliggjorte merudgifter for den enkelte, f. eks. merudgifter til  

 individuel  

 befordring, håndsrækninger og fritidsaktiviteter.
Stk. 3.  

  

 Tilskud til nødvendige merudgifter kan ydes, når  

 de skønnede merudgifter udgør mindst 6.000 kr. pr. år, svarende til 500 kr.  

 pr.  

 måned.
Tilskuddet beregnes med et basisbeløb på 1.500 kr. pr. måned.  

 Basisbeløbet øges første gang med 500 kr. pr. måned til 2.000 kr. pr. måned,  

 når de skønnede merudgifter overstiger 21.000 kr. pr. år, svarende til 1.750  

 kr. pr. måned.
Herefter øges basisbeløbet med 500 kr. pr. måned, hver gang  

 merudgifterne  

 stiger henholdsvis 6.000 kr. pr. år og 500 kr. pr. måned.
Tilskuddet afrundes  

 til nærmeste hele beløb, der er deleligt med 500.
 Stk. 4.  

  

 Socialministeren fastsætter i en bekendtgørelse  

 regler om, hvilke udgifter der kan ydes hjælp til, og betingelserne herfor.
 Stk. 5.  

  

 Personer, der modtager pension efter § 14 i  

 lov om højeste, mellemste, forhøjet almindelig og almindelig førtidspension,  

 er  

 ikke berettiget til ydelser efter denne bestemmelse, medmindre de tillige er  

 bevilget personlig hjælpeordning efter § 96.
Bilag 3 Beretning over forslag til folketingsbeslutning  

 om ret til praktisk hjælp m.v. for personer mellem 18 og 65 år.
Folketinget 2003 - 04 Til beslutningsforslag nr.  

  

 B 17 Skal dette med? Beretning over Forslag til folketingsbeslutning om ret  

 til praktisk hjælp m.v. for personer mellem 18 og 65 år [af Villy Søvndal (SF) m.fl.] 1.  

  

 Indledning Socialudvalget afgav den 27. maj 2004 beretning over beslutningsforslaget.
2.  

  

 Udvalgsarbejdet Beslutningsforslaget blev fremsat den 22. oktober 2003 og var til  

 1. behandling den 18. november  

 2003. Beslutningsforslaget blev efter 1.  

 behandling henvist til behandling i Socialudvalget.
Møder Udvalget har behandlet beslutningsforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra: De Samvirkende Invalideorganisationer, Eva Christensen,  

 Horsens og  

 Scleroseforeningen.
Deputationer Endvidere har De Samvirkende Invalideorganisationer mundtligt over  

 for udvalget redegjort for deres  

 holdning til beslutningsforslaget.
Spørgsmål Udvalget har stillet 22 spørgsmål til socialministeren til  

 skriftlig besvarelse, som denne har besvaret.  

 2 af udvalgets spørgsmål og  

 socialministerens svar herpå er optrykt som bilag 2 til beretningen.
3. Politiske bemærkninger Udvalget har noteret sig, at  

 regeringen er enig i at sikre, at de mennesker, der har brug for personlig  

 hjælp og pleje, praktisk  

 bistand til udførelse af nødvendige  

 opgaver i hjemmet, ledsagelse samt vedligeholdelse af fysiske  

 færdigheder,  

 rent faktisk også får den hjælp, de har behov for, at  

 der ikke i servicelovens § 77 er indsat nogen minimums- eller maksimumsgrænse  

 for det antal  

 timer, der kan bevilges, at  

 ministeren i særlig grad fremhæver formålsbestemmelsen i servicelovens § 67  

 samt  

 kompensationsprincippet som egentligt grundlag for at imødekomme  

 den enkeltes behov, samt at  

 indsatsen skal tage udgangspunkt i en helhedsvurdering af forholdene for den  

 enkelte.
 På den baggrund tilslutter udvalget sig ministerens forslag om, at  

 Socialministeriet tager  

 kontakt til De Samvirkende Invalideorganisationer  

 med henblik på en nærmere afdækning af  

 problemstillingen, blandt andet for at  

 fremdrage eksempler fra forskellige kommuner, der kan virke  

 som  

 inspiration, samt med henblik på iværksættelse af forsøg i nogle udvalgte  

 kommuner med det  

 formål at fremme en mere helhedsorienteret  

 og brugerfokuseret sagsbehandling.
 Udvalget anmoder ministeren om at blive holdt løbende orienteret  

 om dette samarbejde.
 P. u. v.
T  

 OVE  

 V  

 IDEBÆK formand Skriftlig fremsættelse René Skau Björnsson  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om social service. (Betingelser for hjælpeordning).
(Lovforslag nr.
L 147).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
