Et varehus reklamerede med to konkurrencer for børn.
I den ene skulle  

 man gætte hvor mange Legoklodser, der medgik til en indianerfigur, mens man i  

 den anden skulle løse en rebus.
Der ville herefter blive trukket lod blandt  

 de rigtige besvarelser.
 Forbrugerombudsmanden udtalte, at begge konkurrencer var i strid med  

 markedsføringslovens § 8, stk. 1, fordi gevinsterne blev fordelt  

 tilfældighedspræget, og bemærkede samtidig, at dette gælder hvad enten  

 deltagelse i konkurrencen er betinget af køb eller ej.
Gættekonkurrencer for børn Et varehus reklamerede med to konkurrencer for børn.
I den første  

 konkurrence skulle man gætte, hvor mange Legoklodser, der var brugt til at  

 bygge en indianerlandsby med, som var opstillet i varehuset.
Den anden gik ud  

 på at løse en rebus.
 I annoncen om disse konkurrencer fandtes en kupon med følgende ordlyd:  

 »Klip kuponen ud og tag den med i ..., udfyld den med navn og adresse og  

 enten antal klodser eller med løsningen på rebussen og læg kuponen i de  

 dertil opstillede tønder, så deltager du i lodtrækningen om en gratis  

 flyvetur over Vejle«.
 Forretningen anførte i en kommentar til en klage, at alle kunne deltage,  

 da det ikke var en forudsætning, at man købte noget, og der blev kun trukket  

 lod om præmier blandt de rigtige løsninger.
 Forbrugerombudsmanden udtalte, at begge konkurrencer var i strid med § 8,  

 stk. 1, allerede fordi der blev trukket lod om gevinsterne, og det gælder  

 således hvad enten deltagelse er betinget af køb eller ej.
