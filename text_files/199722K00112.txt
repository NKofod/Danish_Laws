Nr LSF 112 Forslag til Lov om ændring af lov om forsikringsvirksomhed, lov om tilsyn  

 med firmapensionskasser, lov om Lønmodtagernes Dyrtidsfond, lov om  

 Arbejdsmarkedets Tillægspension og lov om forsikring mod følger af  

 arbejdsskade (Harmonisering af investeringsregler og forhøjelse af  

 aktieloftet) Fremsat af økonomiministeren (Marianne Jelved) den 2. juni 1998 Vedtaget ved tredjebehandling den 26. juni 1998 Lov nr. 490 af 02/07/1998 § 1 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997 og § 2 i lov nr. 278  

 af 13. maj 1998, foretages følgende ændringer:
 1. I § 128, stk. 5, ændres »40 pct.« til:  

 »50 pct.«.
 2. I § 128 indsættes som stk. 9:
»Stk. 9. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1, nr.  

 1-13, nævnte aktivgrupper.« § 2 I lov om tilsyn med firmapensionskasser, jf. lovbekendtgørelse nr. 743 af  

 18. september 1997, foretages følgende ændringer:
 1. I § 46, stk. 1, ændres »60 pct.« til: »50  

 pct.«.
 2. I § 46 indsættes som stk. 3:
»Stk. 3. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1 og § 47  

 nævnte aktivgrupper.« 3. I § 49, stk. 5, ændres »60 pct.« til: »50  

 pct.«.
§ 3 I lov om Lønmodtagernes Dyrtidsfond, jf. lovbekendtgørelse nr. 281 af 1.  

 maj 1995, som ændret ved § 40 i lov nr. 1071 af 20. december 1995 og § 7 i  

 lov nr. 475 af 10. juni 1997, foretages følgende ændringer:
 1. I § 5 g, stk. 3, 1. pkt., ændres »stk. 9« til:  

 »stk. 8«.
 2. § 6, stk. 2, nr. 7 og 8, ophæves.
 Nr. 9-15 bliver herefter nr. 7-13.
 3. I § 6, stk. 2, nr. 14, der bliver nr. 12, udgår  

 »samt forskning og udvikling«.
 4. I § 6, stk. 2, nr. 15, der bliver nr. 13, ændres  

 »nr. 1-14« til: »nr. 1-12«.
 5. I § 6, stk. 6, ændres »35 pct.« til: »50  

 pct.«, og »stk. 2, nr. 9-15« ændres til: »stk. 2, nr.  

 7-13«.
 6. I § 6, stk. 7, ændres »stk. 2, nr. 13« til:  

 »stk. 2, nr. 11«.
 7. I § 6, stk. 8, ændres »stk. 2, nr. 14« til:  

 »stk. 2, nr. 12«.
 8. I § 6, stk. 9 og 10, ændres »stk. 2, nr.  

 15« til: »stk. 2, nr. 13«.
 9. I § 6 indsættes som stk. 11:
»Stk. 11. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 2, nr. 1-13  

 nævnte aktivgrupper.« 10. I § 6 a, stk. 7, 1. pkt., ændres »§ 6, stk. 2, nr.  

 9« til: »§ 6, stk. 2, nr. 7«.
 11. § 8 a, stk. 3, affattes således:
»Stk. 3. Finanstilsynet fastsætter regler for udarbejdelse af  

 årsregnskabet, herunder regler om opgørelse og værdiansættelse af  

 Lønmodtagernes Dyrtidsfonds aktiver.« 12. § 8 a, stk. 8, ophæves.
 Stk. 9 bliver herefter stk. 8.
§ 4 I lov om Arbejdsmarkedets Tillægspension, jf. lovbekendtgørelse nr. 66 af  

 30. januar 1998, foretages følgende ændringer:
 1. § 25 b, stk. 3, affattes således:
»Stk. 3. Finanstilsynet fastsætter regler for udarbejdelse af  

 årsregnskabet, herunder regler om opgørelse og værdiansættelse af  

 Arbejdsmarkedets Tillægspensions aktiver.« 2. § 25 b, stk. 8, ophæves.
 Stk. 9 bliver herefter stk. 8.
 3. I § 26, stk. 2, nr. 12, udgår »samt forskning og  

 udvikling«.
 4. I § 26, stk. 8, ændres »35 pct.« til: »50  

 pct.«.
 5. I § 26 indsættes som stk. 13:
»Stk. 13. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 2, nr.  

 1-13, nævnte aktivgrupper.« § 5 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, som ændret ved § 35 i lov nr. 980 af 17. december  

 1997 og § 1 i lov nr. 278 af 13. maj 1998, foretages følgende ændringer:
 1. I § 57 I, stk. 4, ændres »35 pct.« til:  

 »50 pct.«.
 2. I § 57 I indsættes som stk. 8:
»Stk. 8. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1, nr.  

 1-12, nævnte aktivgrupper.« § 6 Loven træder i kraft den 1. august 1998 og har regnskabsmæssig virkning  

 fra og med regnskabsåret 1998.
§ 7 Loven gælder ikke for Færøerne og Grønland. §§ 1, 2 og 5 kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
Oprindeligt fremsat forslag § 1 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997 og § 2 i lov nr. 278  

 af 13. maj 1998, foretages følgende ændringer:
 1. I § 128, stk. 5, ændres »40 pct.« til:  

 »50 pct.«.
 2. I § 128 indsættes som stk. 9 :
 »Stk. 9. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1, nr. 1-13  

 nævnte aktivgrupper.«.
§ 2 I lov om tilsyn med firmapensionskasser, jf. lovbekendtgørelse nr. 743 af  

 18. september 1997, foretages følgende ændringer:
 1. I § 46, stk. 1, ændres »60 pct.« til: »50  

 pct.«.
 2. I § 46 indsættes som stk. 3:
 »Stk. 3. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1 og § 47  

 nævnte aktivgrupper.«.
 3. I § 49, stk. 5 , ændres »60 pct.« til:  

 »50 pct.«.
§ 3 I lov om Lønmodtagernes Dyrtidsfond, jf. lovbekendtgørelse nr. 281 af 1.  

 maj 1995, som ændret ved § 40 i lov nr. 1071 af 20. december 1995 og § 7 i  

 lov nr. 475 af 10. juni 1997, foretages følgende ændringer:
 1. § 6, stk. 2, nr. 7 og 8 , ophæves.
 Nr. 9-15 bliver herefter nr. 7-13.
 2. I § 6, stk. 2, nr. 14 , der bliver nr. 12, udgår:  

 »samt forskning og udvikling«.
 3. I § 6, stk. 2, nr. 15 , der bliver nr. 13, ændres  

 »nr. 1-14« til: »nr. 1-12«.
 4. I § 6, stk. 6 , ændres »35 pct.« til: »50  

 pct.«, og »stk. 2, nr. 9-15« ændres til: »stk. 2, nr.  

 7-13«.
 5. I § 6, stk. 7, ændres »stk. 2, nr. 13« til:  

 »stk. 2, nr. 11«.
 6. I § 6, stk. 8 , ændres »stk. 2, nr. 14« til:  

 »stk. 2, nr. 12«.
 7. I § 6, stk. 9 og 10, ændres »stk. 2, nr. 15«  

 til: »stk. 2, nr. 13«.
 8. I § 6 indsættes som stk. 11:
 » Stk. 11. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 2, nr. 1-13  

 nævnte aktivgrupper.«.
 9. I § 6 a, stk. 7, 1. pkt., ændres »§ 6, stk. 2, nr. 9«  

 til: »§ 6, stk. 2, nr. 7«.
 10. § 8 a, stk. 3, affattes således:
 » Stk. 3 . Finanstilsynet fastsætter regler for udarbejdelse  

 af årsregnskabet, herunder regler om opgørelse og værdiansættelse af  

 Lønmodtagernes Dyrtidsfonds aktiver.«.
 11. § 8 a, stk. 8, ophæves.
 Stk. 9 bliver herefter stk. 8.
§ 4 I lov om Arbejdsmarkedets Tillægspension, jf. lovbekendtgørelse nr. 66 af  

 30. januar 1998, foretages følgende ændringer:
 1. § 25 b, stk. 3, affattes således:
 »Stk. 3. Finanstilsynet fastsætter regler for udarbejdelse af  

 årsregnskabet, herunder regler om opgørelse og værdiansættelse af  

 Arbejdsmarkedets Tillægspensions aktiver.«.
 2. § 25 b , stk. 8, ophæves.
 Stk. 9 bliver herefter stk. 8.
 3. I § 26, stk. 2, nr. 12 , udgår: »samt forskning og  

 udvikling«.
 4. I § 26, stk. 8 , ændres »35 pct.« til:  

 »50 pct.«.
 5. I § 26 indsættes som stk. 13 :
 »Stk. 13. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 2, nr. 1-13  

 nævnte aktivgrupper.«.
§ 5 I lov om sikring mod følger af arbejdsskade, jf. lovbekendtgørelse nr. 789  

 af 28. august 1996, som ændret ved § 35 i lov nr. 980 af 17. december 1997 og  

 § 1 i lov nr. 278 af 13. maj 1998, foretages følgende ændringer:
 1. I § 57 I , stk. 4 , ændres »35 pct.«  

 til: »50 pct.«.
 2. I § 57 I indsættes som stk. 8 :
 »Stk. 8. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1, nr. 1-12  

 nævnte aktivgrupper.«.
§ 6 Loven træder i kraft den 1. juli 1998 og har regnskabsmæssig virkning fra  

 og med regnskabsåret 1998.
§ 7 Loven gælder ikke for Færøerne og Grønland. §§ 1, 2 og 5 kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
Bemærkninger til lovforslaget Almindelige bemærkninger 1. Indledning Dette lovforslag har til formål at harmonisere investeringsreglerne for  

 livsforsikringsselskaber, tværgående pensionskasser, firmapensionskasser, LD,  

 ATP og Arbejdsmarkedets Erhvervssygdomssikring, idet grænsen for den andel af  

 investeringsaktiverne, der kan placeres i aktier m.v., foreslås forhøjet til  

 50 pct. af de forsikringsmæssige hensættelser henholdsvis aktiverne.
Endelig forudsættes, at reglerne for værdiansættelse af aktier og andre  

 kapitalandele, der indgår i investeringsaktiverne harmoniseres, idet disse  

 fremover værdiansættes til markedsværdier.
Reglerne vil herefter afspejle den  

 praksis, der anvendes i livsforsikringsselskaber.
 Lovforslaget skal ses i sammenhæng med den ændring af  

 realrenteafgiftsloven, der samtidig med dette forslag fremsættes for  

 Folketinget.
 Der synes ikke at være kapitalmarkedsmæssige hensyn, der kan begrunde  

 forskelle i investeringsgrænserne og beregningen af disse for  

 livsforsikringsselskaber, pensionskasser, LD, ATP og Arbejdsmarkedets  

 Erhvervssygdomssikring.
Samtidig kan et højere investeringsloft øge den risikovillige kapital til  

 dansk erhvervsliv samt forøge pensionsinstitutternes andel af udenlandske  

 aktier.
I de senere år er pensionsinstitutternes investeringer i udenlandske  

 aktier blevet fordoblet og udgjorde ultimo 1996 9,5 pct. af balancen mod 5  

 pct. ultimo 1994.
 Endvidere indeholder forslaget en hjemmel for Finanstilsynet til at  

 fastsætte nærmere regler om afgrænsningen af værdipapirer, der består af  

 flere underliggende aktivtyper, idet det i praksis har vist sig, at der  

 udstedes værdipapirer, der er »blandede« i den forstand, at de  

 indeholder elementer, der kan henføres eksempelvis både til § 128, stk. 1,  

 nr. 1-7 og til § 128, stk. 1, nr. 8-13 i lov om forsikringsvirksomhed, f.eks.  

 derved at der indgår både obligations- og aktielignende elementer.
Endelig tilsigter forslaget, at harmonisere investeringsreglerne i  

 henseende til de aktivtyper, i hvilke placering kan finde sted.
Dette  

 indebærer dels, at de særlige regler om LDs adgang til at udlåne midler til  

 kommuner og andelsselskaber udgår, dels at begrænsningen i ATP og LDs adgang  

 til at foretage investeringer i forsknings- og udviklingsbaserede  

 virksomheder ophæves, fordi mulighederne for at investere i disse aktiver  

 allerede er tilstede ifølge de gældende investeringsregler.
Forslaget tilsigter endvidere at harmonisere bestemmelserne om kompetencen  

 til at fastsætte regler om værdiansættelsen af investeringsaktiverne ved  

 regnskabsaflæggelsen hos forsikringsselskaber, tværgående pensionskasser,  

 firmapensionskasser, LD, ATP og Arbejdsmarkedets Erhvervssygdomssikring.
I  

 forsikringsselskaber, tværgående pensionskasser, firmapensionskasser og  

 Arbejdsmarkedets Erhvervssygdomssikring tilkommer den kompetence  

 Finanstilsynet, medens den for så vidt angår LD og ATP tilkommer  

 arbejdsministeren.
Det foreslås, at denne kompetence i alle tilfælde  

 tilkommer Finanstilsynet.
2. De gældende placeringsregler Livsforsikringsselskaber og tværgående pensionskasser er i Danmark  

 underlagt den samme lovgivning.
Højst 40 pct. af de aktiver, der anvendes til  

 dækning af de forsikringsmæssige hensættelser må anbringes i  

 »ikke-guldrandede« værdipapirer, det vil bl.a. sige aktier.
De  

 forsikringsmæssige hensættelser udgør ca. 90 pct. af  

 livsforsikringsselskabers og pensionskassers balance.
De forsikringsmæssige  

 hensættelser modsvarer de tilsagn, som pensionsopsparerne og  

 forsikringstagerne har krav på.
 For firmapensionskasser gælder placeringsregler, der i store træk er  

 identiske med de regler, der følger af lov om forsikringsvirksomhed.
 Ved udgangen af 1997 havde 18 ud af 85 forsikringsselskaber og  

 pensionskasser, hvor Finanstilsynet havde modtaget årsregnskaber, en  

 aktiebeholdning på over 34 pct. af de forsikringsmæssige hensættelser. 11  

 institutter havde en andel på over 30 pct., mens resten lå under.
LD og ATP må højst investere 35 pct. af aktivmassen i aktier m.v.
Når  

 investeringsgrænsen her sættes i forhold til aktivmassen skyldes det, at  

 pensionsopsparerne har krav på hele ATPs og LDs aktivmasse, der i alt udgør  

 ca. 200 mia. kr.
Såvel ATP og LD har oplyst, at de ikke kan købe nye aktier  

 uden at sælge ud af deres eksisterende beholdning.
Investeringsreglerne for  

 ATP og LD har i de senere år gradvist nærmet sig reglerne for  

 livsforsikringsselskaber og pensionskasser og er nu næsten identiske.
Baseret på LDs regnskabsprincipper udgjorde LDs aktiebeholdning 33,5 pct.  

 af aktivmassen ved udgangen af 1997. LD lå således tæt på lovens grænse på 35  

 pct.
Anvendes samme værdiansættelsesprincip som livsforsikringsselskaber  

 anvender, d.v.s. markedsværdi, udgjorde LDs aktieandel medio august 1997  

 skønsmæssigt 40 pct.
For ATPs vedkommende udgjorde aktierne opgjort til bogført værdi ultimo  

 1997 33,3 pct. af aktivmassen.
Blev beholdningen derimod opgjort til  

 markedsværdi, var aktieandelen skønsmæssigt 39 pct. af aktivmassen.
Livsforsikringsselskaber og pensionskasser har mulighed for at bogføre de  

 børsnoterede aktier til enten anskaffelsesværdi eller markedsværdi.  

 Anvendelse af anskaffelsesværdi har traditionelt været begrundet med et  

 forsigtighedshensyn, idet man kun kan bogføre børsnoterede aktier til  

 anskaffelsesværdi, hvis denne ikke overstiger markedsværdien.
Valgfrihed  

 mellem anvendelse af de to værdiansættelsesprincipper har i øvrigt baggrund i  

 den eksisterende realrenteafgiftslov.
Udviklingen har imidlertid gået i retning af, at flere og flere selskaber  

 bogfører aktiebeholdningen til markedsværdi.
Således anvender næsten alle  

 livsforsikringsselskaber i dag markedsværdiprincippet, hvilket bl.a. kan  

 henføres til den skærpede konkurrence på området, hvor anvendelse af  

 markedsværdier giver et højere regnskabsmæssigt afkast af aktier og dermed  

 bedre mulighed for bonustilskrivninger.
Livsforsikringsselskaberne tegner sig  

 i alt for en balance på ca. 400 mia. kr.
Ca. 1/3 af pensionskasserne anvender også markedsværdi ved værdiansættelse  

 af aktier, der indgår i investeringsaktiverne, mens resten anvender et  

 anskaffelsesværdiprincip.
Pensionskasser har i alt en balance på knap 200  

 mia. kr.
En af grundene til, at pensionskasserne ikke i samme omfang som  

 livsforsikringsselskaber anvender markedsværdi er, at pensionskasser ikke er  

 udsat for samme konkurrence som livsforsikringsselskaber.
En anden grund er,  

 at anvendelse af et anskaffelsesværdiprincip ved værdiansættelsen af  

 investeringsaktiverne medfører en lavere realrenteafgift for pensionskasser  

 etableret før 1982 (d.v.s. før realrenteafgiftens indførelse).
 Obligationsbeholdningerne i livsforsikringsselskaber og pensionskasser  

 værdiansættes til en matematisk kurs, der afspejler løbetidsforkortelserne.
Ligesom det gælder for livsforsikringsselskaber og pensionskasser kan ATP  

 og LD vælge mellem at bogføre børsnoterede aktier til anskaffelsesværdi (dog  

 mindst 75 pct. af markedsværdien) eller til markedsværdi.
ATP og LD anvender  

 et anskaffelsesværdiprincip ved værdiansættelsen af børsnoterede aktier.
 Da markedsværdier må anses for at være det mest retvisende udtryk for  

 aktiers reelle værdi foreslås det at investeringsgrænsen for aktier i  

 fremtiden skal opgøres til markedsværdi.
I de love, der gælder for livsforsikringsselskaber og firmapensionskasser,  

 er indeholdt en hjemmel for Finanstilsynet til at fastsætte nærmere regler  

 for værdiansættelsen af investeringsaktiverne.
På tilsvarende måde er  

 arbejdsministeren i henhold til lov om Lønmodtagernes Dyrtidsfond og lov om  

 Arbejdsmarkedets Tillægspension bemyndiget til at fastsætte nærmere regler om  

 værdiansættelsen af LDs og ATPs investeringsaktiver.
 Som led i den harmonisering af reglerne, der følger af dette forslag, vil  

 Finanstilsynet ændre de fastsatte værdiansættelsesregler for aktier og  

 kapitalandele, der indgår i investeringsaktiverne, således at  

 markedsværdiprincippet herefter finder anvendelse for  

 livsforsikringsselskaber, tværgående pensionskasser, firmapensionskasser, LD,  

 ATP og Arbejdsmarkedets Erhvervssygdomssikring.
For så vidt angår obligationer, skal der ske en overgang fra matematisk  

 kursværdi til markedsværdi ved opgørelsen af det regnskabsmæssige resultat.  

 Overgangen skal imidlertid ske gradvis, således at sektoren får den  

 nødvendige tid til at indstille sig på de ændrede principper.
Indfasningen  

 påbegyndes i år 2001.
 Med overgangen fra matematisk kursværdi til markedsværdi opnås, at  

 kapitalmarkedet kommer til at fungere mere effektivt samtidig med, at  

 indlåsningseffekter undgås.
 Økonomiministeren vil derfor nedsætte et udvalg, der får til opgave at  

 udarbejde en model for ændring af de nuværende værdiansættelsesregler for  

 obligationer, således at man også på dette område anvender markedsværdier i  

 stedet for som nu, hvor der anvendes matematiske kursværdier.
Den matematiske kursværdi opgøres som anskaffelsesværdien reguleret med  

 den kursværdiændring, der ved konstant effektiv rente fremkommer som følge af  

 forkortelsen af restløbetiden.
Ved at anvende den matematiske kursværdi opnås  

 en jævn udvikling i obligationsbeholdningens værdi og dermed afkastet.
Dette  

 harmonerer med selskabernes opgørelse af livsforsikringshensættelserne, som  

 sker til en fast (garanteret) rente, således at passivsiden i selskaberne  

 heller ikke opgøres til markedsværdi.
Baggrunden for udvalgsarbejdet er, at der i dag ikke findes almindeligt  

 anerkendte metoder til at opgøre passivsiden til markedsværdi.
Udvalgets  

 hovedopgave vil derfor være at søge at udarbejde sådanne metoder.
Det  

 forventes at den nødvendige regulering vil kunne foretages af finanstilsynet  

 i bekendtgørelsesform.
3. Høring Samtidig med fremsættelsen er forslaget sendt i høring hos Advokatrådet,  

 Amtsrådsforeningen i Danmark, Andelskasseforeningen, Arbejderbevægelsens  

 Erhvervsråd, Arbejdsmarkedet Tillægspension, Arbejdsministeriet,  

 Boligministeriet, Danmarks Nationalbank, Dansk Handel & Service, Dansk  

 Industri, Dansk Landbrugs Realkreditfond, Dansk Aktionærforening, Danske  

 Finansieringsselskabers Forening, Den Danske Aktuarforening, Den danske  

 Børsmæglerforening, Den Danske Finansanalytikerforening, Det Danske  

 handelskammer, Erhvervsministeriet, Finansforbundet, Finansieringsinstituttet  

 for Industri og Håndværk A/S, Finansministeriet, Finansrådet, Finanssektorens  

 Arbejdsgiverforening, Fondsrådet, Forbrugerrådet, Foreningen af  

 Firmapensionskasser, Foreningen af J.A.K.
Andelskasser, Foreningen af  

 Registrerede Revisorer, Foreningens af Statsautoriserede Revisorer, Grønlands  

 Hjemmestyre, Håndværksrådet, Indskydergarantifonden,  

 InvesteringsForeningsRådet, Justitsministeriet, KommuneKredit, Kommunernes  

 Landsforening, Kongeriget Danmarks Hypotekbank, Københavns Fondsbørs A/S,  

 Lokale Pengeinstitutter, Lønmodtagernes Dyrtidsfond, Realkreditrådet,  

 Rigsombudsmanden på Færøerne, Rådet for Dansk Forsikring og Pension,  

 Sammenslutningen af Danske Andelskasser, Skatteministeriet,  

 Socialministeriet, Udenrigsministeriet og Værdipapircentralen.
4. Administrative, statsfinansielle og miljømæssige konsekvenser Forslaget har ikke administrative konsekvenser for det offentlige.
Forslaget vil få statsfinansielle konsekvenser, i det omfang forhøjelsen  

 af aktieloftet fører til en omfordeling af pensionsinstitutternes placeringer  

 fra realrenteafgiftspligtige investeringer (f.eks. obligationer) til aktier,  

 der er friholdt for realrenteafgift.
Omfordelingen skønnes i første omgang at  

 omfatte de institutter, der i forvejen udnytter det eksisterende aktieloft  

 fuldt ud.
 Lovforslaget skal imidlertid ses i sammenhæng med skatteministerens  

 forslag om at afskaffe realrenteafgiften og i stedet pålægge afkastet af  

 obligationer og aktier en nominel afgift på henholdsvis 26 og 10 pct.  

 Gennemføres de to forslag samtidigt, vil provenutabet blive mindre.
 Lovforslaget har endvidere ikke miljømæssige konsekvenser.
5. Erhvervsmæssige konsekvenser En højere investeringsgrænse for aktier kan øge den risikovillige kapital,  

 der stilles til rådighed for dansk erhvervsliv.
 Det er imidlertid ikke givet, at en højere grænse vil indebære forøgede  

 investeringer i danske aktier, idet pensionsinstitutterne inden for de  

 seneste år har forøget investeringerne i udenlandske aktier betragteligt.
 Der er ikke kapitalmarkedsmæssige hensyn, der tilsiger forskelle i  

 investeringsgrænserne for livsforsikringsselskaber, tværgående  

 pensionskasser, firmapensionskasser, LD, ATP og Arbejdsmarkedets  

 Erhvervssygdomssikring.
 Lovforslaget ikke vil have økonomiske konsekvenser i form af øget  

 administration.
6. Forholdet til EU-retten og andre landes lovgivning på området Investeringsgrænser for livsforsikringsselskaber og pensionskasser følger  

 ikke direkte af EU's livsforsikringsdirektiver.
EU's  

 livsforsikringsdirektiver er minimumsdirektiver om spredningsregler m.v.,  

 hvor det er op til medlemslandene at fastsætte mere detaljerede regler.
Investeringsgrænserne i de enkelte EU-lande er derfor meget varierende.  

 Ifølge en opgørelse foretaget af OECD i 1996 er aktiegrænsen for  

 livsforsikringsselskaber i Tyskland på 30 pct. for indenlandske aktier og 6  

 pct. for udenlandske aktier, mens der i Sverige er en grænse på 25 pct. for  

 aktier.
Franske livsforsikringsselskaber må investere op til 65 pct. i aktier  

 og unoterede værdipapirer.
I Holland er der ingen grænser for  

 aktieinvesteringer, bortset fra en grænse på 10 pct. i unoterede  

 værdipapirer.
 Ved udgangen af 1996 havde danske livsforsikringsselskaber placeret  

 gennemsnitligt 19,5 pct. af deres aktiver i aktier, hvilket ligger over  

 gennemsnittet i de andre EU-lande med UK som den væsentligste undtagelse,  

 hvor aktieandelen udgør 75 pct.
Der er væsentlige grunde til at fastholde et aktieloft.
Aktieloftet er med  

 til at sikre, at pensionsinstitutterne kan overholde deres forpligtelser  

 overfor forsikringstagerne og reducere risikoen for konkurser i  

 pensionsbranchen, som hidtil har været et ukendt fænomen i Danmark.
Endelig  

 er aktieloftet enkelt at administrere, og man undgår et detaljeret tilsyn fra  

 Finanstilsynets side.
 Et aktieloft på 50 pct. vurderes at sikre en passende balance af  

 forskellige hensyn.
Bemærkninger til lovforslagets enkelte bestemmelser Til § 1 Til nr. 1 Bestemmelsen ændrer aktieloftet i lov om forsikringsvirksomhed fra 40 pct.  

 af de forsikringsmæssige hensættelser til 50 pct. af de forsikringsmæssige  

 hensættelser.
Til nr. 2 Lov om forsikringsvirksomhed § 128, stk. 1, nr. 1-13 opdeler værdipapirer  

 i »guldrandede«, d.v.s. hovedsagelig obligationer (nr. 1-7) og i  

 »ikke-guldrandede« (nr. 8-13) hovedsagelig aktier.
 I praksis har det imidlertid vist sig, at der foreligger værdipapirer, der  

 er »blandede« i den forstand, at de indeholder elementer, der kan  

 henføres både til nr. 1-7 og til nr. 8-13, f.eks. derved at der indgår både  

 obligationslignende elementer og aktielignende elementer.
 Disse typer værdipapirer omfatter bl.a. aktieindeksrelaterede  

 obligationer, konvertible obligationer og investeringsforeningsandele, hvor  

 de underliggende aktiver er »blandede« (blandede  

 investeringsforeningsandele).
Aktieindeksrelaterede obligationer består af en obligationsdel og en  

 aktieindeksrelateret del.
Obligationen indfries ved udløb, med mindst sit  

 pålydende samt med et eventuelt tillæg, hvis størrelse afhænger af  

 udviklingen i det eller de underliggende aktieindeks i obligationens løbetid.
Konvertible obligationer består både af en traditionel obligationsdel og  

 en option på tegning af aktier i det udstedende selskab.
Ved udløb indfries  

 obligationen med sit pålydende, medmindre konvertering har fundet sted  

 forinden.
Obligationens værdi vil derved afhænge både af den til enhver tid  

 gældende kurs på den underliggende aktie og af værdien af en traditionel  

 obligation med tilsvarende løbetid og forrentning.
 Der er ikke i § 128 udtrykkelig hjemmel til at henføre blandede  

 værdipapirer til flere kategorier, idet de enkelte værdipapirer i en række  

 tilfælde efter Finanstilsynets skøn kan henføres til flere kategorier.
 Finanstilsynet har i flere tilfælde konkret vurderet, hvorvidt  

 værdipapirer helt eller delvist har skullet henføres til de omhandlede  

 kategorier.
 Formålet med disse vurderinger er at sikre, at forsikringsselskaber og  

 pensionskasser ved investeringer i de omhandlede værdipapirer ikke påtager  

 sig aktierelaterede markedsrisici, udover de i § 128 forudsatte, d.v.s. omgår  

 aktieloftet og at sikre, at værdipapirer, der med hensyn til risikoprofil er  

 nogenlunde identiske, ligebehandles.
 Forslaget vil muliggøre, at Finanstilsynet kan fastsætte nærmere regler om  

 afgrænsningen af værdipapirer, der er omfattet af flere underliggende  

 aktivtyper, idet det i praksis har vist sig, at der udstedes værdipapirer,  

 der er »blandede« i den forstand, at de indeholder elementer, der  

 kan henføres eksempelvis både til lov om forsikringsvirksomhed § 128, stk. 1,  

 nr. 1-7 og § 128, stk. 1, nr. 8-13, f.eks. derved at der indgår både  

 obligations- og aktielignende elementer.
Til § 2 Til nr. 1 Bestemmelsen ændrer aktieloftet i lov om tilsyn med firmapensionskasser  

 fra 40 pct. af pensionshensættelserne til 50 pct. af pensionshensættelserne,  

 således at reglerne for firmapensionskasser i denne henseende harmoniseres  

 med placeringsreglerne i lov om forsikringsvirksomhed.
Til nr. 2 Der henvises til bemærkningerne til § 1, nr. 2.
Til nr. 3 Forslaget er en konsekvens af § 2, nr. 1. Ifølge de gældende regler skal  

 aktiver svarende til mindst pensionshensættelserne i firmapensionskasser  

 registreres til sikkerhed for medlemmernes pensionsopsparing.
Blandt de  

 således registrerede aktiver skal mindst 60 pct. omfatte særligt sikre  

 aktiver, medens 40 pct. kan omfatte øvrige aktiver, herunder aktier.
 Gennemførelsen af § 2, nr. 1 indebærer, at grænsen for registrerede  

 aktiver placeret i særligt sikre aktiver nedsættes til 50 pct.
Til § 3 Til nr. 1 Som følge af den ønskede harmonisering af investeringsreglerne med lov om  

 forsikringsvirksomhed foreslås, at de særlige regler om LDs mulighed for at  

 yde lån til kommuner til arealerhvervelser og til andelsselskaber inden for  

 de særlige begrænsninger udgår.
LD har stadig adgang til at udlåne til  

 kommuner og andelsselskaber inden for rammerne af § 6 i øvrigt.
 Da disse placeringsmuligheder stort set ikke udnyttes, må bestemmelsen  

 tillige anses for overflødig.
Til nr. 2 Som følge af den ønskede harmonisering af investeringsreglerne med lov om  

 forsikringsvirksomhed foreslås de særlige regler om begrænsninger på  

 investeringer i forskning og udvikling ophævet.
Det skal hertil føjes, at de  

 næppe er tidssvarende at lægge disse særlige begrænsninger på investeringer i  

 forskning og udvikling.
For det første er forskning og udvikling et  

 væsentligt element i mange virksomheders aktiviteter.
For det andet har det  

 vist sig, at investeringer i egentlige forsknings- og udviklingsvirksomheder  

 ofte giver et endog særdeles godt resultat, sådan at det ville være uheldigt  

 med en særlige procentgrænse på disse investeringer.
 Til nr. 3, nr. 5-7 og nr. 9.
 Der er tale om konsekvensændringer som følge af, at § 6, stk. 2, nr. 7 og  

 8, ophæves.
Til nr. 4 Bestemmelsen ændrer aktieloftet i lov om Lønmodtagernes Dyrtidsfond fra 35  

 pct. af aktivmassen til 50 pct. af aktivmassen, således at reglerne for  

 Lønmodtagerens Dyrtidsfond i denne henseende harmoniseres med  

 placeringsreglerne i lov om forsikringsvirksomhed.
Til nr. 8 Der henvises til bemærkningerne til § 1, nr. 2.
 Til nr. 10 og 11.
 Efter de nugældende regler i § 8 a, stk. 3, har Finanstilsynet  

 bemyndigelse til at fastsætte regler for årsregnskabet, mens  

 arbejdsministeren er bemyndiget til at fastsætte regler om værdiansættelse af  

 Lønmodtagernes Dyrtidsfonds aktiver.
Ved bestemmelsen gives Finanstilsynet bemyndigelse til at udstede en  

 bekendtgørelse på begge områder.
Herved skabes der parallelitet til § 123 i  

 lov om forsikringsvirksomhed, hvor kompetencen er henlagt til Finanstilsynet.
Til § 4 Til nr. 1 og 2.
 Der henvises til bemærkningerne til § 3, nr. 10 og 11.
Til nr. 3 Der henvises til bemærkningerne til § 3, nr. 2.
Til nr. 4 Bestemmelsen ændrer aktieloftet i lov om ATP fra 35 pct. af aktivmassen  

 til 50 pct. af aktivmassen, således at reglerne for ATP i denne henseende  

 harmoniseres med placeringsreglerne i lov om forsikringsvirksomhed.
Til nr. 5 Der henvises til bemærkningerne til § 1, nr. 2.
Til § 5 Til nr. 1 Da Arbejdsmarkedets Erhvervssygdomssikrings placeringsregler er identiske  

 med de for ATP gældende investeringsregler, forhøjes loftet for den andel af  

 aktiverne, der kan placeres i aktier fra 35 pct. til 50 pct., således at også  

 placeringsreglerne for Arbejdsmarkedets Erhvervssygdomssikring harmoniseres  

 med reglerne for livsforsikringsselskaber, tværgående pensionskasser,  

 firmapensionskasser, LD og ATP.
Til nr. 2 Der henvises til bemærkningerne til § 1, nr. 2.
Til § 6 Det foreslås, at loven træder i kraft den 1. juli 1998. Det forudsættes,  

 at de ændrede regler for værdiansættelsen af kapitalandele m.v. vil have  

 virkning for regnskabsåret 1998.
Til § 7 Hverken lov om forsikringsvirksomhed, lov om tilsyn med  

 firmapensionskasser, lov om Arbejdsmarkedets Tillægspension, lov om  

 forsikring mod følger af arbejdsskade og lov om Lønmodtagerens Dyrtidsfond  

 finder anvendelse på Færøerne, hvilket indebærer, at dette lovforslag ej  

 heller skal finde anvendelse på Færøerne.
På tilsvarende måde finder hverken  

 lov om Arbejdsmarkedets Tillægspension eller lov om Lønmodtagernes  

 Dyrtidsfond anvendelse på Grønland.
 Lov om forsikringsvirksomhed er ved kongelig anordning nr. 1102 af 13.  

 december 1996 om ikrafftræden for Grønland af lov om forsikringsvirksomhed  

 sat i kraft for Grønland, medens lov om tilsyn med firmapensionskasser og lov  

 om forsikring mod følger af arbejdsskade kan sættes i kraft for Grønland ved  

 kongelig anordning.
 På denne baggrund kan forslagets §§ 1, 2 og 5 ved kongelig anordning  

 sættes i kraft for Grønland med de afvigelser, som de særlige grønlandske  

 tilsiger.
Skriftlig fremsættelse (2. juni 1998) Økonomiministeren (Marianne Jelved):
 Hermed har jeg den ære for det høje Ting at fremsætte:
 Forslag til Lov om ændring af lov om forsikringsvirksomhed, lov tilsyn  

 med firmapensionskasser, lov om LD, lov om ATP og lov om sikring mod følger  

 af arbejdsskader. (Harmonisering af investeringsregler og forhøjelse af  

 aktieloftet).
(Lovforslag nr.
L 112).
 Lovforslaget har til formål at harmonisere investeringsreglerne for  

 livsforsikringsselskaber, pensionskasser, LD, ATP og Arbejdsmarkedets  

 Erhvervssygdomssikring, idet grænsen for den andel af investeringsaktiverne,  

 der kan placeres i aktier m.v., foreslås forhøjet til 50 pct. af de  

 forsikringsmæssige hensættelser henholdsvis aktiverne.
 Det forudsættes, at reglerne for værdiansættelse af aktier og andre  

 kapitalandele, der indgår i investeringsaktiverne harmoniseres, idet disse  

 fremover værdiansættes til markedsværdi.
 For obligationer vil en overgang til brug af markedsværdier finde sted fra  

 år 2001. Overgangen til markedsværdier vil bevirke, at kapitalmarkedet  

 fungerer mere effektivt ved at indlåsningseffekter undgås. Økonomiministeriet  

 vil igangsætte et udvalgsarbejde om ændring af de nuværende  

 værdiansættelsesregler for obligationer.
 Forslaget indeholder desuden en hjemmel for Finanstilsynet til at  

 fastsætte nærmere regler om afgrænsningen af værdipapirer, der består af  

 flere underliggende aktivtyper.
 Endelig foreslås det, at harmonisere dels investeringsreglerne i henseende  

 til de aktivtyper i hvilke placering kan finde sted dels bestemmelserne om  

 kompetence til at fastsætte regler om værdiansættelsen af  

 investeringsaktiverne ved regnskabsaflæggelse, så denne kompetence i alle  

 tilfælde tilkommer Finanstilsynet.
 Lovforslaget skal ses i sammenhæng med den ændring af  

 realrenteafgiftsloven, der samtidig med dette forslag fremsættes for  

 Folketinget.
 Med disse bemærkninger og idet jeg i øvrigt henviser til bemærkningerne  

 til lovforslaget, skal jeg hermed anbefale lovforslaget til det høje Tings  

 velvillige behandling.
Efter 2. behandling den 24. juni 1998 § 1 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997 og § 2 i lov nr. 278  

 af 13. maj 1998, foretages følgende ændringer:
 1. I § 128, stk. 5, ændres »40 pct.« til:  

 »50 pct.«.
 2. I § 128 indsættes som stk. 9:
»Stk. 9. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1, nr.  

 1-13, nævnte aktivgrupper.« § 2 I lov om tilsyn med firmapensionskasser, jf. lovbekendtgørelse nr. 743 af  

 18. september 1997, foretages følgende ændringer:
 1. I § 46, stk. 1, ændres »60 pct.« til: »50  

 pct.«.
 2. I § 46 indsættes som stk. 3:
»Stk. 3. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1 og § 47  

 nævnte aktivgrupper.« 3. I § 49, stk. 5, ændres »60 pct.« til: »50  

 pct.«.
§ 3 I lov om Lønmodtagernes Dyrtidsfond, jf. lovbekendtgørelse nr. 281 af 1.  

 maj 1995, som ændret ved § 40 i lov nr. 1071 af 20. december 1995 og § 7 i  

 lov nr. 475 af 10. juni 1997, foretages følgende ændringer:
 1. I § 5 g, stk. 3, 1. pkt., ændres »stk. 9« til:  

 »stk. 8«.
 2. § 6, stk. 2, nr. 7 og 8, ophæves.
 Nr. 9-15 bliver herefter nr. 7-13.
 3. I § 6, stk. 2, nr. 14, der bliver nr. 12, udgår  

 »samt forskning og udvikling«.
 4. I § 6, stk. 2, nr. 15, der bliver nr. 13, ændres  

 »nr. 1-14« til: »nr. 1-12«.
 5. I § 6, stk. 6, ændres »35 pct.« til: »50  

 pct.«, og »stk. 2, nr. 9-15« ændres til: »stk. 2, nr.  

 7-13«.
 6. I § 6, stk. 7, ændres »stk. 2, nr. 13« til:  

 »stk. 2, nr. 11«.
 7. I § 6, stk. 8, ændres »stk. 2, nr. 14« til:  

 »stk. 2, nr. 12«.
 8. I § 6, stk. 9 og 10, ændres »stk. 2, nr.  

 15« til: »stk. 2, nr. 13«.
 9. I § 6 indsættes som stk. 11:
»Stk. 11. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 2, nr. 1-13  

 nævnte aktivgrupper.« 10. I § 6 a, stk. 7, 1. pkt., ændres »§ 6, stk. 2, nr.  

 9« til: »§ 6, stk. 2, nr. 7«.
 11. § 8 a, stk. 3, affattes således:
»Stk. 3. Finanstilsynet fastsætter regler for udarbejdelse af  

 årsregnskabet, herunder regler om opgørelse og værdiansættelse af  

 Lønmodtagernes Dyrtidsfonds aktiver.« 12. § 8 a, stk. 8, ophæves.
 Stk. 9 bliver herefter stk. 8.
§ 4 I lov om Arbejdsmarkedets Tillægspension, jf. lovbekendtgørelse nr. 66 af  

 30. januar 1998, foretages følgende ændringer:
 1. § 25 b, stk. 3, affattes således:
»Stk. 3. Finanstilsynet fastsætter regler for udarbejdelse af  

 årsregnskabet, herunder regler om opgørelse og værdiansættelse af  

 Arbejdsmarkedets Tillægspensions aktiver.« 2. § 25 b, stk. 8, ophæves.
 Stk. 9 bliver herefter stk. 8.
 3. I § 26, stk. 2, nr. 12, udgår »samt forskning og  

 udvikling«.
 4. I § 26, stk. 8, ændres »35 pct.« til: »50  

 pct.«.
 5. I § 26 indsættes som stk. 13:
»Stk. 13. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 2, nr.  

 1-13, nævnte aktivgrupper.« § 5 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, som ændret ved § 35 i lov nr. 980 af 17. december  

 1997 og § 1 i lov nr. 278 af 13. maj 1998, foretages følgende ændringer:
 1. I § 57 I, stk. 4, ændres »35 pct.« til:  

 »50 pct.«.
 2. I § 57 I indsættes som stk. 8:
»Stk. 8. Finanstilsynet fastsætter nærmere bestemmelser om  

 afgrænsningen af værdipapirer, der omfattes af flere af de i stk. 1, nr.  

 1-12, nævnte aktivgrupper.« § 6 Loven træder i kraft den 1. august 1998 og har regnskabsmæssig virkning  

 fra og med regnskabsåret 1998.
§ 7 Loven gælder ikke for Færøerne og Grønland. §§ 1, 2 og 5 kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
