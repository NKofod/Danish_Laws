Fremsat den 25. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om stop for udvidelse af konventionel husdyrproduktion i  

 geografiske områder med høj dyretæthed Folketinget opfordrer regeringen til at fremsætte lovgivning,  

 der sikrer, at der i amter og kommuner, hvor dyretætheden er over 1,0 DE pr.  

 hektar i gennemsnit, kun må gives tilladelser til økologisk husdyrproduktion.
Bemærkninger til forslaget Selv om Danmark er langt fra at opnå en acceptabel tilstand  

 i de forskellige vandmiljøer og i naturområderne, så mangles stadig i dag de  

 nødvendige instrumenter til at begrænse udvidelser af husdyrproduktionen i  

 Danmark og den deraf følgende næringsstofbelastning.
Hver eneste sommer fører  

 til nye iltsvind mange steder i fjorde og indre danske farvande, og alligevel  

 finder amterne plads til nye husdyrproduktioner, der via åer og vandløb  

 bidrager med næringsstoffer til de pågældende områder.
Selv i områder, hvor  

 der  

 allerede er en tæt husdyrbestand, fører VVM-screeninger til, at der gives nye  

 tilladelser.
 Ifølge bekendtgørelsen, der regulerer brugen af  

 husdyrgødning i Danmark, må der højst udbringes husdyrgødning svarende til  

 1,4  

 dyreenheder pr. hektar på den enkelte bedrift, dog 1,7 dyreenheder på  

 kvægbrug.  

 Dertil kan konventionelle landmænd supplere med kunstgødning op til  

 gødningsnormen for de pågældende afgrøder, der dyrkes.
Alligevel er der hele kommuner i Danmark, der er oppe på at  

 have så mange husdyr, at det svarer til 1,4 dyreenheder eller mere i  

 gennemsnit  

 på hele landbrugsjorden i kommunen.
Det drejer sig om 27 kommuner i alt i  

 2000-01 (Figur 6, side 24, i Gødningsregnskaber.
Fysisk kontrol.
Statistik  

 2000/2001. Plantedirektoratet og bilag III, side 46, i samme publikation).  

 Det  

 tilsvarende antal året før var 17.
De 27 kommuner ligger i Fyns Amt samt i 6 amter i Jylland,  

 som også hver for sig har en meget høj gennemsnitslig husdyrkoncentration på  

 1,2 eller 1,3 dyreenheder pr. hektar.
Når der er tale om hele amter med en  

 husdyrkoncentration så tæt på den maksimale grænse for den enkelte bedrift,  

 er  

 det ganske enkelt for meget, og der bør derfor ikke gives tilladelse til  

 udvidelser af antallet af husdyr i de amter.
Det amt, der har den højeste  

 husdyrtæthed efter de ovennævnte 7 amter samt Bornholms Amt, er Århus Amt,  

 som  

 er nede på 1,0 dyreenhed.
Forslagsstillerne anbefaler, at der ikke gives  

 tilladelse til flere husdyr, før det niveau nås i de jyske amter, Fyns Amt og  

 Bornholms Amt.
Der er i det hele taget behov for at få udlignet  

 husdyrproduktionen mellem Jylland/Fyn og Sjælland og Øerne.
Det sjællandske  

 amt, der har den højeste husdyrtæthed, er Vestsjællands Amt med 0,9 DE/hektar  

 (Tabel 13, side 23, i Gødningsregnskaber.
Husdyrtæthed, bedrifter med dyr  

 2000/2001).
Billedet over den geografisk fordelte overgødskning  

 bekræftes også af danmarkskortet over ammoniaknedfald, der overskrider  

 naturens  

 tålegrænser (publikationen »Ammoniak i landbrug og natur« fra Danmarks  

 Miljøundersøgelser, 1999, figur 15, side 20). Her ses, at der løber et bælte  

 ned gennem Jylland, hvor naturens tålegrænse for ammoniaknedfald er  

 overskredet  

 med 7-28 kg pr. hektar.
Det er et bælte, der løber fra Viborg Amt i nord over  

 Ringkjøbing Amt, gennem Ribe Amt og til Sønderjyllands Amt i syd.
Dertil er  

 der  

 betydelige områder i Vejle Amt i samme kategori.
Fyns Amt har nogle få  

 pletter  

 i samme kategori, og der er ikke foretaget beregninger for Bornholm.
 Økologisk produktion bærer efter forslagsstillernes  

 opfattelse fremtiden i sig med hensyn til beskyttelse af grundvand og natur  

 mod  

 giftrester og med hensyn til en dyrevelfærd, der forebygger brug af medicin.  

 Økologisk landbrug er indrettet til at udnytte kvælstoffet bedre end  

 konventionel produktion, og økologisk landbrugs kvælstofforbrug er begrænset  

 i  

 forhold til konventionelt landbrug, idet der ikke må suppleres med gødning ud  

 over de 140 kg kvælstof pr. hektar, som normen på 1,4 DE/hektar svarer til.
I Gødningsregnskaber.
Fysisk kontrol.
Statistik 2000/2001  

 fra Plantedirektoratet kan man se, at mens 90 pct. af de økologiske brug  

 anvender 40 kg og derover mindre end gødningskvoten (Tabel 18), er det kun 23  

 pct. af de konventionelle brug, der ligger i den gruppe (Tabel 7).
De økologiske bedrifter fik tilført i gennemsnit 51 kg  

 kvælstof pr. hektar, hvor det tilsvarende tal for konventionelle bedrifter  

 var  

 120 kg kvælstof pr. hektar.
Derfor skal økologiske bedrifter fortsat have  

 tilladelse til husdyrhold efter de nuværende regler.
Det betyder, at amtet  

 stadig kan vælge at give økologiske besætninger pålæg om at have en lavere  

 kvælstofbelastning, hvis området er særlig følsomt.
