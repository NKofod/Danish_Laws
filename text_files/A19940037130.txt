 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Ministeren for kommunikation og turisme kan  

 meddele tilladelse til etablering og drift af et offentligt personsøgningsnet  

 (ERMES-net) i konkurrence med Tele Danmark A/S' og Dansk MobilTelefon I/S'  

 tilsvarende net.
 Stk. 2.  Ministeren for kommunikation og turisme  

 meddeler Tele Danmark A/S og Dansk MobilTelefon I/S tilladelser til at  

 etablere og drive hver eet ERMES-net.
 Stk. 3.  Tilladelse efter stk. 1 og 2 omfatter tillige  

 udbudet af de til ERMES-nettet hørende tjenester.
 Stk. 4.  Ministeren for kommunikation og turisme kan  

 træffe beslutning om liberalisering af udbudet af de tjenester, som er nævnt  

 i stk. 3.
 Stk. 5.  Ministeren for kommunikation og turisme  

 fastsætter de nærmere vilkår for tilladelser efter stk. 1 og 2. I vilkårene  

 kan der fastsættes bestemmelser om blandt andet:
 geografisk og tidsmæssigt.
 Stk. 6.  Til tilladelse i henhold til stk. 1 kan  

 endvidere knyttes vilkår, som indgår i det offentlige udbud, jf. § 3, eller  

 som i øvrigt er fastsat i forbindelse med udvælgelsen af tilladelsesindehaver  

 på grundlag af det offentlige udbud, jf. § 3.
 Stk. 7.  Til tilladelse i henhold til stk. 2 kan  

 ministeren for kommunikation og turisme knytte vilkår af samme art, som måtte  

 blive fastsat i henhold til stk. 6.
 Stk. 8.  Ved udløbet af de 5-års-perioder, der er nævnt  

 i § 2, stk. 4, dog første gang pr. 1. marts 2002, kan ministeren for  

 kommunikation og turisme ændre tilladelsen, herunder vilkår knyttet hertil.
 Stk. 9.  Tilladelserne er unddraget retsforfølgning og  

 kan kun overdrages direkte eller indirekte til andre med samtykke fra  

 ministeren for kommunikation og turisme.
 § 2.  Ministeren for kommunikation og turisme kan  

 tilbagekalde en tilladelse, hvis tilladelsesindehaveren træder i  

 betalingsstandsning eller likvidation eller kommer under konkurs.
 Stk. 2.  Hvis vilkår fastsat i medfør af § 1, stk. 5-7,  

 ikke overholdes, eller hvis tilladelsen overdrages i strid med § 1, stk. 8,  

 kan ministeren for kommunikation og turisme tilbagekalde tilladelsen.
Stk. 3.  Ministeren for kommunikation og turisme kan  

 pålægge en tilladelsesindehaver dagbøder med henblik på at fremtvinge, at  

 tilladelsesindehaveren opfylder vilkår fastsat i medfør af § 1, stk. 5-7.  

 Tilladelsen kan tilbagekaldes, hvis dagbøderne ikke betales.
Der er  

 udpantningsret for beløbene.
Stk. 4.  Tilladelsen kan tilbagekaldes pr. 1. marts 2002  

 med eet års varsel.
Hvis tilladelsen ikke tilbagekaldes pr. 1. marts 2002,  

 løber den uden ansøgning videre i perioder på 5 år.
Ved udløbet af hver af  

 disse 5-års-perioder kan tilladelsen tilbagekaldes med eet års varsel.  

 Tilladelsen kan i øvrigt tilbagekaldes, hvis ministeren for kommunikation og  

 turisme skønner det nødvendigt.
 § 3.  Ministeren for kommunikation og turisme meddeler  

 tilladelse i medfør af § 1, stk. 1, på grundlag af en udvælgelse, som finder  

 sted efter et offentligt udbud.
 Stk. 2.  Ministeren for kommunikation og turisme  

 fastsætter de nærmere vilkår for det offentlige udbud, som er nævnt i stk. 1.
 Stk. 3.  Hvis en tilladelse givet i medfør af § 1, stk.  

 1 eller 2, opgives af tilladelsesindehaveren eller tilbagekaldes af  

 ministeren for kommunikation og turisme, kan en ny tilladelse meddeles efter  

 § 1.
 § 4.  Ministeren for kommunikation og turisme  

 fastsætter nærmere vilkår med henblik på en effektiv udnyttelse af  

 radiofrekvensspektret, herunder overholdelse af relevante tekniske  

 bestemmelser, i forbindelse med udstedelse af tilladelse i henhold til lov om  

 radiokommunikation til anlæg og drift af de radioanlæg, som er nødvendige for  

 nettet.
 § 5.  Telekommunikationsanlæg, som etableres af  

 indehaveren af en tilladelse udstedt i medfør af § 1, vil i henseende til  

 anvendelsen af lov nr. 96 af 31. marts 1965 om ekspropriationer under  

 Ministeriet for Offentlige Arbejder være at sidestille med  

 telekommunikationsanlæg, der udføres af staten eller et koncessioneret  

 selskab, jf. § 1, stk. 1, litra d, i nævnte lov.
 § 6.  Ministeren for kommunikation og turisme fører  

 tilsyn med overholdelsen af tilladelserne og de heri fastsatte vilkår.
 Stk. 2.  Ministeren for kommunikation og turisme kan med  

 bindende virkning for tilladelsesindehaverne afgøre klager over  

 tilladelsesindehavernes forhold på ERMES-området over for det offentlige  

 eller over for private, jf. dog § 8.
 § 7.  Ministeren for kommunikation og turisme kan  

 beslutte, at det tilsyn, som er nævnt i § 6, stk. 1, samt ministerens øvrige  

 beføjelser i henhold til loven, helt eller delvis skal varetages af  

 Telestyrelsen.
 § 8.  Følgende afgørelser truffet af Telestyrelsen kan  

 påklages til det Telenævn, der er nedsat i medfør af lov om visse forhold på  

 telekommunikationsområdet:
 Stk. 2.  Afgørelser truffet af Telenævnet efter stk. 1  

 kan ikke indbringes for anden administrativ myndighed.
 Stk. 3.  For Telenævnets virksomhed og dets behandling  

 af sager, der påklages i medfør af stk. 1, gælder de regler om Telenævnet,  

 der er fastsat i lov om visse forhold på telekommunikationsområdet.
 Stk. 4.  Ministeren for kommunikation og turisme kan  

 fastsætte bestemmelser om opkrævning af gebyr for sager, der behandles ved  

 Telenævnet.
 § 9.  Ministeren for kommunikation og turisme kan  

 fastsætte gebyrer, der opkræves hos tilladelsesindehaverne, til dækning af de  

 udgifter, som er forbundet med administrationen m.v. af denne lov og  

 administrative forskrifter udstedt i medfør af denne.
 § 10.  Ministeren for kommunikation og turisme kan  

 pålægge tilladelsesindehaverne samt disses ansatte at hemmeligholde al  

 kommunikation via nettet såvel som navne på brugerne af nettet.
 Stk. 2.  Bestemmelserne i borgerlig straffelovs § 152 og  

 §§ 152 d-152 f finder tilsvarende anvendelse for den, der er eller har været  

 beskæftiget hos en tilladelsesindehaver eller i en tilladelsesindehavers  

 datterselskaber.
 § 11.  Med bøde straffes den, der overtræder vilkår,  

 der er fastsat i en tilladelse i henhold til § 1, stk. 5-7.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 12.  I tilfælde omfattet af § 11 kan ministeren for  

 kommunikation og turisme eller den, ministeren bemyndiger dertil,  

 tilkendegive over for den pågældende, at sagen kan afgøres uden retslig  

 forfølgning, hvis den pågældende erkender sig skyldig i overtrædelsen og  

 erklærer sig villig til inden for en nærmere angiven frist, der efter  

 skriftlig begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 § 13.  Loven træder i kraft den 1. juni 1994.
 § 14.  Loven gælder ikke for Færøerne og Grønland.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
