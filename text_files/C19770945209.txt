(Sygehusberedskabscirkulære nr. 2) Med sygehusberedskabscirkulære nr. 1 af 7. april 1976 sendte styrelsen til  

 orientering et notat vedrørende principperne for opbygning af  

 sygehusberedskabet og henstillede, at notatet blev lagt til grund for  

 allerede iværksatte planlægningsarbejder eller påtænkte planlægningsarbejder  

 i amtskommunerne.
 I fortsættelse heraf vil Civilforsvarsstyrelsen gerne oplyse:
1. BEREDSKABSSYGEHUSE.
I notatets afsnit IV.  

 Beredskabssygehuse fremhæver man, at der i alle amtskommuner må udpeges  

 lokaliteter dels til supplering, dels til erstatning for eksisterende  

 sygehuse, idet der må planlægges ud fra en forudsætning om, at udflytning fra  

 et eksisterende sygehus af patienter, personale og materiel til andre  

 lokaliteter kan blive nødvendig.
 Man oplyste samtidig, at det af staten anskaffede udstyr til 50  

 sygehusenheder, hver med 200 senge, vil blive fordelt til amtskommunerne til  

 anvendelse i amtskommunernes beredskabssygehuse i overensstemmelse med  

 beredskabsplanerne (jfr. nærmere herom nedenfor) i de enkelte amtskommuner.
 Med henblik på en undersøgelse af de særlige problemer i forbindelse med  

 beredskabssygehuses etablering, indretning og funktion nedsatte styrelsen i  

 foråret 1976 en arbejdsgruppe, der fik til opgave at forberede og gennemføre  

 etableringen af et beredskabssygehus i Felsted Centralskole i Sønderjylland.  

 I arbejdsgruppen indtrådte repræsentanter for de i Vestsjællands og Vejle  

 amtskommuner nedsatte arbejdsgrupper vedrørende planlægningen af  

 sygehusberedskabet samt repræsentanter for Civilforsvarsstyrelsen.  

 Ekspeditionssekretær John Madsen, Centralsygehuset i Slagelse, har som  

 formand ledet gruppens arbejde.
 Den af arbejdsgruppen udarbejdede rapport, der peger på en række  

 væsentlige problemer i forbindelse med opstilling og etablering af  

 beredskabssygehuse og i flere tilfælde anviser mulige løsninger og  

 fremgangsmåder, vil efter styrelsens opfattelse kunne yde væsentlig hjælp ved  

 amtskommunernes planlægning af beredskabssygehuse.
 Arbejdsgruppens rapport af 15. maj 1977 vedlægges i 2 eksemplarer.
I tilslutning til udarbejdelsen af ovennævnte generelle rapport om  

 etablering af beredskabssygehuset i Felsted Centralskole nedsatte  

 Civilforsvarsstyrelsen en arbejdsgruppe med speciallæger og sygeplejersker  

 for at få vurderet hensigtsmæssigheden og tilstrækkeligheden af det til  

 beredskabssygehusene anskaffede instrumentarium.
Efter indstilling fra  

 arbejdsgruppen, hvis formand er overlæge H.J.
Hansen, Centralsygehuset i  

 Slagelse, vil beredskabssygehusenes beholdninger af instrumentarium,  

 infusionsmateriel samt sprøjter og kanyler blive moderniseret og suppleret  

 ved Civilforsvarsstyrelsens foranstaltning.
I forbindelse hermed foretages  

 efter arbejdsgruppens indstilling en bedre funktionsmæssig opdeling og  

 pakningsmåde af instrumentarium m.v.
2. STANDARDBEREDSKABSPLAN.
I det med  

 Sygehusberedskabscirkulære nr. 1 udsendte notat (afsnit I) om principperne  

 for opbygningen af sygehusberedskabet pegede styrelsen endvidere på  

 vigtigheden af tilvejebringelse af koordinerede beredskabsplaner for de  

 enkelte sygehuse og amtskommunernes sygehusvæsen og oplyste, at  

 retningslinier herom var under udarbejdelse i en særlig arbejdsgruppe  

 (cirkulærets bilag 2).
Arbejdsgruppen har i overensstemmelse med notatets opfattelse af det  

 enkelte sygehus som det naturlige udgangspunkt for opbygningen af beredskabet  

 i første række sigtet på udarbejdelse af en standardberedskabsplan for  

 sygehuse.
Det enkelte sygehus som et led dels i amtskommunens beredskab, dels  

 i det samlede nationale beredskab gør det nødvendigt, at sygehusenes  

 beredskabsplaner på visse punkter opbygges efter ensartede retningslinier,  

 men således at planerne i øvrigt kan opbygges efter og tilpasses lokale  

 forhold.
Udkast til en standardberedskabsplan er udsendt til samtlige  

 sygehusforvaltninger og på et seminar på Civilforsvarets Højskole den 14. -  

 15. april 1977 med forvaltningscheferne, jfr.
Civilforsvarsstyrelsens  

 skrivelse af 4. marts 1977 til sygehusforvaltningerne i samtlige  

 amtskommuner, drøftedes arbejdsgruppens forslag.
På seminaret opnåedes  

 principiel tilslutning til det foreliggende materiale.
 En endelig standardberedskabsplan forventes at foreligge til udsendelse i  

 løbet af efteråret 1977.
 Den fortsatte udarbejdelse af beredskabsplaner for sygehusene bør ikke  

 stilles i bero herpå, men helst fremskyndes med henblik på tilvejebringelse  

 af funktionsdygtige planer for samtlige sygehuse, tilpasset  

 hovedsynspunkterne i det til sygehusforvaltningerne udsendte  

 planlægningsmateriale.
Man henleder i denne forbindelse opmærksomheden på betydningen af  

 fuldstændig personalelister til beredskabsplanernes forskellige områder og de  

 ændrede bestemmelser vedrørende designering af civilforsvarets værnepligtige  

 personel og designering af personel, der har mødepligt ved forsvaret.
Efter  

 disse ændrede bestemmelser er amtsrådenes sygehusudvalg nu berettigede til at  

 udstede designeringsbeviser i henhold til Indenrigsministeriets  

 bekendtgørelse nr. 169 af 26. marts 1976 og Forsvarsministeriets 21. hæfte af  

 maj 1977, der begge vedlægges.
 3. OM PLANLÆGNINGEN AF SYGEHUSBEREDSKABET I ØVRIGT kan  

 man til orientering oplyse, at indstillinger fra de under  

 sygehusberedskabsudvalget nedsatte arbejdsgrupper, efter afholdelse af  

 samlede koordinationsmøder den 2. april og 9. december 1976 og et særligt  

 formandsmøde den 18. februar 1977, forventes afgivet i oktober-november måned  

 1977.
