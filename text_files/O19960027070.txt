 Resumé  


  

 En avis klagede over Udenrigsministeriets afslag på en ansøgning om  

 aktindsigt i en række dokumenter vedrørende en serbisk advokat.  

 Udenrigsministeriet afslog ansøgningen under henvisning til  

 offentlighedslovens  

 § 7, stk. 1, nr. 1 og 2, samt § 13, stk. 1, nr. 2, 3 og 6.
Ombudsmanden henviste til en anden sag hvor han havde udtalt at  

 offentlighedslovens § 7, stk. 1, nr. 2, (interne dokumenter) ikke kunne  

 benyttes som grundlag for at afslå aktindsigt i indberetninger fra ambassader  

 til Udenrigsministeriet da ambassader ikke kunne betragtes som selvstændige  

 myndigheder i forhold til Udenrigsministeriets departement, jf.
Folketingets  

 Ombudsmands beretning for året 1996, s. 000. Herefter mente ombudsmanden at  

 den  

 del af ministeriets afgørelse der byggede på offentlighedslovens § 7, stk. 1,  

 nr. 1 og 2, måtte anses for at være truffet efter en urigtig retsopfattelse.  

 Ombudsmanden henstillede til Udenrigsministeriet at genoptage denne del af  

 sagen  

 til fornyet behandling.
 Ministeriet havde tilbageholdt nogle dokumenter med henvisning  

 til at oplysningerne heri var fremkommet "i tillid til den folkeretlige  

 kutyme for diplomaters virke om diskretion". Dette hensyn anså  

 ombudsmanden for beskyttet i offentlighedslovens § 13, stk. 1, nr. 2, og  

 mente  

 derfor ikke der var grundlag for at kritisere ministeriet i forbindelse med  

 denne del af klagen. (J.nr. 1995-567-401).
Aktindsigt i dokumenter fra Udenrigsministeriet En avis (A) klagede over at  

 Udenrigsministeriet havde afslået at give aktindsigt i en række dokumenter  

 under henvisning til offentlighedslovens § 7, stk. 1, nr. 1 og 2, samt § 13,  

 stk. 1, nr. 2, 3 og 6.
Af sagens akter fregik det at  

 A i marts 1995 anmodede Udenrigsministeriet om "hvad der måtte foreligge  

 af dokumenter, notater og skrivelser i Udenrigsministeriet i forbindelse med  

 ministeriets to forsøg på at undersøge risikoen for lækage via Igor  

 Pantelic..." Ministeriet udleverede en del  

 af det ansøgte materiale, men gav afslag på at udlevere en del dokumenter.  

 Ministeriet gav i skrivelse af 22. marts 1995 meddelelse om det delvise  

 afslag.
1)  

 Offentlighedslovens § 7 I en skrivelse af 11. april  

 1995 til A uddybede ministeriet begrundelsen for afslaget.
For de fleste af  

 dokumenternes vedkommende skete afslaget med henvisning til  

 offentlighedslovens § 7, stk. 1, nr. 1 og 2, som handler om interne  

 arbejdsdokumenter.
Et centralt spørgsmål var om brevveksling mellem den  

 danske  

 ambassade i Beograd til Udenrigsministeriets departement er omfattet af § 7,  

 stk. 1, nr. 2, om "brevveksling mellem forskellige enheder inden for  

 samme  

 myndighed".
 I en udtalelse af 6.  

 september 1995 til mig uddybede ministeriet sin opfattelse af dette  

 spørgsmål.
Ombudsmandens udtalelse "Jeg har i en anden sag  

 hvor en journalist ved en avis (B) indgav klage over delvist afslag på  

 udlevering af en telexindberetning fra ambassaden i Beograd til ministeriet  

 - også i sagen om Igor Pantelic - brevvekslet nærmere med ministeriet om  

 dette  

 spørgsmål. (A)'s sag har som det blev oplyst telefonisk den 19. marts 1996,  

 været sat i bero på udfaldet af denne sag.
Jeg har i dag afgivet endelig  

 redegørelse  

 i sagen.
Jeg vedlægger til orientering en kopi af redegørelsen.
Som det ses,  

 er det min opfattelse at ambassaderne må betragtes som selvstændige  

 myndigheder i forhold til Udenrigsministeriets departement, og at  

 offentlighedslovens § 7, stk. 1, nr. 2, som følge heraf ikke kan benyttes som  

 grundlag for at afslå aktindsigt i disse dokumenter.
Herefter må jeg anse den  

 del af Udenrigsministeriets afgørelse i forhold til (A) der har drejet sig om  

 breve, telefaxer eller andre indberetninger fra ambassaden til ministeriet,  

 for at være truffet på grundlag af en urigtig retsopfattelse.
 Jeg har derfor henstillet til  

 Udenrigsministeriet at denne del af sagen genoptages til fornyet behandling.
2)  

 Offentlighedslovens § 13,  

 stk. 1, nr. 2 Udenrigsministeriet henviste  

 som begrundelse for afslaget også til offentlighedslovens § 13, stk. 1, nr.  

 2.  

 Denne del af ministeriets afgørelse omfattede såvel dokumenter som  

 ministeriet  

 fandt var interne i henhold til § 7, som dokumenter som utvivlsomt var af  

 ekstern karakter, bl.a. ambassadens brevveksling og drøftelser med  

 forskellige  

 advokater i det tidligere Jugoslavien.
 I skrivelsen af 11. april  

 1995 til (A) anførte ministeriet bl.a. følgende:
 "...
Den første og største gruppe  

 af dokumenter (7 stk.), der er undtaget fra aktindsigt, udgøres af telexer i  

 chiffer, der er udvekslet mellem ambassaden i Beograd og Udenrigsministeriet.  

 De indeholder referater af samtaler/udtalelser fra forskellige advokater om  

 forholdene vedrørende 'The Humanitarian Law Fund' samt om risikoen for  

 videregivelse af informationer fra Udenrigsministeriets tidligere  

 advokatforbindelse.
Desuden indeholder de oplysninger modtaget fra andre  

 landes  

 ambassader i Beograd.
Telexerne betragtes under  

 alle omstændigheder som interne arbejdsdokumenter i medfør af  

 offentlighedslovens § 7 nr. 2, se pkt.
II, idet bemærkes, at de ikke er sendt  

 til adressater uden for Udenrigsministeriet og repræsentationerne.
 Bortset herfra er de i  

 dokumenterne indeholdte oplysninger blevet undtaget fra aktindsigt, fordi en  

 videregivelse ville stride mod Udenrigsministeriets forpligtelse til at sikre  

 diskretions- og kildebeskyttelseshensyn i forhold til sine kilder.  

 Hjemmelshenvisningen er derfor § 13 stk. 1 nr. 2, 3 og 6 (retten til  

 aktindsigt kan begrænses af hensyn til rigets udenrigspolitiske forhold, af  

 hensyn til forebyggelse, opklaring mv. af lovovertrædelser, straffuldbyrdelse  

 og lignende samt private og offentlige interesser, hvor hemmeligholdelse  

 efter  

 forholdets særlige karakter er påkrævet).
Det er sædvanlig praksis at  

 kommunikere den slags oplysninger mellem Udenrigsministeriet og  

 repræsentationerne i chifrerede telexer.
Telex i chiffer kan ikke umiddelbart  

 aflæses af uvedkommende og benyttes rutinemæssigt i sager, hvori der indgår  

 fortrolige - oplysninger, herunder når der er behov for at beskytte en  

 persons  

 identitet.
Når de i denne sag fremsendte oplysninger er sendt som  

 chiffer-telexer skyldes det hovedsageligt hensynet til ambassadens kilder,  

 der  

 har krævet eller forudsat anonymitet.
..." I en udtalelse af 22. juni  

 1995 til mig uddybede ministeriet denne del af afgørelsen på følgende måde:
 "...
Udenrigsministeriet tillægger  

 det for begge dokumentgruppers vedkommende afgørende vægt, at drøftelser, der  

 er ført med repræsentanter for fremmede stater, politiske partier,  

 interesseorganisationer og enkeltpersoner i tillid til den folkeretlige  

 kutyme  

 for diplomaters virke om diskretion, ikke kan offentliggøres eller undergives  

 aktindsigt før end det tidspunkt, hvor sagen alene har videnskabelig og/eller  

 historisk interesse.
Hvis Udenrigsministeriet på et tidligt tidspunkt kunne  

 tvinges til at offentliggøre de oplysninger og synspunkter, som dets  

 samtalepartnere har givet i fortrolighed, samt de danske samtalepartneres  

 instruktioner forud for samtalerne og vurderinger af de modtage oplysninger  

 og  

 synspunkter, ville mulighederne for i fremtiden at føre sådanne samtaler  

 blive  

 meget negativt påvirket, idet Danmarks renommé og troværdighed ville blive  

 alvorligt skadet.
I asylsager, herunder i sager  

 om ægthedsvurderinger af fremlagte dokumenter, gælder det  

  

 konkret  

  

 , at udenrigstjenestens private kilder, så som advokater,  

 menneskerettighedsorganisationer og journalister m.v., som regel betinger sig  

 fuldstændig anonymitet.
Det skyldes for det første, at de selv kan komme i  

 fare  

 i repressive lande, hvis myndighederne bliver bekendt med, hvad disse  

 personer  

 eller grupper har oplyst til fremmede landes myndigheder.
Desuden er der  

 mange  

 eksempler på, at f.eks. en advokat, der medvirker til at dokumentere, at et  

 fremlagt dokument er falsk, eller at et oplyst begivenhedsforløb er urigtigt,  

 kræver sin identitet holdt skjult, idet de personer, der har en interesse i,  

 at  

 der opnås en dansk opholdstilladelse på et urigtigt grundlag, kunne tænkes at  

 ville hævne sig på den pågældende advokat.
Konsekvensen, af at  

 Udenrigsministeriet for ét steds vedkommende afslørede sine kilders  

 identitet,  

 ville af præcedensgrunde let være, at Udenrigsministeriet ikke bare dér, men  

 også en lang række andre steder ville være afskåret fra at bruge sådanne  

 kilder  

 og dermed fra en lang række vigtige informationer.
Nyheder spredes hurtigt  

 over  

 store afstande, og havde Udenrigsministeriet i én sammenhæng accepteret at  

 foretage et tillidsbrud over for private kilder og afsløre deres identitet,  

 ville Udenrigsministeriets kilder mange andre steder afbryde samarbejdet.
I  

 så  

 fald ville Udenrigsministeriets globale muligheder for at besvare en meget  

 stor  

 del af bl.a. udlændingemyndighedernes spørgsmål, herunder at bistå dem med  

 ægthedsvurderinger, være meget stærkt formindsket.
 Det bemærkes for  

 fuldstændighedens skyld, at det forhold, at en kilde i én sammenhæng har  

 oplyst  

 offentligt, at den er en af Udenrigsministeriets kilder, og hvad den har sagt  

 i den sammenhæng,  

  

 ikke  

  

 medfører, at  

 denne kildes deltagelse i andre sager eller andre sammenhænge af samme sag  

 kan  

 gøres offentligt tilgængeligt.
..." Ombudsmandens udtalelse "Offentlighedslovens §  

 13, stk. 1, har følgende indhold:
'Retten til aktindsigt kan  

 begrænses i det omfang, det er nødvendigt til beskyttelse af væsentlige  

 hensyn  

 til statens sikkerhed eller rigets forsvar, rigets udenrigspolitiske eller udenrigsøkonomiske  

 interesser, herunder forholdet til fremmede magter eller mellemfolkelige  

 institutioner, forebyggelse, opklaring og forfølgning af  

 lovovertrædelser, straffuldbyrdelse og lignende samt beskyttelse af sigtede,  

 vidner eller andre i sager om strafferetlig eller disciplinær forfølgning, gennemførelse af offentlig kontrol, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, det offentliges økonomiske interesser, herunder  

 udførelsen af det offentliges forretningsvirksomhed, eller private og offentlige interesser, hvor hemmeligholdelse  

 efter forholdets særlige karakter er påkrævet.' Som det fremgår, kan retten  

 til aktindsigt efter nr. 2 begrænses i det omfang det er nødvendigt til  

 beskyttelse af 'væsentlige hensyn' til udenrigspolitiske interesser.
Bestemmelsen er en samordning  

 af den tidligere offentlighedslovs § 2, stk. 2, nr. 1, og § 5, nr. 6. Dog  

 forudsætter § 13, stk. 1, nr. 2, at der foretages en konkret afvejning af  

 hvorvidt retten til aktindsigt bør begrænses, jf.
Folketingstidende 1985-86,  

 tillæg A, sp. 256.
 I betænkning nr. 857/1978 om  

 offentlighedslovens revision 1978, s. 256, er retsstillingen efter den  

 tidligere offentlighedslovs § 2, stk. 2, beskrevet således:
'Bestemmelsen i  

 offentlighedslovens § 2, stk. 2, nr. 1, må således antages at indeholde  

 hjemmel  

 for at undtage dokumenter fra offentlighedsordningen, i det omfang dette er  

 påkrævet f.eks. for at opfylde en tavshedspligt, der påhviler danske  

 myndigheder i forhold til EF, og dokumentet ikke er omfattet af en af  

 offentlighedslovens øvrige undtagelsesbestemmelser.
Som et andet praktisk  

 eksempel kan nævnes, at den danske regering efter den europæiske  

 menneskerettighedskonventions  

 art. 31, stk. 2, har forpligtet sig til ikke at offentliggøre rapporter fra  

 den  

 europæiske menneskerettighedskommission om sager, hvori den danske stat er  

 part, når disse efter afslutningen af sagens behandling for kommissionen  

 fremsendes til regeringen i forbindelse med sagens forelæggelse for  

 ministerkomiteen.
En begæring om på dette stadium at blive gjort bekendt med  

 en sådan rapport måtte derfor afslås efter offentlighedslovens § 2, stk. 2,  

 nr.  

 1, (eller, hvis begæringen var fremsat af den person, der havde indbragt  

 sagen  

 for kommissionen, efter lovens § 10, stk. 1).
Til illustration af, at også  

 folkeretlige kutymer kan være til hinder for udlevering af dokumenter, kan  

 henvises til udenrigsministerens besvarelse af folketingsspørgsmål nr. 552 af  

 Ib Christensen, hvori det bl.a. anføres, at '... man også her i landet (må)  

 respektere den praksis, at breve fra (EF) Kommissionen ikke offentliggøres  

 uden  

 dennes indforståelse', jf.
F.T. 1976-77, 2. samling, forhandlingerne, sp.  

 6868-6870. Der kan i øvrigt henvises til udtalelsen herom i ministeriet for  

 offentlige arbejders skrivelse til udvalget.' Jeg forstår ministeriets ovenfor  

 citerede udtalelse således at tilbageholdelsen af de her omhandlede  

 dokumenter  

 er begrundet i bl.a. hensynet til at oplysningerne er fremkommet i 'tillid  

 til  

 den folkeretlige kutyme for diplomaters virke om diskretion'. Dette hensyn må  

 efter min opfattelse anses for beskyttet i § 13, stk. 1, nr. 2, og er således  

 lovligt at inddrage.
Herudover har ministeriet mere generelt påberåbt sig et  

 kildebeskyttelsessynspunkt, dvs. et hensyn som ikke entydigt kan henføres til  

 et bestemt af de i § 13, stk. 1, anførte numre.
Mest nærliggende er efter min  

 vurdering at betragte dette hensyn som omfattet af bestemmelsen i § 13, stk.  

 1,  

 nr. 4, om 'offentlig kontrolvirksomhed', idet der er tale om dokumentation og  

 oplysninger der tilvejebringes i forbindelse med ægthedsvurderinger i  

 forbindelse med behandlingen af asylsager.
I mangel af mulighed for entydigt  

 at  

 henføre beskyttelsesintentionen under bestemmelserne i § 13, stk. 1, nr. 1-5,  

 anser jeg også en henvisning til opsamlingsbestemmelsen i § 13, stk. 1, nr.  

 6,  

 for relevant.
Jeg har herefter ikke bemærkninger til at ministeriet i  

 skrivelsen  

 af 11. april 1995 også henviste til § 13, stk. 1, nr. 6.
Den konkrete stillingtagen  

 til om de nævnte hensyn - hensynet til den folkeretlige kutyme, til det  

 offentliges kontrolvirksomhed og til en kombination heraf - gør sig gældende  

 med en sådan styrke som er forudsat i § 13, beror på en skønsmæssigt præget  

 vurdering.
En sådan vurdering kan jeg efter de regler der gælder for min  

 virksomhed, ikke kritisere medmindre der foreligger særlige omstændigheder.
 Jeg har ikke i forbindelse  

 med min gennemgang af sagen fundet sådanne omstændigheder, og jeg har derfor  

 ikke grundlag for at kritisere denne del af ministeriets afgørelse.
