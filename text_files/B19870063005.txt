 I medfør af § 13 b i lov om kontrol med arbejder af ædle metaller m.v.,  

 jf. lovbekendtgørelse nr. 297 af 19. maj 1987, fastsættes:
 § 1.  For hvert finansår opstiller statsguardejnen i  

 samråd med det nævn, der er omhandlet i lovens § 14, et budget for  

 virksomheden.
 § 2.  Navnestempelindehavere betaler, uanset antallet  

 af registrerede navnestempler, et fast årligt bidrag på 500 kr.
 Stk. 2.  Bidraget forfalder til betaling hver 1. januar,  

 medmindre navnestempelindehaveren forinden skriftligt har anmodet om  

 navnestemplets slettelse af registeret, og denne anmodning imødekommes.
§ 3.  Den del af udgifterne, der ikke kan forventes  

 dækket af det faste bidrag, der er nævnt i § 2, af de gebyrer for rekvireret  

 undersøgelse og stempling, der er nævnt i § 6 og af visse andre indtægter,  

 dækkes ved bidrag, der pålignes virksomheder, der er indehavere af  

 registreret navnestempel, og virksomheder, der sælger ædle metaller i  

 uforarbejdet stand.
Påligningen sker efter en bedømmelse, som statsguardejnen  

 foretager, under hensyn til virksomhedens størrelse, således som denne kan  

 fastslås efter vægten af virksomhedens forbrug af ædle metaller i produktion  

 af ædelmetalarbejder, vægten af ædle metaller i importerede færdigvarer og  

 vægten af importerede ædle metaller i uforarbejdet stand og halvfabrikata til  

 videresalg.
 Stk. 2.  Vægten af henholdsvis guld, platin og palladium  

 og vægten af sølv indgår i beregningen af de bidragspligtige virksomheders  

 bidrag i forholdet 50:1.
 Stk. 3.  Statsguardejnen fastsætter efter aftale med  

 Guldsmedefagets Fællesråd og Foreningen af Grossister i Ædelmetalbranchen  

 forholdet mellem det bidrag, der skal svares af navnestempelindehavere og  

 ædelmetalgrossister.
§ 4.  Påligningen af de enkelte virksomheders bidrag  

 sker på grundlag af spørgeskemaer, der i januar måned udsendes til samtlige  

 indehavere af registrerede navnestempler og samtlige virksomheder, der sælger  

 ædle metaller i uforarbejdet stand.
Ved spørgeskemaernes tilbagesendelse  

 senest 15. februar skal produktionsvirksomheder, ædelmetalvaregrossister og  

 importvirksomheder oplyse vægten af ædle metaller anvendt i produktionen  

 og/eller vægten af ædle metaller i importerede færdigvarer i det forudgående  

 kalenderår. Ædelmetalgrossister skal oplyse vægten af ædle metaller i  

 uforarbejdet stand og halvfabrikata af ædle metaller, der i det forudgående  

 kalenderår er solgt til de virksomheder, der er omfattet af tilsynet.
 Stk. 2.  Virksomheder, der i det foregående kalenderår  

 har eksporteret varer af ædle metaller med eller uden konventionsstempel  

 eller har importeret konventionsstemplede varer af ædle metaller, skal opgive  

 vægten af ædle metaller anvendt i produktionen af sådanne eksportvarer eller  

 som indgår i de konventionsstemplede importerede varer af ædle metaller.  

 Dette kvantum kommer til fradrag i den samlede metalvægt, der lægges til  

 grund ved beregningen af vedkommende virksomheds bidrag.
Stk. 3.  Virksomheder, der lader varer fremstille hos  

 andre, eventuelt som lønarbejde, men med påførelse af eget navnestempel, skal  

 medregne dette forbrug af ædle metaller i den metalvægt, der opgives til  

 statsguardejnen, og specificere sådanne leverancer.
Virksomheder, der  

 forarbejder varer for andre, eventuelt som lønarbejde, uden påførelse af eget  

 navnestempel, skal ikke medregne dette forbrug af ædle metaller i den  

 metalvægt, der opgives til statsguardejnen, men skal specificere sådanne  

 leverancer.
 Stk. 4.  Med henblik på kontrol af de oplysninger, der  

 afgives af de bidragspligtige, kan statsguardejnen hos andre myndigheder  

 indhente oplysninger til belysning af bidragspligtiges forbrug af ædle  

 metaller i uforarbejdet stand og af halvfabrikata af ædle metaller.  

 Leverandører af ædle metaller eller ædelmetalarbejder er pligtige til efter  

 anmodning fra statsguardejnen at give denne tilsvarende oplysninger.
§ 5.  De bidrag, der omhandles i § 4, pålignes for  

 finansåret og forfalder til betaling forud i tre rater, 1. maj, 1. august og  

 1. november.
Betales et bidrag ikke senest een måned efter forfaldsdagen, er  

 hele det resterende bidrag forfaldent til betaling.
Stk. 2.  Har den bidragspligtige navnestempelindehaver  

 inden 1. januar skriftligt anmodet om slettelse af navnestemplet af  

 registeret, og imødekommes denne anmodning, bortfalder bidragspligten for det  

 pågældende finansår.
For ædelmetalgrossister bortfalder bidragspligten, hvis  

 virksomheden inden 1. januar afgiver skriftlig erklæring om, at virksomheden  

 er ophørt.
 Stk. 3.  Bidragspligtige virksomheder, der efter 1.  

 april anmoder om at få navnestemplet slettet eller afgiver erklæring om, at  

 virksomheden er ophørt, skal betale en forholdsmæssig andel af det bidrag,  

 der er pålignet virksomheden for finansåret.
 Stk. 4.  Statsguardejnen kan efter samråd med det nævn,  

 der er omhandlet i lovens § 14, fastsætte nærmere retningslinier for  

 påligningen af de bidrag, som påhviler de virksomheder, der er omfattet af  

 tilsynet.
 § 6.  Gebyrer for rekvireret prøvning:
A.
Undersøgelse af holdighed.
 For undersøgelse af flere metaller i samme barre betales den for hvert  

 enkelt metal fastsatte afgift med et fradrag på 25 pct..
C.
Kontrolstempling og stempling i henhold til Konventionen.
Gebyrerne er sammensat af et vægtgebyr og et stemplingsgebyr.
Ved  

 indsendelse af et vareparti skal rekvirenten opgive vægten og antal enheder.
 Stk. 2.  Vægtgebyret beregnes for hvert ensartede  

 vareparti som følger:
 Vægtgebyret udgør dog mindst 100 kr. for sølv- og guldvarer og mindst 300  

 kr. for platin- og palladiumvarer.
Stk. 3.  Stemplingsgebyret beregnes af antallet af  

 enheder, der forsynes med stempel.
Kontrolstempling betales med 1,50 kr. pr.  

 enhed.
Konventionsstempling betales med 4,00 kr. pr. enhed.
Stk. 4.  Viser undersøgelsen, at et vareparti ikke kan  

 stemples, betales kun vægtgebyret.
Statsguardejnen træffer foranstaltninger  

 til at sikre, at et vareparti, der ikke opfylder betingelserne for stempling,  

 ikke bringes i handelen.
 D. Øvrige prøvninger faktureres efter anvendt tid.
 § 7.  Bekendtgørelsen træder i kraft den 1. januar  

 1988. Bestemmelserne i §§ 3-5 får dog først virkning for de bidrag, der på  

 grundlag af oplysningerne om de bidragspligtige virksomheders forbrug og  

 import af ædle metaller i 1988 udskrives for finansåret 1989.
 Stk. 2.  Med de i stk. 3 nævnte undtagelser ophæves med  

 virkning fra den 1. januar 1988 følgende bekendtgørelser: Nr. 626 af 22.  

 december 1972, nr. 21 af 20. januar 1976, nr. 180 af 4. maj 1977 og nr. 168  

 af 24. april 1984.
 Stk. 3.  Bestemmelserne i bekendtgørelse nr. 626 af 22.  

 december 1972, § 10, stk. 3-7, jf. bekendtgørelse nr. 180 af 4. maj 1977, §  

 1, nr. 2, om det bidrag, der pålignes de enkelte virksomheder på grundlag af  

 oplysninger om værdien af forbrug og import af ædle metaller, bevarer deres  

 gyldighed for det bidrag, der på grundlag af oplysningerne om de  

 bidragspligtige virksomheders forbrug og import af ædle metaller i 1987,  

 udskrives for finansåret 1988.
