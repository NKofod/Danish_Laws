 Indledning.
 1. I medfør af bekendtgørelse nr. 459 af 11. juli 1986  

 om uddannelse af specialarbejdere, § 51, stk. 1, nr. 4 og bekendtgørelse nr.  

 462 af 11. juli 1986 om erhvervsforberedende uddannelser § 16, stk. 1, nr. 3,  

 fastsætter direktøren for arbejdsmarkedsuddannelserne regler for  

 dispositionsbeføjelser, som en del af betingelserne for ydelse af  

 statstilskud. 2. Ovennævnte bekendtgørelse giver for  

 specialarbejderuddannelsernes vedkommende i § 47, stk. 3, direktøren for  

 arbejdsmarkedsuddannelserne hjemmel til at fastsætte, at anskaffelser over et  

 vist beløb skal godkendes, hvor en tilsvarende hjemmel for de  

 erhvervsforberedende uddannelser findes i § 16, stk. 1, nr. 3.
 Generelt om dispositionsbeføjelser.
 § 1.  Uddannelsesinstitutionen tildeles en  

 tilskudsramme på 100 pct. af de tilskudsberettigede udgifter.
 § 2.  Alle udgifter, der er nødvendige for at drive  

 institutionen efter formålet, er tilskudsberettiget, herunder udgifter til  

 anskaffelse af undervisningsmateriel, montering og inventar.
 Stk. 2  Alle udgifter skal afholdes inden for den  

 tildelte tilskudsramme.
 Stk. 3  Om en udgift er nødvendig for at drive  

 institutionen efter sit formål, skal vurderes i forhold til skolens ansvar  

 for såvel opfyldelden af uddannelsens formål som for den mest hensigtsmæssige  

 og økonomiske anvendelse af de tildelte midler.
 § 3.  Udgifter til anskaffelse af undervisningsudstyr,  

 montering og inventar (de hidtidige investeringer) medtages i tilskudsrammen,  

 dvs. som driftsudgifter.
 Begrænsninger i dispositionsbeføjelserne.
 § 4.  Alle administrative afgørelser og retningslinier  

 om, hvilke udgifter, der er tilskudsberettigede inden for  

 arbejdsmarkedsuddannelserne skal overholdes.
 § 5.  Ved indkøb af edb-udstyr og teknisk udstyr, der  

 relaterer sig til edb, skal skolen have direktoratets godkendelse, uanset  

 beløbets størrelse.
 § 6.  skolen skal ved indkøb af undervisningsudstyr  

 følge udstyrslisterne i de pågældende undervisningsplaner.
 Stk. 2  Er skolen i tvivl, om det påtænkte  

 undervisningsudstyr opfylder kravene i undervisningsplanen, kan det  

 respektive brancheudvalg og direktoratet for så vidt angår EI-kurserne,  

 kontaktes.
 Stk. 3  Såfremt der på skolen findes det nødvendige  

 undervisningsudsstyr fra tidligere kursusaktiviteter, skal dette anvendes.
Stk. 4  Skolen skal gennem gensidige aftaler opnå den  

 mest hensigtsmæssige udnyttelse af uudnyttet udstyr.
Skolen kan rådføre sig  

 med direktoratets konsulenttjenester.
 Stk. 5  Direktoratet kan efter forhandling mellem de  

 implicerede parter beslutte, at udstyr og inventar anskaffes med statstilskud  

 overdrages til en anden institution.
 § 7  Overenskomster vedrørende løn- og arbejdsvilkår -  

 indgået med staten som den ene part - skal overholdes.
 § 8.  Vedrørende arbejder og leverancer inden for  

 bygge- og anlægsvirksomhed skal lov om licitation m.v. overholdes.
 § 9.  Vedrørende arbejder og leverancer, der vedrører  

 lejede ejendomme, arealer m.v., må skolen uden samtykke fra direktoratet kun  

 afholde udgifter, de er forpliget til ifølge lejekontrakt.
 § 10.  Ved tilbudsindhentning og ved indgåelse af  

 aftaler om køb ect. skal skolen i øvrigt følge retningslinierne fra  

 direktoratet for statens indkøb.
§ 11.  Finansloven er opdelt mellem løn med tilhørende  

 årsværk og øvrige driftsudgifter.
Skolen kan ikke overføre driftsmidler til  

 lønkontiene (standardkonti 01, 03 og 04) fra øvrige driftskonti.
Skolen skal  

 overholde den tildelte lønsumsramme med tilhørende årsværk.
 § 12.  Tilskud givet på konto 15,  

 undervisningsmaterialer kan ikke anvendes til andre formål.
Stk. 2  Skolen skal budgettere med konstant  

 lagerbeholdning.
Lagerbeholdningen skal være i overensstemmelse med skolens  

 aktivitetsudbud.
§ 13.  Skolen kan ikke uden samtykke fra direktoratet  

 indgå aftale med et medlem af repræsentantskabet eller en ved skolen ansat,  

 hvorved den pågældende - på egne vegne eller som befuldmægtiget for anden -  

 optræder som sælger, køber eller lignende, jfr. § 8 i normalvedtægterne for  

 de selvejende specialarbejderskoler.
Direktoratets samtykke vil forudsætte,  

 at skolerne har foretaget tilbudsindhentning.
 Beløbsmæssige begrænsninger i dispositionsbeføjelserne.
 § 14.  Udgifter til anskaffelser af  

 undervisningsudstyr, montering, inventar, vedligeholdelse af bygninger og  

 tilhørende arealer kan uden forelæggelse for direktoratet afholdes inden for  

 den tildelte tilskudsramme, såfremt beløbet til et konkret formål ligger  

 under 50.000 kr.
 Stk. 2  Er udgiften til anskaffelser af  

 undervisningsudstyr, montering og inventar på 10.000 kr. eller derover, skal  

 skolen indhente 3 tilbud, eller evt. på anden måde skaffe sig tilsvarende  

 sikkerhed ved vurderingen af prisniveauet.
 § 15  Udgifter til anskaffelser af  

 undervisningsudstyr, montering, vedligeholdelse af bygninger og tilhørende  

 arealer på 50.000 kr. og derover til et konkret formål skal forelægges for  

 direktoratet uanset om udgiften kan afholdes inden for den givne  

 tilskudsramme.
 Stk. 2.  Er udgiften til anskaffelser af  

 undervisningsudstyr, montering og inventar på 50.000 kr. eller derover, skal  

 skolen forud for forelæggelse for direktoratet indhente 3 tilbud eller evt.  

 på anden måde skaffe sig tilsvarende grundlag for en vurdering af  

 prisniveauet.
 Stk. 3  Er udgiften til anskaffelser af  

 undervisningsudstyr på 50.000 kr. eller derover skal skolen indsende kopi af  

 ansøgningen til det respektive brancheudvalg for så vidt angår  

 specialarbejderuddannelsen.
 Andre bestemmelser.
§ 16.  Det skal fortsat være muligt regnskabsmæssigt  

 at adskille ufgifter til anskaffelse af udstyr, montering og inventar fra  

 øvrige driftsudgifter af styringsmæssige hensyn.
Hver skole skal  

 bogføre/kontere alle udgifter til anskaffelse af undervisningsudstyr,  

 montering og inventar på en særskilt aktivitet.
Stk. 2  Ved udstyr og inventar, herunder udgifter til  

 montering, forstås i dette cirkulære, udgifter, der er med til at skabe  

 rammerne om undervisningen, og som har karakter af et formuegode af mere  

 varig karakter, dog uden at det indgår som en integreret del af ejendommen.  

 Det er således karakteristisk, at disse formuegoder i det væsentligste kan  

 fjernes fra skolen, uden at formuegodet selv forringes i værdi.
På grund af  

 formuegodets mere varige karakter (længere levetid) vil det ikke indgå som et  

 egentligt forbrug i undervisningen, uanset der naturligt gennem den daglige  

 anvendelse sker en langsom nedslidning.
Opdelingen i drift og egentlige  

 anskaffelser kan i grænsetilfælde give vanskeligheder, hvorunder der må  

 udøves et skøn.
Indtil der er opstået en praksis for disse grænsetilfælde,  

 vil det være hensigtsmæssigt at meddrage direktoratet.
 § 17.  Budget og regnskabsmæssigt skal anskaffelser af  

 udstyr, montering og inventar herefter konteres som driftsudgifter.
§ 18.  Vedrørende vedligeholdelse af bygninger og  

 tilhørende arealer skal det regnskabstekniske være muligt at udskille disse  

 udgiftstyper fra øvrige driftsudgifter af styringsmæssige hensyn.
Hver skole  

 skal kontere alle udgifter til vedligeholdelse af bygninger og tilhørende  

 arealer på særskilt aktivitet.
 § 19.  Ved registrering af materiel og inventar skal  

 skolen følge retningslinierne af marts 1974 og senest skrivelse om  

 registrering af 4. oktober 1985. I denne forbindelse skal man anmode skolen  

 om at registrere undervisningsmateriellet således, at materiel der benyttes  

 ved undervisning inden for samme kursusart registreres for sig.
 § 20.  Regnskabsaflæggelse og revision skal ske i  

 henhold til gældende love.
 Ikrafttrædelse.
 § 21.  Cirkulæret er gældende fra 1. januar 1987 og  

 omhandler alle aktiviteter på skolen, der afholdes af bevillingerne til  

 uddannelsesprogrammerne under arbejdsmarkedsuddannelserne, med mindre der er  

 udsendt særlig vejledning herom.
 Stk. 2  Hermed ophæves tidligere udsendte  

 cirkulæreskrivelser:
 Vedrørende anskaffelser af kontormaskiner af 4. august 1971, vedrørende  

 finansiering af udgifter til montering, inventar m.v. af 12. maj 1972 og  

 vedrørende bpgføring m.v. i forbindelse med anskaffelsesudgifter, hvortil der  

 er givet tilsagn om investeringstilskud af 5. september 1972.
 Stk. 3  Konto 70 anvendes ikke i fremtiden til  

 anskaffelse af udstyr, montering og inventar, idet investeringstilskud  

 ophæves.
 Direktoratet for  

 arbejdsmarkedsuddannelserne, den 5. december 1986.
