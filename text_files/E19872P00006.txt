1. Underholdsydelser 2. Gaver til visse foreninger m.v. (LL § 8 A) 3. Renteudgifter 4. Udgifter til formueforvaltning 5. Udgifter til bod og bøder 1. Underholdsydelser Om indkomstskattepligt af de modtagne underholdsydelser, se E 3.
1.1. Bidrag i anledning af separation eller skilsmisse   - LL §  

 10, stk.1 Bidrag, der udredes i anledning af separation eller skilsmisse, kan  

 fratrækkes i den skattepligtige indkomst ifølge LL § 10, stk.1, hvadenten  

 bidraget er fastsat af en offentlig myndighed eller ved aftale mellem  

 parterne, forudsat at aftalen mellem parterne er tilstrækkelig klar med  

 hensyn til fastsættelse af bidragets størrelse og løbetid, jfr. lsr.  

 1969.174.
 I følge lsr.1983.37 er der også fradragsret for bidrag, der i henhold til  

 en bindende aftale udredes trods modtagerens indgåelse af nyt ægteskab.
Et ægtepar havde genoptaget samlivet i samme år, hvori de havde opnået  

 separation.
De i separationsperioden betalte underholdsbidrag blev anset for  

 fradragsberettigede, lsr. 1974.79.
Et bidragsbeløb blev efter ægtefællernes genoptagelse af samlivet  

 tilbagebetalt socialkontoret for forskudsvis udlæg af bidrag.
Da beløbet var  

 forfaldent før genoptagelsen af samlivet, blev det anset for  

 fradragsberettiget, lsr. 1974.78.
Aftalte børnebidrag kan i almindelighed fratrækkes, men hvor bidraget  

 åbenbart overstiger, hvad statsamtet ville have fastsat uden sådan aftale,  

 kan fradragsretten begrænses.
Dette bør dog kun ske i ekstreme tilfælde -  

 specielt hvor de forhøjede børnebidrag ydes i stedet for bidrag til  

 ægtefællen.
 Fradragsret efter LL § 10 omfatter principielt kun løbende  

 underholdsbidrag, men ifølge praksis omfatter fradragsretten dog også visse  

 engangsbidrag, der udredes i anledning af et barns fødsel, dåb og  

 konfirmation, lsr. 1946.88, hvorimod engangsbeløb til dækning af udgifterne  

 ved et barns uddannelse, ikke anses fradragsberettigede, lsr. 1964.79.
I et tilfælde, hvor en fraskilt kvinde lejede den tidligere ægtefælles  

 parcelhus uopsigeligt, blev differencen mellem den skønsmæssigt fastsatte  

 objektive udlejningsværdi og det aftalte årlige lejebeløb anset for  

 fradragsberettiget for den tidligere ægtefælle som en løbende ydelse omfattet  

 af LL § 12, (jfr.
F 1.4.).
Ikke engangsydelser Affindelsessummer til afløsning af en løbende underholdsforpligtelse kan  

 ikke fradrages ved indkomstopgørelsen.
Dette gælder, selv om  

 affindelsessummen erlægges afdragsvis, lsr. 1963.165 og 1973.165.
 Der er heller ikke fradragsret for beløb, der udredes som følge af skiftet  

 af fællesboet, lsr. 1974.77 og 1978.184 samt U.f.R.1971.570 ØLD.
Ydelser, der udredes i henhold til § 56 i lov nr. 256 af 4. juni 1969 om  

 ægteskabs indgåelse og opløsning, kan ikke betragtes som fradragsberettigede  

 underholdsbidrag.
Bestemmelsen lyder således: »Har en ægtefælle haft  

 særeje, kan det, hvis ægtefællernes formueforhold, ægteskabets varighed og  

 omstændighederne i øvrigt i særlig grad taler derfor, efter påstand af den  

 anden ægtefælle i forbindelse med dom til separation eller skilsmisse  

 bestemmes, at den ene ægtefælle skal yde den anden et beløb for at sikre, at  

 denne ikke stilles urimeligt ringe i økonomisk henseende efter separationen  

 eller skilsmissen.
Denne regel anvendes også med hensyn til rettigheder, der  

 er uoverdragelige eller i øvrigt af personlig art, og som ikke indgår i  

 bodelingen.« Ikke fælles bopæl Det følger af LL § 10, at der ikke kan foretages fradrag for bidrag til  

 børn, som bor sammen med bidragyderen.
Af denne grund kunne bidrag til et  

 barn, der havde ophold hos bidragyderens moder, hvor han også selv boede,  

 ikke fradrages, lsr. 1977.87. I et tilfælde, hvor forældremyndigheden var  

 tillagt den fraskilte hustru, men hvor barnet senere fik ophold hos faderen  

 kunne han ikke fradrage det børnebidrag, som han fortsat betalte til den  

 tidligere hustru, lsr. 1976.168.
 Omvendt blev der givet fradrag for det normalbidrag, som en fraskilt  

 hustru efter aftale havde udredet til sit barn, som midlertidigt opholdt sig  

 hos faderen, til trods for at forældremyndigheden over barnet var tillagt  

 hustruen, og faderen var blevet pålagt at udrede normalbidrag til barnet,  

 lsr. 1978.53.
 Der findes ikke nogen tilsvarende bestemmelse vedrørende bidrag til en  

 fraskilt ægtefælle, som bor sammen med bidragyderen, men det er fast praksis,  

 at fraskilte, der efter skilsmissen har fælles bopæl og husførelse med den  

 anden ægtefælle, ikke kan fratrække bidraget til ægtefællen, lsr.1974.177 og  

 1980.178 samt ØLD af 12.nov. 1981 (skd.60.59).
Landsskatteretten har godkendt fradrag for underholdsbidrag til fraskilt  

 hustru, skønt den pågældende havde lejet et værelse i den tidligere  

 ægtefælles ejendom.
Der var efter rettens opfattelse ikke grundlag for at  

 anse samlivet for genoptaget eller for at anse fælles økonomi for etableret,  

 lsr. 1976.157.
Fælles forældremyndighed Ved lov nr.232 af 6.juni 1985 om ændring af myndighedsloven § 11 er det  

 bestemt, at der ved separation eller skilsmisse skal tages stilling til, hvem  

 forældremyndigheden skal tilkomme, medmindre der tidligere er truffet aftale  

 eller afgørelse herom.
Forældre kan med statsamtets eller rettens godkendelse  

 aftale, at de fortsat skal have fælles forældremyndighed.
 På baggrund af den hidtil fulgte praksis vil en aftale om fælles  

 forældremyndighed ikke være til hinder for, at der gives fradrag for  

 børnebidrag.
Fradraget kan gives den af ægtefællerne, hos hvem barnet ikke skal bo,  

 selv om barnet i et vist omfang opholder sig hos den pågældende efter aftale  

 om samværsret.
Det er dog en forudsætning, at barnet rent faktisk i  

 overvejende grad opholder sig hos den anden ægtefælle.
Der er derimod ikke fradragsret for nogen del af børnebidraget, hvis  

 barnet opholder sig lige meget hos moderen og faderen.
Dette gælder, uanset  

 om begge forældre eller kun den ene har del i forældremyndigheden.
Børn over 18 år Underholdsbidrag til børn over 18 år kan efter LL § 10 aldrig fradrages.  

 Dette gælder, selv om der af det offentlige er pålagt den pågældende  

 underholdsbidrag udover det fyldte 18. år, fordi barnet er under uddannelse.
Modregning af krydsende bidrag Når der i henhold til bidragsresolution eller aftale mellem parterne  

 foreligger en forpligtelse for begge parter til at svare underholdsbidrag til  

 det(de) hos den anden værende barn(børn), kan et sådant bidrag fradrages,  

 selv om udredelsen helt eller delvis sker ved modregning i det beløb, den  

 anden skal betale, jfr. lsr. 1979.53.
I ØLD af 12.jan. 1982 (skd.63.374), har landsretten fastslået, at der ikke  

 kan gives fradrag efter LL § 10, stk.1, for gensidige børnebidrag af en  

 størrelsesorden (9.000 kr.), som står i misforhold til parternes økonomiske  

 kår.
Fradrag blev kun givet for et beløb svarende til normalbidraget.
 Herefter bør fradragene i disse tilfælde fastsættes til de beløb, som de  

 bidragsfastsættende myndigheder i mangel af aftale mellem parterne ville have  

 fastsat i overensstemmelse med de af justitsministeriet givne vejledende  

 regler for fastsættelse af børnebidrag.
 I cirkulæreskrivelse af 9. december 1986 til statsamterne har  

 familieretsdirektoratet meddelt, at man finder det rimeligt, at der med  

 virkning fra den 1. januar 1987 ved fastsættelse af bidrag tages udgangspunkt  

 i følgende vejledende retningslinier:
 Ved en bruttoindtægt på ca.:
Ved bruttoindtægt forstås i denne forbindelse den samlede bruttoindtægt,  

 herunder bl.a. renteindtægter, jfr.
Skat 87.12.879.
Ovennævnte vejledende skala anvendes såvel over for bidragspligtige fædre  

 som mødre, således at bidraget ved indtægter som nævnt i skalaen fastsættes  

 til normalbidraget for fædre med tillæg af den i skalaen nævnte procent.
For  

 så vidt angår mødre vil det dog være rimeligt allerede ved en indtægt, der er  

 lavere end 200.000 kr. årligt, at fastsætte et bidrag, der er større end  

 normalbidraget for mødre, og familieretsdirektoratet vil derfor finde det  

 hensigtsmæssigt, at bidraget for bidragspligtige mødre, hvis indtægt  

 overstiger ca. 170.000 kr. årligt, men ikke de beløb, hvor forhøjelse bør ske  

 efter ovenstående skala, fastsættes til normalbidraget for fædre.  

 Normalbidraget for fædre udgjorde fra 1.jan. 1987: 6.984 kr. og fra 1.juli  

 1987: 7.176 kr.
Forskellen mellem mødres og fædres normalbidrag blev ophævet  

 fra 1.juli 1987.
Kun betalte og forfaldne bidrag Efter landsskatterettens praksis kan fradrag efter LL § 10 kun foretages,  

 når bidraget er betalt (jfr. ordet »udredes« i § 10), lsr. 1957.72  

 og 1959.77. Det er endvidere en forudsætning for fradrag, at bidraget er  

 forfaldent, se lsr. 1972.77. Forudbetalt bidrag kan først bringes til fradrag  

 i forfaldsåret, men på den anden side kan alle betalte, forfaldne bidrag  

 fratrækkes, selv om de helt eller delvist vedrører det følgende indkomstår.  

 Betalte restancer for tidligere år fradrages i betalingsåret.
 Ifølge ØLD. af 18. december 1979 (Skd. 53.155) kunne en fraskilt  

 invalidepensionist ikke få fradrag for børnebidrag, som blev dækket af det  

 offentlige ved særligt børnetilskud (der ikke var indkomstskattepligtigt for  

 ham). Bidraget kunne ikke anses for »udredet« af ham.
I henhold til bistandslovens § 37 betalte en kommune for en skatteyder de  

 børnebidrag, som han var i restance med.
Han havde herefter fradragsret for  

 de betalte børnebidrag.
Bistandshjælpen skulle ikke medregnes i hans  

 skattepligtige indkomst, men hans personfradrag skulle nedsættes i henhold  

 til KL § 37 C (nu PSL § 11).
En bidragspligtig mand, der i slutningen af 1982 og begyndelsen af 1983  

 modtog bistandshjælp med tilbagebetalingspligt, fik bevilget børnebidrag  

 betalt af socialforvaltningen indtil 26.marts 1983 vedrørende datteren og  

 indtil 1.april 1984 vedrørende sønnen.
Den modtagne hjælp blev den 28.juni  

 1985 omkonteret til økonomisk hjælp uden tilbagebetalingspligt, hvilket  

 medførte en reduktion af personfradraget.
Landsskatteretten fandt, at han måtte anses for at have udredet de  

 omhandlede børnebidrag, således at han havde fradragsret herfor i henhold til  

 LL § 10. Da det pågældende beløb først kunne anses udredet i 1985 - det år,  

 hvor hans personfradrag blev reduceret i henhold til KL § 37 C - tilkom  

 fradragsretten ham først for dette år, jfr.
Skat 1986.6.414.
Forskudsvis udbetaling I tilfælde, hvor en bidragspligtig ikke opfylder sin forpligtelse i  

 henhold til en bidragsresolution til at udrede bidrag til den tidligere  

 ægtefælle, kan der ydes denne kontanthjælp efter bistandslovens kapitel 9.  

 Dette medfører, at det sociale udvalg indtræder i den bidragsberettigedes  

 krav mod den bidragspligtige i medfør af bistandslovens § 8. De omhandlede  

 ydelser skal ikke medregnes i modtagerens indkomst, jfr.
LL § 7, litra j, men  

 personfradraget skal nedsættes i henhold til KL § 37 C (nu PSL § 11),  

 skd.42.184, se E 1.2.1.
 Den bidragspligtige kan fradrage de efter bidragsresolutionen pligtige  

 ydelser, når han senere udreder dem til det offentlige.
1.2. Bidrag i anledning af faktisk samlivsophævelse   - LL § 10,  

 stk.2 Bestemmelserne i LL § 10, stk.1, finder tilsvarende anvendelse på  

 underholdsbidrag, der udredes i anledning af faktisk samlivsophævelse,  

 såfremt bidraget er fastsat eller godkendt af det offentlige, jfr.
LL § 10,  

 stk.2.
 Når bidraget ikke fastsættes eller godkendes af det offentlige i det år,  

 hvor samlivet ophæves, er der kun fradragsret for bidrag, der er udredet i  

 det indkomstår, hvori resolutionen eller godkendelsen foreligger, lsr.  

 1982.47.
 Bidrag, som betales under faktisk adskillelse og som ikke er godkendt  

 eller fastsat af det offentlige, kan fratrækkes, når de mellem ægtefællerne  

 aftalte bidragsvilkår for tiden før separationen eller skilsmissen  

 efterfølgende godkendes i forbindelse med en bidragsfastsættelse ved  

 separationen eller skilsmissen, lsr. 1976.169 og 1977.198. Fradrag godkendes  

 dog kun for de i separations- eller skilsmisseåret erlagte bidrag.
 Et ægtepar havde ophævet samlivet pr. 1.august 1977, og ved resolution af  

 12.september 1977 blev det pålagt ægtemanden at betale bidrag til hustruen  

 fra den 1.august 1977. Separation blev opnået ved dom den 30.marts 1978.  

 Skatterådet havde nægtet fradrag for de erlagte bidrag i 1977 under hensyn  

 til, at der ved indkomstårets udgang havde bestået sambeskatning mellem  

 ægtefællerne i henhold til (den nu ophævede) KL §10, stk.2. Uanset den nævnte  

 lovbestemmelse fandt landsskatteretten imidlertid ikke hjemmel for at nægte  

 fradrag for de beløb, der var udredet for tiden fra datoen for den faktiske  

 samlivsophævelse og til årets udgang under hensyn til, at  

 bidragsfastsættelsen var godkendt af det offentlige inden indkomstårets  

 udløb, lsr.1982.151.
Fradrag godkendes selv om samlivsophævelsen ikke skyldes uoverensstemmelse  

 mellem parterne.
Også bidrag, fastsat i henhold til § 5 i lov om ægteskabets  

 retsvirkninger, som ikke omhandler tilfælde af uoverensstemmelse, kan  

 fradrages, lsr.1983.117.
 LL § 10, stk.2, anses udtømmende at regulere bidragsforholdet mellem  

 faktisk adskilte ægtefæller, og LL § 14, stk.2 (nu § 12), er således  

 uanvendelig i forholdet mellem ægtefæller, uanset at disse lever faktisk  

 adskilt, lsr.1984.113.
Den bidragfastsættende eller godkendende myndighed vil normalt være  

 overpræsidiet eller statsamtet.
Efter lsr. 1969.75 kunne en skatteyder ikke  

 fratrække et beløb, som han havde refunderet et socialkontor for diverse  

 ydelser til den fraseparerede hustru i tiden mellem samlivsophævelsen og  

 separationen, da et sådan beløb ikke kunne sidestilles med bidrag, hvis  

 størrelse er fastsat af det offentlige.
Derimod anses bidrag, der ydes i  

 henhold til § 85, stk.2, i bistandsloven som omfattet af fradragsretten efter  

 LL § 10, stk.2, jfr. afsnit E 2.5 om bidrag, når den ene ægtefælle er indlagt  

 på plejehjem.
 Det er ikke nogen forudsætning for fradrag, at det er en dansk myndighed,  

 der har fastsat eller godkendt bidraget, lsr. 1973.74.
1.3. Bidrag til børn uden for ægteskab - LL § 11 Ifølge LL § 11 kan underholdsbidrag til børn uden for ægteskab fratrækkes  

 i den skattepligtige indkomst, såfremt bidragyderen har forsørger- eller  

 bidragspligt over for barnet og dette ikke opholder sig hos bidragyderen, dog  

 kun bidrag for tiden indtil barnets fyldte 18. år.
 Selv om loven ikke indeholder nogen regel herom, i lighed med, hvad der  

 gælder for underholdsbidrag i anledning af separation eller skilsmisse,  

 antages det at også de her omtalte bidrag skal være betalte og forfaldne for  

 at kunne fradrages.
 Også bidrag vedrørende tidligere år, som er betalt i det til grund for  

 ansættelsen liggende indkomstår, kan fradrages, lsr. 1963.168.
Det er ikke nogen forudsætning for fradrag, at bidraget er fastsat af det  

 offentlige.
Også løbende bidrag, hvis størrelse er fastsat ved en aftale  

 mellem bidragyderen og barnets moder kan fradrages, lsr. 1971.75.
I lsr. 1977.86 blev nægtet fradrag for en særlig underholdsydelse til et  

 barn uden for ægteskab.
Den blev givet i form af en nedsættelse i lejen  

 vedrørende en ejendom, der af faderen var udlejet til barnets moder.
Da  

 nedsættelsen, som skulle vare så længe barnet var under uddannelse, var  

 indrømmet ved en påtegning på lejekontrakten, fremtrådte den som en  

 begunstigelse af moderen, og var således ikke fradragsberettiget som  

 underholdsydelse til barnet.
Lsr. 1980.179 omhandler underholdsbidrag til to uden for ægteskab fødte  

 børn, der havde ophold henholdsvis hos faderen og moderen, som havde aftalt  

 at yde bidrag til det hos den anden værende barn med et beløb svarende til  

 det til enhver tid gældende skattemæssige personfradrag.
Efter  

 landsskatterettens opfattelse er der ikke grundlag for at nægte fradrag for  

 sædvanligt underholdsbidrag, selv om bidragene helt eller delvis udredes ved  

 gensidig modregning.
På den anden side kunne gensidige aftaler om  

 underholdsbidrag i et tilfælde som det foreliggende ikke tillægges bindende  

 virkning for indkomstopgørelsen.
Under hensyn hertil og til de foreliggende  

 oplysninger om bidragsmyndighedernes sædvanlige praksis med hensyn til  

 fastsættelsen af normalbidrag fandt landsskatteretten, at de omhandlede  

 fradrag med rette var begrænset til normalbidragene.
 Om modregning af krydsende bidrag, se F 1.1.
 Bidrag, der efter pålæg i medfør af § 19 i lov om børns retsstilling  

 udredes af en fader til et barn uden for ægteskab til dækning af udgifter ved  

 fødslen og til moderens underhold omkring fødslen, kan ikke fratrækkes, da  

 sådanne ydelser betragtes som bidrag til moderen (og ikke til barnet).
 I lsr. 1965.69 nægtes en skatteyder fradragsret for et beløb, som han  

 havde måttet udrede ifølge en kautionsforpligtelse for en søns  

 underholdsbidrag til dennes uden for ægteskab fødte barn, jfr. lsr. 1966.66.
 Beløb, som det i medfør af bistandslovens § 100 pålægges forældre at  

 betale for deres børns ophold på døgninstitutioner for børn og unge, kan ikke  

 fradrages, jfr. lsr. 1979.50 om et barn, som af det offentlige var blevet  

 anbragt i privat døgnpleje, hvor forældrebetalingen heller ikke kunne  

 fradrages.
1.4. Aftægts- og underholdsydelser - LL § 12 Efter lov nr.149 af 19.marts 1986 regulerer LL § 12 nu fradragsretten for  

 løbende ydelser.
I forhold til tidligere er fradragsretten for ensidigt påtagne  

 forpligtelser til løbende ydelse til foreninger, stiftelser, institutioner  

 m.v. og religiøse samfund blevet begrænset.
Der er tale om såvel en  

 beløbsmæssig begrænsning af fradragsretten som en begrænsning af den kreds af  

 foreninger m.v. der kan opnå godkendelse til at modtage fradragsberettigede  

 ydelser.
 Se evt. skd.cirk. nr.132 af 25.nov. 1986.
1.4.1. Reglerne om begrænsning af fradragsretten Ifølge LL § 12, kan løbende underholds- og aftægtsydelser fradrages ved  

 indkomstopgørelsen efter følgende regler:
 1) Ydelser til personer og dødsboer.
 Fradraget er begrænset til ialt 10.000 kr. årligt.
For ægtefæller, der har været samlevende i hele indkomståret, kan det  

 samlede årlige fradrag for disse ydelser ikke overstige 10.000 kr. årligt.
En  

 eventuel nedsættelse til dette beløb foretages i den del af hver ægtefælles  

 fradrag, der overstiger 5.000 kr.
Beløbsbegrænsningen gælder dog ikke for a) Ydelser, som den skattepligtige er forpligtet til at udrede i form af  

 hel eller delvis fribolig for nyderen.
Disse ydelser kan fratrækkes fuldt ud.
b) Ydelser, som den skattepligtige er forpligtet til at udrede som led i  

 en gensidigt bebyrdende aftale.
Også disse kan fratrækkes fuldt ud.
 Om fribolig og aftægtsydelser, se nærmere nedenfor.
 2) Ydelser til foreninger, stiftelser, institutioner m.v. og religiøse  

 samfund.
 For personer kan fradraget for udgifter til løbende ydelser til  

 foreninger, stiftelser, institutioner m.v. og religiøse samfund højst udgøre  

 15 pct. af yderens personlige indkomst med tillæg af positiv  

 nettokapitalindkomst, opgjort efter reglerne i PSL.
 For selskaber og andre skattepligtige institutioner kan fradraget for  

 udgifter til løbende ydelser højst udgøre 15 pct. af selskabets  

 skattepligtige indkomst.
 Den skattepligtige kan (hvadenten der er tale om en person eller et  

 selskab) altid fradrage udgifter til løbende ydelser med indtil 15.000 kr.  

 årligt, selv om fradraget dermed overstiger 15 pct.-begrænsningen og selv om  

 den skattepligtige slet ikke har nogen indkomst i det pågældende indkomstår.
 Fradraget er betinget af at foreningen, stiftelsen, institutionen m.v. og  

 det religiøse samfund er godkendt af statsskattedirektoratet efter LL § 12,  

 stk.3.
Foreninger, stiftelser og institutioner kan godkendes, hvis de er 1) hjemmehørende her i landet 2) almenvelgørende eller på anden måde almennyttige og 3) anvender midler til humanitære formål, forskning eller beskyttelse af  

 naturmiljøet.
 Religiøse samfund eller trossamfund kan godkendes, hvis de er  

 hjemmehørende her i landet.
Statsskattedirektoratet offentliggør hvert år en liste over de  

 institutioner og religiøse samfund, som er godkendt efter LL § 12, stk.3,  

 jfr.
SD-cirk.1987-21 vedr. godkendelser for 1987.
 For ensidigt påtagne forpligtelser over for andre foreninger m.v., der  

 ikke er godkendt efter LL §12, stk.3, er der ikke fradragsret.
Fradrag for løbende underholds- og aftægtsydelser skal som hovedregel  

 fratrækkes i den skattepligtige indkomst, men udgifter til løbende ydelser,  

 der udredes efter en gensidig bebyrdende aftale efter LL § 12, stk.8, kan i  

 visse tilfælde fradrages ved opgørelsen af den personlige indkomst efter PSL  

 § 3, stk.2, nr.1. Forudsætningen herfor er for det første, at den  

 skattepligtige, som afholder ydelsen, er selvstændig erhvervsdrivende.
Det er  

 dernæst afgørende, om den afholdte ydelse har karakter af en  

 driftsomkostning.
Der kan f.eks. være tale om fradragsret ved opgørelsen af  

 den personlige indkomst i de tilfælde hvor den skattepligtige i forbindelse  

 med overtagelse af en virksomhed påtager sig en underholds- eller  

 aftægtsydelse (evt. i form af fribolig) over for den tidligere ejer.
Der kan  

 også være tale om, at købesummen for en virksomhed helt eller delvis  

 fastsættes til en løbende andel af overskuddet eller omsætningen i en vis  

 årrække.
Skematisk oversigt Gensidig bebyrdende Er forpligtelsen påtaget som led i en gensidigt bebyrdende aftale, er der  

 fuld fradragsret (jfr. skd.62.249). Der er dog ikke fradragsret, såfremt  

 yderen har forpligtet sig over for selvejende institutioner, stiftelser,  

 fonde m.v., som er stiftet af den skattepligtige eller dennes ægtefælle eller  

 af disses forældre eller livsarvinger, eller hvorover den nævnte personkreds  

 har en bestemmende indflydelse.
Stedbørn og plejebørn sidestilles med  

 livsarvinger.
 Reglerne om fradrag for ydelser til børn m.v. er uændrede, se F 1.4.3.
Evt. begrænsning eller bortfald af forpligtelsen De nye fradragsregler kan indebære, at forudsætningerne for en påtaget  

 forpligtelse til at betale en løbende ydelse ændres.
Der kan være tale om, at  

 fradragsretten nedsættes på grund af 15 pct.'s grænsen eller 15.000 kr.'s  

 grænsen.
Der kan endvidere være tale om, at fradragsretten bortfalder på  

 grund af begrænsningen i kredsen af godkendelsesberettigede foreninger m.v.  

 Der kan endelig være tale om, at fradragsretten forringes som følge af de nye  

 regler i PSL om den reducerede skattemæssige værdi af ligningsmæssige  

 fradrag.
I nogle forpligtelseskontrakter er der taget forbehold for ændrede  

 skatteregler, således at yderen er frigjort fra sine forpligtelser fra og med  

 de nye skattereglers ikrafttræden.
Hvis der ikke er taget et sådant  

 forbehold, må det bero på de civilretlige regler om bristende forudsætninger,  

 om yderen kan frigøre sig for sin forpligtelse eller få den nedsat.
Hvis den forpligtede nedsætter den løbende ydelse helt eller delvis på  

 grund af de nyindførte begrænsninger af fradragsretten, skal  

 ligningsmyndighederne afgøre, om kontrakten fortsat opfylder betingelserne  

 for fradrag for ydelserne.
Finder en sådan nedsættelse sted i tilslutning til  

 lovens ikrafttræden, vil dette i almindelighed ikke kunne påvirke kontraktens  

 bindende karakter i skatteretlig henseende.
Det betyder, at den  

 skattepligtige beholder sin fradragsret for fremtidige indbetalinger, og at  

 fradragsretten for tidligere foretagne indbetalinger bevares.
Det er dog en betingelse for fradrag, at nedsættelsen af den løbende  

 ydelses størrelse svarer til den nedsættelse af fradragsretten, der er en  

 følge af de nye skatteregler.
Ved en afgørelse af dette spørgsmål skal  

 ligningsmyndighederne foretage en samlet vurdering af den skattepligtiges  

 forpligtelseskontrakter.
 Der kan samtidig tages hensyn til en ægtefælles forpligtelseskontrakter.  

 Hvis nedsættelsen af de løbende ydelser i øvrigt kan godkendes civilretligt,  

 kan den normalt også godkendes skattemæssigt, hvis den ikke går videre, end  

 fradragsbegrænsningen kan begrunde.
 Ligningsmyndighedernes afgørelse herom kan påklages efter de sædvanlige  

 regler.
Formueopgørelsen Når ydelserne ikke kan fradrages ved indkomstopgørelsen, kan  

 kapitalværdien af den løbende ydelse heller ikke fratrækkes ved  

 ormueopgørelsen, jfr.
LL § 21.
1.4.2. Betingelserne for fradrag - generelt Selv om mundtlige aftaler efter dansk ret er bindende, må det dog af  

 bevismæssige grunde altid kræves, at der foreligger en skriftlig  

 forpligtelseserklæring, som modtageren af tilsagnet også har underskrevet,  

 eller som han dog bevisligt er gjort bekendt med indholdet af, jfr.
VLD af  

 27. december 1979 (Skd.53.166).
 En ensidig erklæring fra modtageren om, at han modtager bestemte ydelser,  

 er ikke tilstrækkelig, lsr. 1973.61 og 1976.67.
 Såfremt forpligtelsen går ud på at erlægge en bestemt sum (eller en  

 bestemt naturalydelse) hvert år, skal yderen - for at opnå fradragsret - være  

 forpligtet for en periode af ubestemt varighed (f.eks. yderens eller nyderens  

 livstid). Forpligtelsen kan dog maksimeres til en forud fastsat periode, der  

 normalt ikke må være kortere end 10 år.
Afdrag på en nærmere konkretiseret gældsforpligtelse kan ikke fradrages  

 som løbende ydelser.
Der er således ikke nogen fradragsret for løbende årlige  

 ydelser, medmindre der indgår et usikkerhedsmoment med hensyn til  

 totalydelsens størrelse.
Såfremt forpligtelsen består i en ubestemt ydelse, kan forpligtelsen  

 påtages for en bestemt periode, der normalt ikke må være kortere end 10 år.
I  

 disse tilfælde kan også vælges en forpligtelsesperiode af ubestemt varighed.
 Et procentmæssigt fastsat fradrag kan beregnes på grundlag af den fulde  

 bruttoindkomst, den skattepligtige indkomst, den personlige indkomst eller  

 den samlede A-indkomst.
 Som eksempler på forpligtelseserklæringer, der kan godkendes, kan nævnes:
»Jeg forpligter mig til, så længe jeg lever, dog højst 10 år, at  

 erlægge til N.N. 5.000 kr. årligt,» eller »Jeg forpligter mig til i 10 år at erlægge til N.N. 10% af min  

 skattepligtige indkomst.« Når en forpligtelse er begrænset til et bestemt åremål, kan der ikke  

 indrømmes fradrag for ydelser udover den fastsatte periode, medmindre der  

 afgives en ny forpligtelseserklæring, der selvstændigt opfylder betingelserne  

 (herunder også de tidsmæssige) for fradragsret.
Som det fremgår af det foranstående er der i princippet ikke fradragsret i  

 henhold til en forpligtelseserklæring, som går ud på, at der i en periode af  

 10 år udredes et bestemt årligt beløb, idet en sådan forpligtelse i  

 realiteten må anses som afdragsvis betaling af en nærmere fikseret gæld.
Men  

 hvor der er tale om underholdsydelser til personer forudsættes forpligtelsen  

 i almindelighed dog begrænset til kun at løbe i yderens eller modtagerens  

 livstid, således at der under hensyn hertil vil være fradragsret.
Drejer det sig om studieunderstøttelser og understøttelser til ældre  

 personer kan fradrag foretages, selv om den i erklæringen angivne  

 ophørstermin for forpligtelsen må forventes at indtræffe inden for et kortere  

 tidsrum end 10 år (f.eks. angivet som opnåelse af en bestemt eksamen,  

 opnåelse af almindelig folkepensionsalder o.lign.), jfr. herved især UfR  

 1962.906, ØLD, hvor et fradrag for et studieunderstøttelsesbeløb med et  

 forventeligt åremål af 6-8 år blev anerkendt.
Efter denne dom gives der i  

 praksis fradrag for studieunderstøttelser og understøttelser til ældre,  

 medmindre det på forhånd må antages, at ydelsesperioden vil blive ganske kort  

 (mindre end 5 år).
 I et tilfælde, hvor en skatteyder havde forpligtet sig til at yde  

 studieunderhold i en på forhånd nøje fikseret periode af 5 år og 5 måneder,  

 blev fradraget nægtet, lsr. 1972.72, samt 1974.167.
 Med henvisning til den ovennævnte ØL-dom gav landsskatteretten i lsr.  

 1963.61 og 1964.68 fradrag for årlige ydelser til hhv. en moder og en  

 svigermoder for tiden, indtil de kunne opnå folkepension (i begge tilfælde  

 ca. 6 år).
En statsaut. revisor og hans hustru havde in solidum forpligtet sig til  

 årligt at betale hustruens forældre 10.000 kr.
I kontrakten var bl.a. anført:  

 »Af hensyn til ydernes adgang til at kunne fratrække ydelserne i den  

 skattepligtige indkomst erklærer yderne, at ydelsen i år, hvor vi er  

 sambeskattet i hele indkomståret, udredes af den af os som har den højeste  

 skattepligtige indkomst.
Såfremt sambeskatningen mellem os måtte ophøre,  

 udredes ydelsen med halvdelen af hver.« Han havde i 1981 og 1982 haft  

 den højeste indkomst, og havde derfor ment sig berettiget til at fratrække  

 det fulde beløb 10.000 kr.
Ved de påklagede ansættelser var det antaget, at  

 kontrakten som følge af den solidariske hæftelse alene kunne danne grundlag  

 for en ligedeling af fradragsbeløbet.
Landsskatteretten fandt efter det  

 foreliggende at kunne henholde sig til den af de stedlige skattemyndigheder  

 trufne afgørelse, hvorefter der alene var indrømmet fradrag med 5.000 kr. for  

 hvert af årene 1981 og 1982, jfr. lsr.1986.54.
Forbehold Forpligtelsen skal være af et vist klart indhold (lsr. 1973.62), men  

 fradragsretten udelukkes ikke ved, at der tages forbehold om, at den  

 forpligtede ikke skal yde bidrag i år, hvor hans indtægt er under et bestemt  

 på forhånd fastsat beløb, og heller ikke ved, at forpligtelsen betinges af,  

 at de nuværende regler om fradragsret for ydelserne ikke ophæves, jfr. f.eks.  

 skd. 24.72.
 Der kan også tages forbehold med hensyn til modtagerens forhold, f.eks.  

 bortfald af forpligtelsen, hvis modtageren gifter sig eller opnår indtægt  

 eller formue af en på forhånd fastsat størrelse.
 En skatteyder, der havde påtaget sig en forpligtelse til at udrede en  

 løbende ydelse på indtil 3.000 kr. årligt, således at ydelsernes størrelse  

 ensidigt blev fastsat af modtageren inden for det fastsatte maksimum, kunne  

 fratrække de faktisk betalte beløb indtil 3.000 kr. pr. år.
 Forpligtelsen må ikke ensidigt kunne bringes til ophør af den forpligtede.  

 Har en person således påtaget sig en ydelse til en forening, må forpligtelsen  

 ikke gøres betinget af fortsat medlemskab af foreningen.
 En skatteyder, der oppebar et årligt honorar på 3.000 kr. som kirkesanger,  

 og som havde afgivet en erklæring om, at han, så længe han var kirkesanger,  

 ville overlade honoraret til Ydre Mission, kunne ikke fratrække det afgivne  

 beløb, idet den pågældende ensidigt kunne bringe forpligtelsen til ophør blot  

 ved at opgive sin bibeskæftigelse som kirkesanger.
 Der kan heller ikke foretages fradrag i henhold til en  

 forpligtelseserklæring gående ud på, at man forpligter sig til at betale en  

 procentdel af sin lønindtægt fra en bestemt stilling.
 En forpligtelse til at betale et beløb svarende til det udbytte, der hvert  

 år tilfalder yderen fra nogle bestemte aktier, berettiger ikke til fradrag,  

 da yderen ensidigt kan frigøre sig for forpligtelsen ved at sælge aktierne.
 En udenlandsk musikers forpligtelse til at yde 20 % af nettolønnen som  

 statslig afgift til hjemlandet »for arbejde og ophold i Danmark«  

 blev ikke anset fradragsberettiget hverken i medfør af SL § 6 A eller LL §  

 14, stk. 2 (nu § 12), lsr.1975.78, jfr. tilsvarende afgørelse i Skat  

 1986.9.559.
Fribolig Hvis en lejekontrakts udformning og parternes forhold i øvrigt tyder på,  

 at ejeren har givet et endeligt og bindende tilsagn om at yde delvis  

 fribolig, omfattes ydelsen heraf af LL § 12, stk.5. Se således HD af 8.  

 februar 1980 (Skd. 53.168), hvor ejeren udlejede sin ejerlejlighed til sin  

 svigermoder på vilkår, at lejekontrakten var uopsigelig i lejerens levetid.
I  

 lejekontrakten var i øvrigt anført, at lejeren var bekendt med, at  

 lejligheden af familiemæssige grunde stilles til rådighed for hende på de i  

 kontrakten anførte betingelser.
Tilsvarende afgørelse foreligger i lsr.  

 1979.175.
En skatteyder havde forpligtet sig til at yde sin moder en løbende ydelse  

 i form af, at han betalte halvdelen af udgifterne på den ejendom, som moderen  

 boede i.
Begrebet fribolig forudsætter en naturalydelse og de pågældende  

 beløb var derfor omfattet af LL § 12, stk.4, hvorefter der højst kan  

 fratrækkes 10.000 kr. årligt.
Aftægtsydelser Det er kun de faktisk afholdte udgifter i forbindelse med aftægtsydelser,  

 der kan trækkes fra ved indkomstopgørelsen.
At aftægtsmodtageren beskattes af  

 en skønsmæssigt ansat højere værdi af den modtagne aftægt, er uden betydning  

 for aftægtsyderens fradrag, jfr. lsr.1983.97, ligesom det er uden betydning,  

 hvilken værdi aftægten er fastsat til ved en eventuel kapitalisering i skødet  

 eller salgskontrakten, lsr.1984.66.
 For personligt arbejde med pleje og pasning af aftægtsnydere gives ikke  

 fradrag.
Aftægtsyderen skal principielt beskattes af en skønnet lejeværdi af den  

 bolig, han stiller til rådighed for aftægtsmodtageren, men kan så fratrække  

 et tilsvarende beløb.
Herudover har han fradragsret for prioritetsrenter,  

 ejendomsskatter osv., jfr.
VLD af 14.okt. 1985 (Skat 1986.2.118).
Modydelse I HD af 30.april 1984 (skd.70.576) havde skatteyderen påtaget sig en  

 forpligtelse over for en sekterisk institution, hvoraf den pågældende var  

 medlem.
Institutionen ydede til gengæld skatteyderen fuldt ophold, kost og  

 forplejning samt godtgørelse for diverse udgifter til skatteyderen og dennes  

 familie.
Uanset at familiens forbrug efter det oplyste havde været beskedent,  

 fandtes der at bestå en sådan sammenhæng mellem de betydelige økonomiske  

 forpligtelser, som ægtefællerne har påtaget sig, og de ydelser, som familien  

 kunne modtage fra institutionen, at de i medfør af forpligtelseserklæringen  

 betalte løbende ydelser ikke kunne antages omfattet af LL § 14, stk.2 (nu §  

 12). Se tilsvarende Skat jan. 1986.12.352.
 Hvis der ikke er grundlag for at anfægte forpligtelseserklæringen, skal de  

 af skatteyderen eventuelt modtagne naturalydelser fra den institution m.v.,  

 som er berettiget til den løbende ydelse, under alle omstændigheder medregnes  

 til den forpligtedes personlige indkomst.
Samlevende En skatteyder fik ikke anerkendt fradrag for underholdsydelse til sin  

 samleverske, idet der under de oplyste forhold, hvor parterne samlevede med  

 fælles økonomi, ikke kunne antages at være sket en sådan effektiv udredelse  

 af underholdsydelsen, at forpligtelsen til at udrede ydelsen kunne anses for  

 omfattet af LL § 14, stk.2 (nu § 12), lsr.1979.74, jfr. ØLD af 4.marts 1983  

 (skd.67.393).
Gensidige, krydsende forpligtelser I nogle tilfælde, hvor 2 forældrepar gensidig havde forpligtet sig til at  

 betale det andet pars barn en ydelse, blev fradrag for ydelsen nægtet.
Man  

 anerkendte forsåvidt, at der var indgået en retlig forpligtelse, men nægtede  

 fradrag med den begrundelse, at ordningen måtte anses for dikteret af ønsket  

 om i strid med bestemmelsen i LL § 14, stk.3 (nu § 12, stk.6), at opnå  

 fradragsret for underhold til egne livsarvinger, jfr. lsr. 1978.75.
Ikke arbejdskontrakter Forpligtelseserklæringen må ikke være et led i en arbejdskontrakt, således  

 at der ved ordningen tilsigtes opnået fradragsret for en ellers  

 ikke-fradragsberettiget, privat lønudgift.
Således blev en skatteyder, der  

 havde forpligtet sig til at yde en søster et ugentligt beløb for at passe og  

 pleje moderen, nægtet fradragsret for de beløb, der var udredet i henhold til  

 aftalen.
Aktionærinteresser Løbende ydelser, der hidrører fra et selskab, men først og fremmest tjener  

 hovedaktionærens interesser, anses i almindelighed som maskeret udlodning  

 uden fradragsret for selskabet, se K 2.2.5.
Ikke opfyldelse Hvis en forpligtelse ikke fuldt ud opfyldes, må det bero på en konkret  

 bedømmelse, om ikke-opfyldelsen er udtryk for, at der i virkeligheden ikke  

 eksisterer nogen forpligtelse.
 Hvor dokumentation for erlæggelse af samtlige pligtige ydelser ikke kan  

 fremvises af den skattepligtige, må fradrag i almindelighed ikke alene nægtes  

 for de erlagte ydelser, men kontrakten må anses for ugyldig med den virkning,  

 at fradrag heller ikke kan godkendes for underholdsydelser, der udredes i  

 senere år, jfr. lsr. 1981.183 og 1982.171. Hvor den bidragspligtige må  

 udsætte betalingen på grund af indtrufne uforudsete omstændigheder, såsom  

 arbejdsløshed eller sygdom, bør fradrag dog anerkendes for de erlagte  

 ydelser, såfremt det f.eks. ved fremlæggelse af korrespondance eller på anden  

 måde sandsynliggøres, at forpligtelsen er en realitet.
 At en forpligtelseserklæring ophæves med fremtidig virkning efter aftale  

 mellem yderen og modtageren medfører ikke, at de tidligere års ansættelser  

 skal forhøjes med de allerede erlagte beløb, medmindre den oprindelige  

 erklæring må anses for at være indgået i omgåelseshensigt.
Kontrol med opfyldelsen Hvor en skatteyder har påtaget sig en pligt til at udrede en bestemt  

 procentdel af sin indkomst som en løbende årlig ydelse til en person,  

 forening eller et trossamfund m.v., og rent faktisk betaler et acontobeløb i  

 løbet af det indkomstår, hvis indkomstansættelse danner grundlag for  

 beregningen af den endelige ydelse, kan han fratrække det faktisk betalte  

 beløb, og vil så det følgende år kunne fratrække dels det i dette år betalte  

 acontobeløb samt differencen vedrørende det foregående år, lsr. 1971.70.
 Hvor en ydelse skal beregnes på denne måde, er det en forudsætning for  

 fradrag, at den berettigede f.eks. gennem en skatteattest for yderen bliver  

 gjort bekendt med beregningsgrundlaget.
Naturalydelser Har en skatteyder forpligtet sig til at yde en anden person visse  

 naturalydelser som f.eks. fri bolig, frit ophold eller lignende, kan den  

 pågældende fratrække sine udgifter i forbindelse med opfyldelse af  

 forpligtelsen, f.s.v. angår frit ophold og lign. dog kun inden for 10.000  

 kr.s grænsen, når der er tale om en ensidigt påtagen forpligtelse.
Udgifter  

 til fri bolig kan altid fradrages fuldt ud.
Kan der ikke præsteres  

 fyldestgørende regnskab for disse udgifter, må fradragets størrelse  

 fastsættes skønsmæssigt, lsr. 1972.147.
Trossamfund Specielt vedrørende bidrag i henhold til forpligtelseserklæringer over for  

 et religiøst samfund har landsskatteretten i en række kendelser statueret, at  

 fradragsret for ydelser i henhold til erklæringerne ikke kunne godkendes, da  

 det nævnte samfund ikke førte kontrol med overholdelsen af erklæringerne og i  

 øvrigt intet foretog sig for at gennemtvinge inddrivelsen af bidrag over for  

 medlemmerne, jfr. lsr. 1961.155, 1967.70, 1971.156 og 1979.174. Ligningsrådet  

 har vedtaget, at fradrag for ydelser i henhold til forpligtelseserklæringer  

 ikke fremtidig kan påregnes godkendt, medmindre det over for  

 ligningsmyndighederne kan godtgøres, at vedkommende berettigede i henhold til  

 erklæringerne fører kontrol med erklæringernes overholdelse og i øvrigt om  

 fornødent søger eventuelle restancer inddrevet ad retlig vej.
 Fradragsretten må bortfalde for samtlige medlemmer af vedkommende samfund,  

 såfremt samfundet undlader at inddrive eventuelle restancer i et sådant  

 omfang, at forpligtelseserklæringerne som helhed må anses som nulliteter.
 Et medlems udmeldelse af trossamfundet må på grund af disse samfunds  

 særlige karakter medføre, at forpligtelsen i relation til skattereglerne  

 bortfalder for fremtiden, jfr. ØLD af 14.sept. 1981 (9.afd. 151/1980) hvor  

 landsretten fandt, at en skatteyders betaling af 10% af hans årlige indkomst  

 havde en sådan sammenhæng med hans medlemsskab af det pågældende trossamfund,  

 at forpligtelsen ikke burde kunne gøres gældende efter hans udmeldelse af  

 samfundet.
Kun betale og forfaldne ydelser Det er en forudsætning for fradrag i henhold til en  

 forpligtelseserklæring, at ydelserne både er forfaldne og betalte, lsr.  

 1972.147 og 1973.63.
 1.4.3. Ydelser til børn m.v.
Efter bestemmelsen i LL § 12, stk.6, begrænses adgangen til at fradrage  

 underholdsydelser.
Der kan ikke godkendes fradrag, hvor den skattepligtige  

 uden økonomisk vederlag (som gave eller arveforskud) har påtaget sig  

 forpligtelsen til at udrede sådanne ydelser over for livsarvinger og disses  

 æg.tefæller (børn, børnebørn m.fl. og disses ægtefæller).
 Tilsvarende kan renter af gæld ikke fratrækkes, når den skattepligtige har  

 påtaget sig gælden som gave til børn eller børnebørn m.v. eller gælden er  

 stiftet ved arveforskud til dem, jfr. § LL 17.
 Et bidrag, som en skatteyder havde forpligtet sig til at betale til sin  

 16-årige sønnesøn i stedet for det barnet tilkommende underholdsbidrag fra  

 skatteyderens søn, der emigrerede til Canada, kunne ikke fradrages ved  

 indkomstopgørelsen, lsr. 1960.172.
 Ydelser til stedbørn og -børnebørn samt plejebørn og -børnebørn og ydelser  

 til afkoms ægtefælle sidestilles med ydelser til afkom og kan således heller  

 ikke fratrækkes.
 Efter at være skilt fra barnets moder kunne den tidligere stedfader  

 fratrække en løbende ydelse til det tidligere stedbarn.
 Bestemmelsen i LL § 12, stk.6, berører ikke adgangen til at fradrage de i  

 LL § 10 omhandlede underholdsbidrag til børn i anledning af faktisk  

 adskillelse, separation og skilsmisse eller de i LL § 11 omhandlede  

 underholdsbidrag til børn uden for ægteskab.
 Selv om yderen ifølge foran nævnte bestemmelse ikke kan fradrage de  

 ydelser, der udredes til børn m.fl., skal modtageren alligevel beskattes af  

 de ydelser, der udredes i henhold til en sådan forpligtelse, jfr. bl.a. lsr.  

 1960.175 og 1981.182.
Modydelse For at en modydelse skal kunne gøre ydelser i henhold til  

 forpligtelseserklæringer over for afkom m.v. fradragsberettigede, må det  

 kræves, at modydelsen erlægges samtidig med forpligtelsens stiftelse, jfr.  

 lsr. 1962.57.
 Har skatteyderen påtaget sig forpligtelsen mod delvis vederlag, godkendes  

 fradrag for den del af ydelsen, der svarer til forholdet mellem på den ene  

 side vederlaget, og på den anden side ydelsens kapitalværdi på tidspunktet  

 for indgåelsen af forpligtelsen.
 Renter af et pantebrev, som en fader udstedte til en datter til afløsning  

 af en forpligtelse, som han uden vederlag havde påtaget sig til at yde hende  

 en årlig understøttelse, kunne ikke fradrages.
En skatteyder kunne ikke fradrage renter på gældsbreve, der var udstedt i  

 forbindelse med køb af aktier af skatteyderens forældre, der samtidig  

 overdrog gældsbrevene til skatteyderens børn.
Forholdet blev anset som en  

 forpligtelse til løbende ydelser, der ifølge LL § 12, stk.6, ikke var  

 fradragsberettigede.
Børnebørn LL § 12, stk.7, indeholder en undtagelse fra reglerne om, at ydelser til  

 afkom ikke kan fradrages, når yderen har påtaget sig forpligtelsen uden  

 vederlag.
Såfremt ydelsen tilkommer et barnebarn af den skattepligtige eller  

 af den med ham samlevende ægtefælle, kan den fradrages i det omfang, den ikke  

 overstiger 3.000 kr. årlig for hvert barnebarn.
Fradragsret haves dog kun,  

 hvis en af barnebarnets forældre eller begge dets forældre er afgået ved  

 døden før indkomstårets begyndelse.
Der skal også i disse tilfælde foreligge en bindende  

 forpligtelseserklæring, jfr.
F 1.4.2.
 Ydelser, der forfalder til betaling efter udgangen af det kalenderår,  

 hvori barnebarnet fylder 18 år, kan ikke fradrages.
En skatteyder, der havde sin afdøde datters søn i pleje efter at have fået  

 plejetilladelse, forpligtede sig, da barnet var 10 år gammelt, til at yde  

 barnet 3.000 kr. om året.
Landsskatteretten gav den pågældende medhold i, at  

 hun kunne fratrække disse ydelser, idet bestemmelsen om fradragsret for  

 ydelser til børnebørn ikke fortrænges af, at der samtidigt foreligger et  

 plejeforhold.
Den omstændighed, at ydelsen var erlagt gennem underhold i  

 yderens hjem, udelukkede ikke fradragsret, lsr. 1965.61.
Udlån til børn - lån hos børn I lsr. 1980.98 ansås en fader for skattepligtig af en skønsmæssigt ansat  

 renteindtægt af udlån af 100.000 kr. til en søn.
Beløbet var ifølge  

 gældsbrevsvilkårene rente- og afdragsfrit i ti år, hvorefter det skulle  

 forrentes med en rente på 2% over diskontoen og afdrages med 5.000 kr.  

 halvårligt.
Landsskatteretten fandt, at faderen ved at yde det nævnte lån  

 reelt havde bortgivet det renteafkast, han ellers selv ville have oppebåret,  

 og da en sådan løbende gaveydelse iflg.
LL § 14, stk.3 (nu § 12, stk.6), ikke  

 er fradragsberettiget, blev han beskattet af dette renteafkast, der  

 skønsmæssigt blev ansat til 8% p.a. af det udlånte beløb.
 Afgørelsen blev indbragt for landsretten, hvor kammeradvokaten tog  

 bekræftende til genmæle, således at skatteyderen fik medhold i sin påstand  

 om, at han ikke var skattepligtig af nogen anslået renteindtægt, VLD af 8.  

 okt. 1980 (Skd. 55.345).
 Foreligger der derimod rentefrit udlån af rentebærende obligationer fra  

 forældre til børn beskattes udlåneren af obligationernes renteafkast, jfr.  

 lsr.1971.71 og 1972.71.
I lsr.1973.157 blev en fader beskattet af 7 pct. af et rentefrit lån, som  

 han havde ydet sin studerende søn.
Det var oplyst, at sønnen havde købt  

 obligationer for lånet, og faderen forklarede at lånet tilsigtede sammen med  

 sønnens egen arbejdsindsats at dække udgifterne ved et 5 års studium.
 Tilsvarende har ligningsrådet i en bindende forhåndsbesked udtalt, at en  

 skatteyder, der påtænkte at optage et banklån på 1 million kr., som derefter  

 skulle udlånes rentefrit til skatteyderens datter til finansiering af dennes  

 køb af obligationer, skulle indkomstbeskattes af det skattepligtige afkast,  

 som datteren opnåede på obligationerne.
Om den omvendte situation, hvor der er spørgsmål om forældres gæld til  

 mindreårige børn, foreligger VLD af 21. marts 1980 (Skd 56.53). Skatteyderen  

 i denne sag havde i forbindelse med køb af en landbrugsejendom lånt 100.000  

 kr. af sin svigerfader, der til sikkerhed for sit tilgodehavende fik tinglyst  

 pantebrev i ejendommen på dette beløb, at forrente og afdrage på nærmere  

 angivne vilkår.
Svigerfaderen overdrog senere som gave pantebrevet til  

 skatteyderens da to-årige datter.
I begyndelsen blev pantebrevsydelserne  

 alene noteret på en mellemregningskonto, men senere indsat på en særskilt  

 bankbog på datterens navn, og der blev ikke i forbindelse med  

 gavedispositionen truffet de i henhold til værgemålsreglerne foreskrevne  

 foranstaltninger.
Uanset dette fik skatteyder medhold i, at han var  

 berettiget til fradrag for renteudgifterne i henhold til pantebrevet, idet  

 retten fandt, at der påhvilede ham en retlig forpligtelse over for datteren i  

 overensstemmelse med pantebrevets indhold, således at han var retlig  

 forpligtet til at udrede renterne.
1.4.4. Ydelser til modtagere i udlandet Der kan også foretages fradrag for ydelser indtil 10.000 kr. årligt, der i  

 henhold til en gyldig forpligtelseserklæring udredes til personer, der er  

 bosiddende i udlandet.
Udover at de i F 1.4.2 omtalte almindelige betingelser  

 for fradrag skal være opfyldt, må der i sådanne tilfælde stilles visse  

 yderligere krav som betingelse for fradrag, jfr. ØLD af 11. februar 1980  

 (Skd. 54.225).
 Rigtigheden af den eller de berettigedes underskrift samt vedkommendes  

 identitet bør være bekræftet af en offentlig myndighed i den berettigedes  

 hjemland.
 Der må med passende mellemrum indkræves en leveattest for den berettigede,  

 attesteret af en offentlig myndighed i vedkommende land.
 Den forpligtede skal være myndig efter dansk lov for at kunne indgå en  

 sådan forpligtelse, lsr. 1979.76 og 1982.64.
Der må endvidere kunne præsteres dokumentation - som hovedregel i original  

 - fortrinsvis i form af bank- eller postkvitteringer for, at ydelserne  

 faktisk er betalt.
Der er dog ikke hjemmel til at afvise en behørig  

 kvittering fra modtageren som dokumentation.
Modtagerens underskrift på  

 kvitteringen bør være attesteret af en offentlig myndighed i modtagerens  

 land.
Kvitteringer, der var underskrevet og dateret den 1. i hver måned af  

 modtageren i Polen, blev ikke anset som tilstrækkeligt bevis for, at den  

 omhandlede ydelse, der delvis var erlagt i naturalier, var udredet.  

 Erklæringer, som modtageren efterfølgende udsteder om, at han har modtaget  

 sit tilgodehavende ifølge understøttelseskontrakten, er normalt ikke  

 tilstrækkelig dokumentation, se dog ØLD af 12.marts 1979 (skd.51.273).
Ved HD af 20. nov. 1980 (II 378/1979) blev en herboende gæstearbejder  

 nægtet fradrag for underholdsydelser til moder og søster i Tyrkiet.
Den  

 pågældende havde i 1977 oprettet en egentlig forsørgelseskontrakt, mens der  

 for tidligere år alene forelå udaterede erklæringer, hvori modtagerne og de  

 stedlige tyrkiske myndigheder attesterede, at den pågældende årligt havde  

 tilsendt slægtningene de omhandlede beløb.
Yderen gjorde gældende, at der  

 efter tyrkisk lov påhvilede ham forpligtelse til at forsørge moder og søster.  

 Retten fandt imidlertid ikke, at de udredede beløb kunne anses for betalt til  

 opfyldelse af en forpligtelse af en sådan ubetinget karakter, at forholdet  

 berettigede til fradrag efter ligningslovens § 14, stk.2 (nu § 12). For 1977  

 og følgende indkomstår havde ligningsmyndighederne godkendt fradrag i henhold  

 til den foreliggende forsørgelseskontrakt.
Se tilsvarende VLD af 4.april 1986  

 (Skat 1986.4.267).
Landsskatteretten har i lsr. 1977.189 nægtet fradrag for større ydelse end  

 12.000 kr., uanset at der forelå en gyldig forsørgelseskontrakt lydende på  

 20.000 kr. om året samt dokumentation for ydelsernes betaling med det fulde  

 beløb.
Der blev lagt vægt på størrelsen af det privatforbrug, som  

 selvangivelsen levnede plads til.
 Selv om de formelle betingelser for fradrag er opfyldt, må dette nægtes i  

 tilfælde, hvor de erlagte ydelser viser sig at komme den forpligtede selv til  

 gode, lsr.1984.156.
 Foreligger en forpligtelseserklæring på et andet sprog end dansk, norsk,  

 svensk eller et af de europæiske hovedsprog, kan der forlanges en autoriseret  

 oversættelse, eventuelt gennem en herværende diplomatisk repræsentation.
 Foreligger der fyldestgørende dokumentation for opfyldelse af en gyldig  

 forpligtelseserklæring, kan fradrag foretages, selv om den pågældende tillige  

 er berettiget til fradrag for udgifter i anledning af dobbelt husførelse.
Den omstændighed, at en person ifølge udenlandsk lovgivning er forpligtet  

 til at yde understøttelse til slægtninge m.fl., bevirker ikke, at ydelsen er  

 fradragsberettiget.
Der skal også i sådanne tilfælde foreligge en gyldig  

 forpligtelseserklæring, lsr. 1957.159 og 1970.75.
 Der kan ikke indrømmes fradrag for ydelser i henhold til en  

 forpligtelseserklæring påtaget over for hustru eller børn.
 2. Gaver til visse foreninger m.v.
 Ligningslovens § 8A giver adgang til i et vist omfang at fratrække gaver,  

 ydet til foreninger, stiftelser, institutioner m.v., hvis midler anvendes i  

 almenvelgørende eller på anden måde almennyttigt øjemed til fordel for en  

 større kreds af personer.
Retten til fradrag er betinget af, at statsskattedirektoratet for det  

 indkomstår, hvori gaven ydes, har godkendt den pågældende forening m.v. som  

 berettiget til at modtage gaver, som kan fradrages ved indkomstopgørelsen.  

 Andragender om godkendelse skal indgives til statsskattedirektoratet inden 1.  

 oktober i det kalenderår, for hvilket godkendelse for første gang skal have  

 virkning.
Statsskattedirektoratet udsender årligt et cirkulære med  

 fortegnelse over de godkendte foreninger.
 Samlevende ægtefæller kan hver for sig fradrage de her omhandlede gaver.
Det er ikke alle gavebeløb, der ydes til sådanne foreninger, der kan  

 fratrækkes ved opgørelsen af den skattepligtige indkomst.
Der skal for det  

 første til hver enkelt forening, stiftelse m.v. i det pågældende indkomstår  

 være ydet mindst 50 kr.
Den enkelte gave behøver altså ikke at være på 50  

 kr., men der skal i alt være ydet mindst 50 kr. i løbet af året.
Når denne  

 betingelse er opfyldt, gives der fradrag for de beløb, hvormed de omhandlede  

 gaver tilsammen overstiger 300 kr. i løbet af året, og det højeste fradrag,  

 der kan opnås, er 1.000 kr.
 Det er ikke nødvendigt, at gaven ydes i kontanter, f.eks. kan også værdien  

 af et som gave ydet kunstværk fradrages, men værdiansættelsen af godet er  

 underkastet ligningsmyndighedernes prøvelsesret.
Underskriveren af et gældsbrev i henhold til hvilket gaven skal afvikles  

 over en kortere periode, skal fradrage gældsbrevets pålydende efter LL § 8 A  

 i det år, forpligtelsen stiftes.
En gavegiver, der vil give en institution en  

 gave på 3.000 kr. - at erlægge over 3 år - kan kun fratrække 1.000 kr. (1.300  

 kr. - 300 kr.) i det år, hvor forpligtelsen påtages, og intet de to følgende  

 år.
 Hvis han har gjort gaven betinget af, at han lever den 1. januar i hvert  

 af de 3 år, kan han fratrække 700 kr. (1000 kr. - 300 kr.) i hvert af de 3  

 indkomstår.
For at fradrag kan godkendes, skal skatteyderne indsende kvitteringer med  

 selvangivelsen.
Kvitteringen skal være udstedt af den godkendte forening  

 eller af en repræsentant eller fuldmægtig for denne.
En girokvittering er  

 tilstrækkeligt bevis for erlæggelse af en af LL § 8A omfattet gaveydelse,  

 såfremt indbetalingskortet på såvel kvitteringstalonen som modtagerkuponen er  

 forsynet med den godkendte institutions påtegning om, at indbetalingerne er  

 en af LL § 8 A omfattet gaveydelse, og afsenders navn og adresse er anført på  

 kvitteringstalonen.
 En skatteyder, der havde indbetalt et gavebeløb til en landsforening, der  

 var godkendt af finansministeren, med den udtrykkelige betingelse, at gaven  

 skulle videregives til en lokalforening, der ikke var godkendt som  

 gavemodtager, kunne ikke opnå fradrag efter § 8A, se lsr. 1969.108, hvorimod  

 et af en giver i forbindelse med gaveindbetalingen fremsat ønske om, at gaven  

 kommer en af ham udpeget lokalforening til gode, ikke betager ham  

 fradragsretten.
3. Renteudgifter Efter SL § 6e kan renter af prioriteter og anden gæld fratrækkes ved  

 indkomstopgørelsen.
Fradrag for renter kan foretages, hvadenten renteudgiften  

 vedrører erhvervsmæssig eller privat gæld.
Renteudgifter skal som hovedregel fradrages i kapitalindkomsten, jfr.
PSL  

 § 4. Hvis virksomhedsordningen anvendes, fragår de renteudgifter m.v., der  

 omfattes af ordningen, ved opgørelsen af virksomhedsoverskuddet.
For  

 bankierer, vekselerere og personer, der driver næring ved finansiering, m.fl.  

 medregnes renteudgifter til den personlige indkomst, jfr.
PSL § 4, stk.3 (se  

 evt.
C 4.1 og 2).
Kun beløb, der er beregnet som en bestemt procentdel af den til enhver tid  

 værende restgæld, kan fratrækkes som renteudgift, jfr.
UfR 1960.589H samt  

 lsr. 1971.65. I modsætning hertil står f.eks. et beløb, der er beregnet som  

 en vis procent af den del af en købesum, som ikke erlægges kontant  

 (afbetalings- eller finansieringstillæg, se F 3.2) samt andre beløb, der  

 beregnes på andet grundlag end den eksisterende gældsforpligtelse.
 Om provisioner og kreditafgifter gælder der dog særlige regler ifølge LL §  

 8, stk.3, se F 3.3. Om beskatning af renteindtægter, se E 5.1.
3.1. Betingelser for rentefradrag 3.1.1. Retlig forpligtelse Det er en betingelse for fradrag, at der består en retligt bindende  

 forpligtelse til at betale renten, lsr. 1939.73 og 1955.76.
 I lsr. 1975.176 fandt landsskatteretten ikke et rentekrav nteret i en  

 sådan form, som man »under hensyntagen til det nære slægtsskabsforhold  

 mellem parterne« måtte kræve, jfr. tilsvarende lsr.1983.150. Se tillige  

 lsr. 1976.162 hvor rentefradrag ikke blev godkendt, da det ikke ansås for  

 godtgjort, at der havde været en juridisk forpligtelse til tilbagebetaling og  

 forrentning af et lån fra fader til søn (jfr. tilsvarende lsr. 1978.200 og  

 201). Det ansås heller ikke for godtgjort, at der havde været en aftale om  

 rentesatsen og renteberegningen samt om forfaldstiden.
Fradrag for renteudgifter godkendtes heller ikke i et tilfælde, hvor der  

 blev optaget lån til finansiering af ombygning af en ejendom, som ejedes af  

 skatteyderens moder.
Låneoptagelsen skete formelt i moderens navn og med  

 ejendommen som pantsikring, medens det var aftalt, at sønnen skulle betale  

 alle ydelser vedrørende lånene samt stigningen i ejendomsudgifterne.  

 Landsskatteretten fandt, at sønnen ikke kunne anses som skyldner, og at  

 betaling af ydelserne havde karakter af en ikke fradragsberettiget  

 boligudgift, lsr.1975.175.
 Hvor gennemførelse af et rentekrav i det væsentligste beror på skyldnerens  

 egen afgørelse, kan der ikke godkendes fradrag for renter, UfR 1963.734H samt  

 lsr.1982.74.
I et tilfælde hvor en skatteyder for at nedbringe sin kassekredit lånte et  

 beløb af sin datter, var der aftalt en forrentning på 25 % p.a.
Man fandt  

 forrentningen unormalt høj, og samtidig fandt man, at der i en vis  

 udstrækning forelå en ikke fradragsberettiget understøttelse fra faderen til  

 datteren.
Skatteyderen blev derfor kun anset berettiget til at fradrage 12 %  

 p.a. af lånet svarende til den renteudgift, der var sparet på hans  

 kassekredit.
I VLD 21. marts 1980 (Skd. 56.53) ansås en skatteyder for berettiget til  

 fradrag for renteudgifter til en mindreårig datter i henhold til et  

 pantebrev, som han i 1970 i forbindelse med køb af en landejendom havde  

 udstedt til sin svigerfar, og som denne ultimo 1973 havde gaveoverdraget til  

 den nævnte datter.
Det ansås for godtgjort, at der påhvilede ham en retlig  

 forpligtelse til at udrede rentebeløbene til datteren i overensstemmelse med  

 pantebrevets indhold, og disse var dermed fradragsberettigede, uanset at  

 reglerne om udøvelse af værgemål muligt var tilsidesat, og uanset at  

 rentebetalingen de første år var sket via en mellemregningskonto, og først  

 senere indsat på bankkonto lydende på datterens navn.
3.1.2. Renten skal være forfalden Renter skal som hovedregel være forfaldne for at kunne fradrages,  

 lsr.1980.90.
Ved afgørelsen af om et rentebeløb er forfaldent og dermed  

 fradragsberettiget, eller om der på forhånd er givet henstand med  

 rentebetalingen, således at forfaldstidspunktet anses for udskudt, kan der  

 bl.a. lægges vægt på, om der skal beregnes rentes rente, lsr. 1978.196. At en  

 bank ophører med at tilskrive renter medfører ikke, at renterne ikke kan  

 anses som forfaldne, når banken ikke udtrykkeligt har afskrevet sin fordring  

 eller givet henstand med rentebetalingen, jfr.
Skat 1985.8.233. Kravet  

 opretholdes over for debitor, og der fremsendes med mellemrum  

 saldomeddelelser.
Der gives ikke fra bankens side egentlig henstand med  

 renter, men som følge af debitors manglende betaling udregnes renterne ikke,  

 og der bliver ikke foretaget tilskrivning af renter på gælden, sålænge der  

 ikke foreligger en aftale med debitor om gældens afvikling.
Undladelse af at  

 tilskrive renter har hjemmel i bekendtgørelse om bankers og sparekassers  

 regnskabsaflæggelse.
Hvis fordringen overgives til en advokat med anmodning  

 om inkasso, vil renteberegningen for de fleste engagementer blive stillet i  

 bero, men rentekravet opretholdes.
 Landsskatteretten anså ikke de af en skatteyder fratrukne rentekrav for  

 opretholdt i et tilfælde, hvor en erhvervsvirksomhed var ophørt på grund af  

 økonomiske vanskeligheder.
 Ingen af kreditorerne havde iværksat retsskridt mod skatteyderen til  

 inddrivelse af deres fordringer efter dette tidspunkt og ej heller tilsendt  

 ham opgørelser over deres tilgodehavender, påkrav om betaling eller lignende.  

 Derimod havde enkelte forretningskreditorer - før virksomheden var ophørt -  

 sendt fordringer mod skatteyderen til inkasso.
Skatteyderen og hans revisor anførte, at gælden til hovedkreditoren, en  

 sparekasse, var rentebærende i henhold til de derom oprettede dokumenter.
Med  

 hensyn til skatteyderens forpligtelser over for forretningens leverandører  

 m.fl. anførtes, at de fakturaer og lignende, som var tilgået skatteyderen i  

 forbindelse med leverancerne, alle indeholdt forbehold om, at der ville  

 påløbe renter af fakturabeløbet, såfremt det ikke blev betalt inden for en  

 nærmere angivet frist.
 Med henvisning til, at rentebeløbet vedrørte retligt bindende  

 forpligtelser, og at renterne måtte anses som forfaldne, påstod revisoren  

 ansættelsen nedsat med 264.640 kr., og dette måtte efter hans opfattelse i  

 øvrigt antages at have støtte i retspraksis med hensyn til  

 underskudsfremførsel i konkurs- og betalingsstandsningssituationer.
Uanset at det af de almindelige domstole var fastslået, at der bestod ret  

 til fremførsel af underskud hidrørende fra drift af erhvervsvirksomhed også i  

 tilfælde, hvor den næringsdrivende måtte antages at savne evne og vilje til  

 at betale kreditorerne, eller hvor den pågældende havde opnået en akkord,  

 måtte landsskatteretten lægge afgørende vægt på, at der ikke under sagens  

 behandling var fremlagt tilkendegivelser - i form af påmindelser om  

 fordringernes størrelse, herunder påløbne renter eller lignende - der  

 sandsynliggjorde, at skatteyderens kreditorer havde opretholdt deres krav mod  

 ham.
Under disse omstændigheder fandtes der ikke at kunne indrømmes fradrag  

 for de blot af skatteyderen selv opgjorte skyldige renter, og den påklagede  

 ansættelse blev herefter stadfæstet (Skat 1987.11.802).
 Forfaldne renter kan fratrækkes, hvadenten de faktisk betales eller blot  

 debiteres den pågældende konto.
I ØLD af 11.dec. 1986 (Skat 1987.2.99) blev det antaget, at der i et  

 låneforhold mellem en mor og en søn var ydet en tidsubestemt henstand med  

 rentebetalingerne.
Sønnen havde i årene 1970, 1974 og 1977 lånt ialt 450.000  

 kr. af moderen.
I 1978 var sønnen kommet i økonomiske vanskeligheder og  

 renterne for 1979 og de følgende år var derfor ikke blevet betalt, men i  

 stedet tilskrevet hovedstolen.
Efter de foreliggende oplysninger om debitors  

 økonomiske forhold og under hensyn til det nære familieforhold mellem debitor  

 og kreditor, fandtes debitor ikke at have godtgjort, at der ikke var ydet ham  

 en tidsubestemt henstand med rentebetalingerne, hvorfor han ikke havde  

 fradragsret for rentebeløbene. nne dom er nu stadfæstet ved HD af 11.dec.  

 1987.
Anmeldte rentekrav i et likvidationsbo for tiden efter likvidationens  

 indtræden (efterstillede renter) kan først fradrages på betalingstidspunktet,  

 VLD af 26.maj 1983 (5.afd.
B 2757/1980). I dommen udtales, at i hvert fald i  

 et tilfælde som det foreliggende, hvor der er tale om likvidation af et  

 insolvent aktieselskab, findes anmeldte rentekrav for tiden efter  

 likvidationens indtræden ikke at kunne danne grundlag for fradrag i  

 likvidationsboets skattepligtige indkomst.
 Om eventuel periodisering af rentefradragene i almindelighed, se E 5.1.2.
Simple renter Ved VLD af 7.januar 1985 ansås en skatteyder berettiget til at fradrage  

 beregnede, ikke betalte renter af et beløb, som han ved et indenretligt  

 forlig i 1979 havde forpligtet sig til at betale til et boligselskab, og  

 hvorefter renterne af denne gæld skulle svare til den til enhver tid  

 fastsatte diskonto med et tillæg på 2 pct. fra forligets dato til betaling  

 skete.
Den hidtidige praksis, hvorefter der er nægtet fradrag for simple renter,  

 d.v.s. renter, der først ansås for forfaldne, når betaling skete, fordi der  

 ikke på forhånd er fastsat noget forfaldstidspunkt, kan herefter ikke længere  

 opretholdes, jfr.
Skat 1985.4.100.
Forældelse af rentekrav I det omfang der gives fradrag for ikke betalte renter, skal der ske  

 beskatning af de tidligere fratrukne beløb, når kreditors krav på renterne  

 forældes, det vil normalt sige i det 5. indkomstår, efter at rentebeløbene er  

 fratrukket ved indkomstopgørelsen.
 Krav på rente er en selvstændig fordring, der kan forældes uafhængigt af  

 hovedfordringen og eventuelt efter andre regler end denne (rentefordringen 5  

 år - hovedfordringen 20 år, hvis der foreligger særligt retsgrundlag).  

 Forældelse af rentekravet kan således ske, selv om hovedfordringen holdes i  

 kraft.
 Ved hovedfordringens forældelse bortfalder også rentekrav, selv om disse  

 ikke ville være forældede, hvis de blev bedømt som selvstændige fordringer  

 (dette gælder dog ikke, hvis der er udstedt rentekuponer).
 Om eventuel suspension og afbrydelse af forældelsen, se T 1.3 og 1.4.
 For renteudgifter, der forfalder den 15.marts 1984 og senere, gælder nu LL  

 § 5, stk.7, se nedenfor.
Forudforfaldne renter - LL § 5, stk.2 Forfalder renter for en længere periode f.eks. ved låneoptagelsen, kan kun  

 renteudgifter, der vedrører det pågældende indkomstår, fratrækkes.
 For renteaftaler, der er indgået indtil 14.marts 1984, kan forudforfaldne  

 renter fradrages på det aftalte forfaldstidspunkt, såfremt forudbetalingen  

 ikke overstiger 1 år, jfr. lsr.1985.163 og 1986.63.
 Efter LL § 5, stk.2, kan renteudgifter, som vedrører en længere periode  

 end 6 måneder og som forfalder mere end 6 måneder før udløbet af perioden,  

 ikke fradrages på det aftalte forfaldstidspunkt, men skal fordeles over den  

 periode, renten vedrører.
Bestemmelsen medfører, at den enkelte skatteyder ved siden af lån, hvor  

 renterne fradrages efter forfaldsprincippet, kan have andre lån, for hvilke  

 rentefradraget fordeles over den periode, renten vedrører.
Afgørende for, om  

 renteudgifterne vedrørende et bestemt lån skal fradrages på den ene eller den  

 anden måde, er vilkårene i den enkelte låneaftale.
 Der opstilles to betingelser, som begge skal være opfyldt, for at  

 fradraget for forudforfaldne renter skal fordeles efter § 5, stk.2:
1) at renterne vedrører en længere periode end 6 måneder, og 2) forfalder mere end 6 måneder før udløbet af perioden.
 LL § 5, stk.2, har virkning for renter af gæld, der stiftes eller  

 forlænges efter den 14.marts 1984, eller gæld, hvor de oprindeligt aftalte  

 vilkår ændres efter denne dato.
Fordelingen af rentefradraget har ikke kun betydning for  

 indkomstopgørelsen, men også for formueopgørelsen.
Den del af en  

 forudforfalden rente, der efter § 5, stk.2, ikke kan fradrages i indkomsten i  

 det år, indkomst- og formueansættelsen vedrører, men først i et senere  

 indkomstår, skal medregnes som et aktiv i formueopgørelsen.
Aktivets  

 størrelse svarer til det rentebeløb, der kommer til fradrag i senere  

 indkomstår.
Debitor ikke solvent - LL § 5, stk.7 Ifølge LL § 5, stk.7 kan renteudgifter først fratrækkes i det indkomstår,  

 hvor betaling sker, såfremt renteudgifter vedrørende tidligere indkomstår i  

 samme gældsforhold endnu ikke er betalt ved udgangen af det indkomstår,  

 indkomstopgørelsen vedrører.
Det vil med andre ord sige, at ikke betalte  

 renter kan fradrages, hvis den skattepligtige kun er i restance med  

 renteudgifter for det aktuelle indkomstår.
Eksempel Den skattepligtige opnår i år 1 (= stiftelsesåret) fradrag for den  

 forfaldne rente, selv om der ikke er betalt noget beløb.
 I år 2 betales 6.000 kr., som afskrives på restancen for år 1. Da der er  

 en yderligere restance vedrørende år 1, udskydes fradragsretten i år 2, og  

 den skattepligtige kan derfor ikke fradrage noget beløb i år 2.
 I år 3 betales 18.000 kr., der dækker både restancen fra år 1 og år 2.  

 Rentebeløbet, der forfaldt i år 2, kan derfor nu fradrages med 12.000 kr., og  

 selv om ingen del af renten, der forfaldt i år 3, er betalt, kan renten  

 fratrækkes fuldt ud, idet der ikke er restancer for tidligere år.  

 Indskrænkningen i fradragsretten gælder kun for det eller de lån, hvorpå der  

 er restancer.
Renter til pengeinstitutter m.v. anses i denne forbindelse for betalt,  

 såfremt rentetilskrivningen ikke medfører, at kreditten overstiger det  

 aftalte maksimum.
En kassekredits maksimum må bero på den indbyrdes aftale  

 mellem den skattepligtige og pengeinstituttet.
De renteudgifter, der  

 debiteres en kassekredit ud over det aftalte maksimum, må som udgangspunkt  

 anses for ikke betalt.
Hvis kassekredittens maksimum efterfølgende forhøjes,  

 kan renteudgifterne anses for betalt, såfremt de ligger inden for det nye  

 maksimum.
Der må i denne forbindelse lægges vægt på, hvad fordringshaverens  

 kontoudtog udviser.
Reglen om, at betaling i visse tilfælde anses at  

 foreligge ved den blotte debitering på en kassekredit eller lignende, må  

 anses som udtryk for, at kassekreditten tilsigter at give kontohaveren en  

 betalingsmulighed.
Såfremt en efterfølgende udvidelse af kreditten alene  

 tilsigter at skabe dækning for pengeinstituttets rentedebitering og således  

 ikke er udtryk for en reel udvidelse af kreditten, kan egentlig betaling dog  

 ikke antages at foreligge.
 Debitering af morarenter på en løbende kredit hos andre kreditorer, f.eks.  

 en vareleverandør, kan ikke sidestilles med betaling, medmindre kreditten har  

 vilkår, der kan sammenlignes med en kassekredit i et pengeinstitut.
Fradragsretten for ikke betalte renter skal ikke udskydes, hvis den  

 skattepligtige kan godtgøre, at han ved udgangen af det indkomstår,  

 indkomstopgørelsen vedrører, var i stand til at betale forfalden gæld eller  

 stille betryggende sikkerhed herfor i sine aktiver.
Omvendt udskydes altså  

 fradragsretten til betalingstidspunktet, når den skattepligtige ikke kan  

 godtgøre, at han kan opfylde sine gældsforpligtelser.
Dette vil som  

 udgangspunkt være tilfældet, hvis den skattepligtige f.eks. er erklæret  

 konkurs eller har standset sine betalinger.
Manglende evne til at opfylde  

 gældsforpligtelserne vil også ofte foreligge, når der ved udlæg eller  

 tvangsauktion ikke har kunnet opnås dækning hos den skattepligtige.  

 Betingelsen for at udskyde fradragsretten må endvidere anses for opfyldt, når  

 den skattepligtige erkender at være insolvent.
 LL § 5, stk.7, omtales nærmere i skd.cirk. af 21.nov. 1984 om ændringer i  

 LL pkt.12-17.
3.1.3. Gælden skal påhvile skatteyderen Det er en forudsætning for fradrag, at renterne udredes af den, der er  

 debitor i skyldforholdet.
Til belysning heraf foreligger en række afgørelser,  

 hvor andelshavere nægtes fradrag for renteudgifter, som udredes af dem, men  

 vedrører en gæld, der påhviler andelsselskabet eller -foreningen, se bl.a.  

 lsr. 1958.56 (tiltrådt ved HD i UfR 1960.355) og ØLD 17. maj 1967 (Skd.  

 4.30).
 Om andelsbolighaveres fradrag for rente af gæld til andelsboligforeningen  

 henvises til SD-cirk.1982-2, der omtales i K 2.2.1.
I HD af 6. april 1979 (Skd. 49.117) anerkendes rentefradrag for de enkelte  

 medlemmer i en grundejerforening for renteudgiften vedrørende et gældsforhold  

 til grundejerforeningen.
Foreningen havde optaget et byggemodningslån i en  

 bank.
Retten fandt, at der i henhold til foreningens vedtægter påhvilede de  

 enkelte medlemmer en aktuel gæld over for foreningen med forpligtelse til at  

 forrente den med den af banken over for foreningen krævede rentesats.
 Tilsvarende fandtes lejeren af en byggegrund ved påtegning på  

 lejekontrakten at have påtaget sig en konkretiseret gældsforpligtelse over  

 for udlejeren til at overtage et på grunden tinglyst byggemodningslån, lsr.  

 1979.88.
Medlemmerne af en ejerlejlighedsforening der skulle optage lån til  

 vedligeholdelse af ejendommen, kunne hver for sig fradrage renter for en del  

 af lånet, idet det enkelte medlem var debitor for en så stor del af lånet,  

 som svarede til fordelingstallet for den pågældendes lejlighed.
Lånet skulle  

 optages som et samlet lån med angivelse af hvert medlem som debitor for så  

 stor en del af lånet, som svarede til lejlighedens fordelingstal, og således  

 at medlemmerne hæftede solidarisk for det samlede beløb.
Ejerforeningen  

 foretog i sit regnskab den samme opdeling af lånet og bogførte den rente, som  

 banken beregnede sig på en konto for hvert enkelt medlem i forhold til  

 fordelingstal og opkrævede renten hos hver enkelt.
Derimod kunne medlemmerne af en ejerlejlighedsforening, der ville købe en  

 lejlighed i ejendommen til brug som funktionærbolig, ikke hver for sig  

 fradrage deres andel efter fordelingstal af renteudgifterne vedrørende  

 prioritetsgælden i funktionærlejligheden, idet der ikke ansås at påhvile de  

 enkelte medlemmer en aktuel gældsforpligtelse, hverken over for  

 ejerforeningen eller over for panthaverne i funktionærlejligheden, som  

 foreningen skulle stå som køber af, jfr.
Skat 1986.10.616.
 En i en grundmodningsudgift inkluderet anlægsrente, der blev opkrævet over  

 ejendomsskattebilletten, var ikke fradragsberettiget, da der ikke var tale om  

 renter af en skatteyderen påhvilende gæld, men om en del af byggeudgiften,  

 lsr. 1976.65.
 Tilsvarende er en skatteyders betaling af byggemodningsudgifter i sin  

 helhed anset for en del af hans samlede købesum for grunden, selv om  

 byggeselskabet havde beregnet renter af hans og de øvrige grundkøberes andel  

 af de samlede byggemodningsudgifter, lsr. 1981.90.
HD af 19.maj 1982 (Skd.64.94): Udstykningsdeklaration tinglyst  

 pantstiftende inden ejendommens erhvervelse til sikkerhed for bl.a.  

 kloakbidrag bevirkede ikke, at det ca. 6 år senere ved  

 Landvæsenskommissionens kendelse pålagte kloakbidrag kunne anses som en  

 selvstændig, aktuel gældsforpligtelse, hvoraf renter kunne fradrages.
Først  

 ved Landvæsenskommissionens kendelse fik kommunen hjemmel til at opkræve de  

 med kloakeringen forbundne anlægsudgifter, herunder påløbne renter.
Tvangsauktion De renteudgifter (og ejendomsskatter), der er påløbet før auktionen kan  

 ikke fratrækkes af auktionskøberen, idet sådanne ydelser - når de skal  

 betales af erhververen - må anses for at være en del af anskaffelsessummen,  

 jfr.
HD af 6.september 1984 (skd.71.867).
 Ved køb af fast ejendom på tvangsauktion i tilfælde hvor der afholdes 2.  

 auktion, får køberen fradrag for renter fra tidspunktet for afholdelse af 2.  

 auktion, hvis køberen først byder på denne auktion, eller hvis køberen på 2.  

 auktion ikke længere er bundet af sit bud på 1. auktion, fordi den 6 ugers  

 frist, som gælder ifølge pkt.4 i justitsministeriets bekendtgørelse nr. 652  

 af 15.december 1978 om tvangsauktionsvilkår, er udløbet.
 Hvis køberen, der erhverver adkomst til ejendommen på 2. auktion, stadig  

 er bundet af sit bud afgivet på 1. auktion, anses erhvervelsen af ejendommen  

 at være sket på 1. auktion med den virkning, at renter, der er påløbet i  

 tiden mellem 1. og 2. auktion, kan fratrækkes i køberens indkomstopgørelse,  

 jfr. lsr.1985.161.
En panthaver ansås først for at have erhvervet adkomst til ejendommen på  

 2. auktion, hvor han var højestbydende ved et overbud i forhold til 1.  

 auktion.
Rentefradragsretten indtrådte dermed først fra dette tidspunkt,  

 lsr.1986.19.
En række personer genkøbte samlet på tvangsauktion en ejendom for at  

 bevare de grunde, de hver for sig havde købt.
Landsskatteretten fandt, at det  

 var de enkelte personer, der havde erhvervet ejendommen - og ikke en  

 »genkøbsforening« - og at de pågældende havde påtaget sig  

 selvstændige gældsforpligtelser over for kreditorerne, hvorfor de blev anset  

 for berettigede til individuelle rentefradrag, lsr. 1976.62.
 En skatteyder blev anset berettiget til fradrag for renter der var påløbet  

 i tiden fra sidste terminsdag til tvangsauktionsdagen, idet landsskatteretten  

 fandt, at renterne var forfaldne ved skatteyderens misligholdelse overfor  

 panthaverne, samt at der var fradragsret for de renter, der var påløbet  

 indtil auktionsdagen, i det omfang renterne var dækket af budsummen, jfr.  

 Skat 1985.11.310.
 Renterestancer der berigtiges kontant i forbindelse med tvangsauktion over  

 fast ejendom kan fratrækkes af vangsauktionssælgeren.
Budsummen, der omfatter restgæld og afdragsrestancer samt renterestancer i  

 op til et år på hver prioritet, er det beløb, som tvangsauktionssælgeren  

 afstår ejendommen for.
Det er derfor i princippet tvangsauktionssælgeren, der  

 betaler renterestancerne med ret til fradrag for de renterestancer, som  

 bliver berigtiget kontant i forbindelse med tvangsauktionen.
 Sælgerens fradragsret begrænses ikke af LL § 5, stk.7, for renter, som er  

 omfattet af budsummen og derfor berigtiges kontant i forbindelse med  

 tvangsauktionen.
 Fratrukne ikke-betalte, forfaldne renter, der ikke omfattes af budsummen,  

 vil tvangsauktionssælger blive beskattet af i det år, hvor rentekravet  

 forældes, dvs. normalt 5 år senere (Skat 7.6.448).
Ejendomskøb I lsr. 1977.182 og 183 anses nogle påståede rentebeløb ved køb af ejendom  

 som finansieringstillæg og dermed en ikke fradragsberettiget del af  

 ejendommens anskaffelsessum.
Samme resultat kom man til i VLD 3. marts 1980 (Skd. 55.311): En ingeniør  

 indgik aftale med en ejendomshandler om opførelsen af et parcelhus på en  

 grund, der tilhørte ejendomshandleren.
I forbindelse med byggeriet blev der  

 af sælgeren optaget et byggelån, som ingeniøren i henhold til aftalen skulle  

 afholde udgifterne til, dog således, at endelig afregning først skulle ske  

 efter endt prioritering af ejendommen.
Ingeniøren overtog grunden og huset  

 ved skøde af 10. september 1974 for 255.700 kr. og betalte herudover bl.a. de  

 påløbne byggelånsrenter med i alt 28.918 kr.
Retten anså parternes aftale som  

 en aftale om køb af et færdigt hus, hvis købesum var fastsat til kostprisen  

 for såvel grund som bygninger med alle påløbne omkostninger, herunder de  

 påløbne byggelånsrenter, som først blev betalt ved indfrielsen af byggelånet  

 efter byggeriets afslutning, og derfor måtte betragtes som en del af  

 købesummen for huset og ikke som renter af en ingeniøren over for banken  

 eller ejendomshandleren påhvilende aktuel gældsforpligtelse.
 En skatteyder blev dog anset for berettiget til fradrag af renterne af et  

 byggelån, der var optaget i en anden persons navn, idet han over for den  

 formelle låntager hæftede for alle med byggeriet forbundne omkostninger,  

 herunder for renter af byggelånet, VLD af 18. oktober 1978 (Skd. 51.272).
Ved ejendomsoverdragelser vil der i reglen foreligge en  

 refusionsopgørelse, der med udgangspunkt i en bestemt skæringsdato fordeler  

 prioritetsydelser, skatter m.v. mellem sælger og køber.
Normalt vil  

 skæringsdatoen ligge efter tidspunktet for aftalen om ejendomsoverdragelsen.  

 I sådanne tilfælde vil refusionsopgørelsens fordeling af renteudgifterne  

 normalt kunne lægges til grund for den skattemæssige opgørelse.
En skatteyder  

 er kun berettiget til at fradrage prioritetsrenter beregnet i forhold til den  

 tid, hvori han har ejet ejendommen.
Renteudgifter, der vedrører en længere  

 periode forud for aftaledatoen og som ifølge aftale er betalt af køberen, kan  

 derfor ikke fradrages, men må anses som et tillæg til købesummen.
En køber af en fast ejendom var lånsøger og debitor for et  

 kreditforeningslån, der blev udbetalt før den i slutsedlen fastsatte  

 overtagelsesdag.
Køberen blev anset for berettiget til at fradrage  

 renteudgifter, der var påløbet fra udbetalingsdagen til overtagelsesdagen.
 Skatteyderen blev modsvarende anset for skattepligtig af renteindtægten af  

 låneprovenuet, der var indsat på en af ham oprettet sikringskonto (Skat  

 1987.8.595).
En ejendomshandel blev hævet, da køberen ikke kunne præstere den kontante  

 udbetaling.
Han måtte betale erstatning til sælgeren bl.a. for rentetab for  

 perioden fra hans overtagelsesdag til den nye købers overtagelsesdag.
Dette  

 »rentebeløb« kunne ikke anses for renter af en ham påhvilende gæld,  

 men måtte betragtes som en ikke-fradragsberettiget erstatning for  

 ikke-opfyldelse, lsr. 1980.200 og Skat 1986.4.274.
I forbindelse med køb af fast ejendom eller løsøre i forældres (eller  

 værgers) navn - men for den umyndige - opstår problemet om, hvem der kan  

 foretage fradrag for renteudgifter og restgæld i de tilfælde, hvor købet sker  

 på afbetaling.
Hvis forældrene (værgen) og den umyndige i deres  

 selvangivelser har »overført« formuegodet fra forældrene til den  

 umyndige, må det anses for godtgjort, at der inter partes er truffet aftale  

 (evt. stiltiende) om et videresalg til den umyndige på samme vilkår som  

 værgens køb.
Denne aftale kan lægges til grund ved ligningen.
Det må dog som  

 foran nævnt være en betingelse, at parterne har »forudsat« aftalen  

 og forholdt i overensstemmelse dermed ved udfyldelsen af deres  

 selvangivelser.
Kurssikring af ejerskiftelån Ved kurssikring af ejerskiftelån er køberen i visse tilfælde forpligtet  

 til at refundere sælgeren forskellen mellem kontantlånsrenten til  

 kreditforeningen og den rente, som kan opnås af de deponerede beløb i et  

 pengeinstitut.
Køberen kan ikke fradrage denne udgift, da der ikke er tale om  

 en renteudgift for ham (da han ikke er debitor), men om en  

 omkostningsgodtgørelse til sælgeren.
Differencerente ved indfrielse af realkreditlån Lån udstedt på grundlag af konvertible obligationer kan opsiges til  

 kontant indfrielse til en obligationsrentetermin.
Opsigelsen skal afgives med  

 et varsel på mindst 4 til 6 måneder, afhængig af realkreditinstitut og  

 lånetype.
For at eliminere risikoen for et stigende renteniveau for et eventuelt nyt  

 lån i opsigelsesperioden (konverteringssituationen) kan man vælge at opsige  

 lånet til »straksindfrielse«.
Lånet kan derved indfries kontant før  

 opsigelsesperiodens udløb mod betaling af obligationsrestgælden til kurs 100  

 tillagt sædvanlig delydelse frem til indfrielsesdatoen og tillagt renten af  

 obligationsrestgælden mellem indfrielsesdatoen og opsigelsesdatoen (udløbet  

 af opsigelsesperioden).
 Der fratrækkes en rentegodtgørelse, der svarer til den rente, som  

 realkreditinstituttet kan indtjene, ved at obligationerne først kan blive  

 udtrukket til indfrielse hos obligationsejeren fra opsigelsesdatoen.
 Differencen mellem obligationsrenten fra opsigelsestidspunktet til  

 opsigelsesdagen og realkreditinstituttets rentegodtgørelse vedrørende det  

 indbetalte beløb (»opsigelsesrenten«, der er en nettorenteudgift  

 for låntageren), er fradragsberettiget for ageren.
Diverse afgørelser Ikke fradrag Det fremgår af formuleringen af SL § 6e, at der skal være tale om renter  

 af gæld.
En arving, som under behandlingen af et offentlig skiftet bo havde  

 fået udbetalt forskud, og som under hensyn til arvingernes ligestilling ved  

 bodelingen måtte forrente forskuddet, kunne ikke fratrække den beregnede  

 rente, UfR 1970.8H.
 I forbindelse med bodeling ved skilsmisse blev halvdelen af skyldige  

 renter af en gæld, som ægtemanden forud for separationen havde stiftet som  

 følge af en kautionsforpligtelse, belastet hustruen ved boopgørelsen.  

 Delingen af rentetilsvaret havde kun bodelsmæssig betydning, og hustruen  

 kunne ikke ved indkomstopgørelsen fradrage de beregnede renter, lsr.  

 1977.185.
 Et papirløst par drev en virksomhed, der tilhørte den kvindelige partner.  

 Da gælden i virksomheden kun påhvilede hende, skulle hele rentefradraget  

 foretages i hendes indkomst, skd. 52.38.
 Et medlem af en spilleklub med præmieobligationer kunne ikke fradrage  

 renteudgifter og boksleje, idet klubbens lån og renteudgifterne påhvilede  

 klubben og ikke medlemmet personligt, lsr. 1976.64.
 Renter af et gavebeløb, ydet til et ufødt barnebarn, kunne ikke fratrækkes  

 af gavegiveren, idet der var tale om en suspensivt betinget gæld, ØLD 11.  

 oktober 1978 (Skd. 48.45).
Fradrag Et finansieringsselskabs krav på renter af en byggekredit til bygning af  

 en trawler blev anset for fradragsberettiget for partrederne, uanset at  

 trawleren aldrig blev færdiggjort eller leveret på grund af værftets konkurs,  

 VLD af 18.febr. 1982 (skd.74.410).
En forbrugsforenings virksomhed bestod i at indgå overenskomst med  

 virksomheder inden for visse brancher om finansiering af medlemmernes køb af  

 forbrugsgoder.
Når medlemmerne foretog indkøb, kunne betaling ske med en  

 rekvisition udleveret af foreningen.
Rekvisitionen var påført et  

 maksimumsbeløb, og det beløb, foreningen herved lagde ud for medlemmet,  

 skulle afvikles med en fast månedlig rate, og ved køb, der betaltes over 24  

 måneder eller længere, tillagdes rente.
Medlemmerne havde fradragsret for  

 renterne, idet der skete et reelt udlæg til medlemmet fra foreningen, og  

 medlemmet forpligtede sig ved tilbagebetalingen til at erlægge en rente  

 inkluderet i den månedlige ydelse.
 Renter af for sent indbetalt feriegodtgørelse til Ferie-Giro er  

 fradragsberettigede.
 Ifølge skd. 39.291 er der fradragsret for renter, selv om midlerne til  

 betalingen hidrører fra skattefri tilskud.
 Renteudgifter, der er dækket via hjælp efter bistandsloven, kan  

 fratrækkes, da det anses for uden betydning for fradragsretten, hvorfra  

 skyldneren har fået midlerne til betalingen.
 Det godtgørelsesbeløb, som banker og sparekasser beregner sig ved  

 udbetaling på anfordring af beløb indsat på konti med opsigelse, betragtes  

 efter praksis som en reduktion af renteindtægten, lsr. 1966.147.
Den »renteudgift« en obligationskøber afholder (nemlig beregnet  

 rente fra sidste forfaldstermin og indtil købsdagen) kan kun fratrækkes i  

 betalingsåret, såfremt næste forfaldstermin ligger inden for samme indkomstår  

 som betalingsåret.
I modsat fald kan »købsrenten« først fratrækkes  

 i det efterfølgende år, lsr. 1964.74 og 1978.89, se E 5.1.1.
 Derimod kan de rentebeløb, der ved kapitaludvidelse i aktieselskaber  

 betales fra begyndelsen af det løbende regnskabsår til tegningsdagen for at  

 kunne deltage på lige fod med de gamle aktionærer i vedkommende regnskabsårs  

 udbyttefordeling, fratrækkes som en renteudgift i det indkomstår, i hvilket  

 beløbet forfalder.
Kaution En kautionist kan kun fratrække den rente af en kautionsgæld, der påløber  

 (og er forfalden), efter at kautionsforpligtelsen er blevet aktuel enten  

 derved, at hoveddebitor (ved selvskyldnerkaution) ikke betaler rettidigt,  

 eller (ved simpel kaution) derved, at hoveddebitors manglende betalingsevne  

 er konstateret af kreditor, se losr. 1932.189. Derimod har kautionisten ikke  

 fradragsret for den renteudgift, der påløber, indtil kautionsforpligtelsen på  

 en af de to ovennævnte måder bliver aktuel, jfr. lsr.1985.162.
VLD af 12.maj 1987 (Skat 1987.7.491): En skatteyder blev ved dom  

 tilpligtet at betale et beløb in solidum med en medkautionist.
Beløbet var en  

 bankgæld, som Eksportkreditrådet havde måttet indfri for et eksportfirma, der  

 var gået konkurs.
Skatteyderen og hans medkautionist havde påtaget sig  

 selvskyldnerkaution.
 Skatteyderen gjorde gældende, at han var berettiget til fradrag for det  

 fulde rentebeløb, idet han hæftede direkte over for Eksportkreditrådet for  

 gælden og de påløbne renter. tionisten var insolvent, hvorfor et regreskrav  

 mod ham ville være værdiløst.
Skatteyderen havde ikke betalt nogen del af det skyldige rentebeløb.
Han  

 havde derfor ikke erhvervet noget refusionskrav mod medkautionisten, der  

 kunne anses for uerholdeligt på grund af dennes insolvens, og som derfor i  

 givet fald ville kunne begrunde fradragsret for det fulde rentebeløb.
Da  

 skatteyderen i det indbyrdes forhold imellem ham og medkautionisten hæftede  

 for halvdelen af renteudgiften fandt landsretten at fradraget for de påløbne  

 renter måtte begrænses hertil.
Ejerskiftegebyr Ved ejerskifte (af en fast ejendom) erlægges i visse tilfælde et  

 ejerskiftegebyr (f.eks. en procentdel af pantebrevets hovedstol eller  

 restgæld) i stedet for ejerskifteafdrag.
Et sådant gebyr anses som  

 indkomstskattepligtigt for pantekreditor, medens pantedebitor ikke kan  

 fradrage det.
3.2. Finansierings- og afbetalingstillæg Faste finansieringstillæg og afbetalingstillæg betragtes ikke som  

 fradragsberettigede renteudgifter, UfR 1960.589H.
Se også ØLD af 11. nov.  

 1974 (9. afd. nr. 97/1973), hvor der nægtes fradrag for en renteudgift, der i  

 lånedokumentet fremstod som et kurstab, uagtet kurstabet faktisk var beregnet  

 som 15 % rente af den aktuelle gæld.
Sådanne afbetalings- og  

 finansieringstillæg kan derimod afskrives sammen med købesummen, hvor der er  

 tale om køb af afskrivningsberettigede aktiver.
 Såfremt der af restkøbesummen skal betales rente af den til enhver tid  

 værende restgæld, kan den senest ved indkomstårets udløb forfaldne rente  

 fradrages, selv om den forlods beregnede rente er tillagt restkøbesummen og  

 afdrages sammen med denne.
Danmarks automobilforhandlerforening har oprettet en standardkontrakt til  

 brug ved salg af biler på afbetaling.
Renterne er i kontrakten og i de  

 finansierings- og rentetabeller, der på foreningens foranledning er  

 opstillet, fastsat til en fast procent pr. måned af den til enhver tid  

 værende restgæld, og den betales sammen med afdrag på restgælden med en fast  

 månedlig ydelse.
Det kan på grundlag af de nævnte tabeller ses, hvor stor en  

 del af de i henhold til afbetalingskontrakten betalte ydelser, der er afdrag,  

 og hvor stor en del, der er renter.
Renter efter disse kontrakter og  

 tilsvarende andre kontrakter er fradragsberettigede ved indkomstopgørelsen.
Bilsalg med tilbagekøbspligt Et bilfirma solgte nye biler på en købekontrakt, hvorved køberne samtidig  

 får tilbud om tilbagekøb efter 2 års ejertid til den oprindelige købspris.  

 Købekontrakten indeholder følgende betingelser: Udbetaling: 20 pct. af  

 købesummen og rente 3 pct. pr. måned.
 Restkøbesum amortiseres ikke, men forfalder til betaling efter 24 måneder.  

 Tilbagekøbspligten er betinget af, at vognen ikke har kørt mere end 50.000  

 kilometer, samt at den indgåede købekontrakt ikke misligholdes eller indfries  

 inden udløbet af kontrakten.
 Den månedlige ydelse kan ikke fradrages som en renteudgift, men må  

 betragtes som en lejeudgift, der er fradragsberettiget i det omfang, bilen  

 anvendes erhvervsmæssigt.
 Et bilfirma påtænkte at sælge nye biler på kontrakt, således at  

 udbetalingen udgjorde 10 pct., og den månedlige ydelse 2,3 pct. af  

 restgælden, heraf rente 1,5 pct.
 Løbetiden er 2 år, hvorefter restgælden, ca. 70 pct. af den oprindelige  

 købesum, forfalder til betaling.
 I forbindelse med kontraktens indgåelse tilbyder sælgeren at tilbagekøbe  

 bilen for et beløb, der svarer til restkøbesummen efter 2 år.
 Køberen er ikke bundet af sælgerens tilbud, der er betinget af, at der  

 samtidig indgås en serviceaftale, hvor sælgeren mod et månedligt beløb på ca.  

 400 kr. inkl. moms, påtager sig bilens løbende vedligeholdelse.
 Under hensyn til, at køberen i henhold til aftalen både faktisk og  

 retligt, kan udøve en ejers beføjelser over bilen, at køberen ikke har pligt  

 til at tilbagesælge bilen til sælgeren, og at den fastsatte tilbagekøbspris  

 er udtryk for den forventede brugtvognspris på tilbagekøbstidspunktet,  

 meddelte ligningsrådet bindende forhåndsbesked om, at aftalen kunne anses for  

 en salgsaftale.
3.3. Provisioner, låneafgifter og   kautionsforsikringspræmier -  

 LL § 8, stk.3 I medfør af LL § 8, stk.3, kan løbende provisioner eller præmier for lån,  

 som en skatteyder optager, fratrækkes ved indkomstopgørelsen.
Løbende præmier  

 for sikring af den skattepligtiges tilgodehavender samt præmier og lignende  

 løbende ydelser for kaution for den skattepligtiges gæld kan ligeledes  

 fradrages.
 Derimod kan stiftelsesprovisioner, engangspræmier og lignende  

 engangsydelser for lån eller for sikring af tilgodehavender kun fratrækkes,  

 dersom lånets løbetid ifølge låneaftalen er mindre end to år.
Stiftelsesprovision for et byggelån, som løb i 7-8 måneder, og ifølge  

 aftalen med sparekassen skulle indfries snarest muligt efter byggeriets  

 færdiggørelse ved optagelse af kreditforeningslån, blev anset for  

 fradragsberettiget.
Landsskatteretten lagde vægt på, at låneaftalen ikke  

 kunne opfattes som noget tilsagn om lån ud over to år, lsr. 1974.168.
Stiftelsesprovisionen ved oprettelse af en kassekredit kan kun fradrages,  

 når den konkrete afviklingsaftale lyder på en løbetid under to år, og dette  

 gælder, selv om kassekreditkontrakten normalt indeholder en klausul om, at  

 kreditor nårsomhelst, uanset aftalte afdrags- og nedskrivningsvilkår, kan  

 forlange kreditten afviklet, jfr. lsr.1984.160 og 1985.60 (hvor løbetiden var  

 nøjagtig to år). Er der ikke aftalt en afviklingsperiode, er der som  

 udgangspunkt en formodning for, at løbetiden er over 2 år, jfr.
Skat  

 1986.2.152.
 Fradrag blev nægtet for stiftelsesprovisionen for et lån med en aftalt  

 løbetid på fem år, uanset at det blev indfriet efter kun et års forløb, lsr.  

 1974.63. En efterfølgende forlængelse af lånets løbetid har ingen indflydelse  

 på fradragsretten.
En stiftelsesprovision på 20 pct. vedrørende et lån i et bankierfirma  

 oversteg væsentligt, hvad pengeinstitutter normalt ville beregne sig i  

 stiftelsesprovision.
Herefter godkendtes et fradrag på 4 pct. af hovedstolen,  

 medens restbeløbet ansås for et ikke fradragsberettiget kurstab, lsr.  

 1981.80.
 Provisioner for bankgarantier er fradragsberettigede, såfremt der er tale  

 om en løbende provision, medens bankgarantiprovision ikke kan fradrages ved  

 indkomstopgørelsen, såfremt der er tale om en engangsprovision, og lånets  

 løbetid overstiger to år.
LL § 5, stk.3 I henhold til LL § 5, stk.3, kan der i stiftelsesåret kun fratrækkes 2,5  

 pct. af lånets hovedstol.
Overskydende stiftelsesprovision m.v. fordeles over  

 den resterende låneperiode.
Eksempel Et lån på 100.000 kr. stiftes den 1.december 1985 med en løbetid på 16  

 måneder.
Stiftelsesprovisionen udgør 4 pct. af hovedstolen, eller 4.000 kr.  

 Den skattepligtige har kalenderårsregnskab.
LL § 5, stk.2 Hvis løbende provisioner og præmier for lån, som den skattepligtige  

 optager, og præmier og lignende løbende ydelser for kaution for den  

 skattepligtiges gæld forfalder forud, skal disse efter LL § 5, stk.2,  

 fradrages på forfaldstidspunktet eller fordeles til fradrag over perioden  

 efter samme regler, som gælder for forudforfaldne renter, se F 3.1.2.
Diverse afgørelser Udgift til løbende præmier, der betales et forsikringsselskab eller et  

 pengeinstitut for at yde en pantebrevsgaranti, er fradragsberettiget efter LL  

 § 8, stk.3. Gebyr for oprettelse af en konto i et pengeinstitut er ligeledes  

 fradragsberettiget efter LL § 8, stk.3.
 Udgifter til stempel af lånedokumenter er ikke fradragsberettigede efter  

 LL § 8, stk. 3, lsr. 1975.162, hvor det udtales, at fradrag ikke kan  

 indrømmes for stempelafgift efter LL § 8, stk. 3, da denne bestemmelse må  

 anses som et supplement til rentefradragsreglen i SL § 6e, og stempelafgift  

 ikke kan sidestilles med renteudgifter.
 Fradrag blev nægtet for gebyr vedrørende tinglysning, udfærdigelse af  

 pantebrev og deklaration, prioriteringsassistance, påtegning på ejerpantebrev  

 og besigtigelse af ejendom, da disse udgifter ikke var af en sådan karakter,  

 som var forudsat henført til LL § 8, stk.3, litra c, lsr.1984.161.
 Det gebyr på 2 pct. af den forfaldne ydelse, dog mindst 50 kr., der ifølge  

 pantebrevsformularen kan forlanges, når en ydelse ikke betales rettidigt, kan  

 ikke fradrages ved indkomstopgørelsen, skd. 34.267.
 Det gebyr på f.eks. 5 kr. pr. måned, der af nogle stormagasiner og  

 kontosalgssammenslutninger opkræves hos kunderne, kan ikke fratrækkes i  

 medfør af LL §8, stk.3, da gebyret, der er et fast månedligt beløb, ikke kan  

 sidestilles med provision eller præmie for lån.
 Ifølge lsr. 1979.80 kunne en formidlingsprovision, som et selskab betalte  

 en bank for formidling af et lån til selskabet, ikke anses for  

 fradragsberettiget, idet der var tale om en engangsydelse, der ikke kunne  

 anses som en fradragsberettiget renteudgift, og som heller ikke var  

 fradragsberettiget i henhold til LL § 8, stk.3, som stiftelsesprovision, da  

 lånet havde en løbetid på over to år.
Finansieringsudgifter kan evt. fratrækkes som driftsudgifter Der kan blive tale om fradrag for finansieringsudgifter udfra et  

 almindeligt driftsomkostningssynspunkt, jfr.
SL §6 a, men praksis synes her  

 at være meget tilbageholdende.
Se UfR 1972.234H, hvorefter der ikke fandtes  

 at være en sådan forbindelse mellem præmieudgiften til en kautionsforsikring  

 vedrørende et sparekasselån i en udlejningsejendom og ejendommens drift, at  

 udgiften kunne anerkendes som fradragsberettiget driftsomkostning.
En skatteyder, der var interessent med 50 pct. i et  

 investeringsinteressentskab, hvis formål var udleasing af biler, edb-udstyr,  

 inventar m.v., kunne ikke fratrække låneomkostninger, der bestod af  

 stempeludgifter, gebyrer vedrørende almindelige bankekspeditioner og  

 stiftelsesprovisioner vedrørende oprettelse af kassekredit med løbetid på  

 over 2 år og nye lån.
Låneomkostningerne var afholdt i forbindelse med  

 optagelse af lån til finansiering af den til interessentskabet indkøbte  

 bilpark og til oprettelsen af en kassekredit, som var anvendt i forbindelse  

 med driften i interessentskabet.
Landsskatteretten fandt, at de omhandlede  

 udgifter ikke havde haft en sådan direkte forbindelse med den løbende  

 indkomsterhvervelse, at de kunne anses som driftsudgifter for  

 interessentskabet, men at udgifterne måtte betragtes som ikke  

 fradragsberettigede etableringsudgifter, Skat 1986.2.158.
Et selskabs udgifter til kreditprovision ved optagelse af lån, der havde  

 en løbetid over 2 år - og derfor ikke var omfattet af LL § 8, stk.3 - kunne  

 ikke fradrages som driftsudgift efter SL § 6 a.
Fradrag i henhold hertil af  

 sådanne udgifter måtte antages alene at kunne godkendes for  

 finansieringsselskaber og lignende virksomheder (Skat 1987.4.289). Kendelsen  

 er indbragt for domstolene.
 I lsr.1972.81 blev der givet fradrag for udgifter til kautions- og  

 garantiforsikringer tegnet med henblik på opnåelse af kredittid hos  

 henholdsvis toldvæsenet og en tobaksfabrik af henholdsvis et kvartals og 17  

 dages varighed.
Et finans- og investeringsselskab kunne i det år, hvor selskabet havde  

 optaget et tyveårigt lån, fratrække de i den anledning afholdte udgifter til  

 stiftelsesprovision og stempeludgifter.
Selskabets formål var at købe, sælge  

 og besidde pantebreve, jfr. skd. 50.224.
Et finansieringsselskab havde oprettet en kassekredit med det ene formål  

 at finansiere købet af pantebreve.
Da der var en sådan direkte forbindelse  

 mellem den ved oprettelsen af kassekreditten betalte stiftelsesprovision og  

 selskabets indtægtserhvervelse, kunne provisionen fratrækkes i medfør af SL  

 §6 a, lsr.1982.69.
 En bankgarantiprovision, der ikke er fradragsberettiget efter LL § 8,  

 stk.3, vil kunne være fradragsberettiget som driftsudgift efter SL § 6 a.
3.4. Særlige forhold 3.4.1. Statsgaranterede studielån Renter af de statsgaranterede studielån hverken kan eller skal normalt  

 fratrækkes i de år, de tilskrives hovedstolen, men først når beløbet er  

 forfaldent, lsr. 1971.66 og SD-cirk. nr.514. Fradraget kan altså i  

 almindelighed først foretages, når afviklingen af lånemellemværendet  

 påbegyndes.
 For renter påløbet i studietiden eller indtil tilbagebetalingsaftalen  

 indgås, er der ydet henstand, indtil betaling sker i henhold til den med  

 långiveren indgåede betalingsaftale.
 Hvis tilbagebetalingsaftalen ikke overholdes, og banken accepterer dette,  

 suspenderes rentefradragsretten ikke efter LL § 5, stk.7. Hvis banken derimod  

 ikke giver en (kortvarig) henstand, kan LL § 5, stk.7 anvendes, hvorved der i  

 det efterfølgende år sker suspension af fradragsretten for samtlige renter,  

 herunder de i året påløbne renter, indtil de af aftalen omfattede ydelser  

 fuldt ud er betalt.
Er forholdet derimod det, at betalingsaftalen overholdes, men de løbende  

 ydelser på lånet ikke er tilstrækkelige til at dække de i årets løb  

 tilskrevne renter, der må anses som forfaldne på tilskrivningstidspunktet,  

 opstår der formelt en restance med hensyn til de tilskrevne renter, men et  

 særskilt krav på disse vil ikke blive gjort gældende, når  

 tilbagebetalingsaftalen overholdes af skyldneren.
LL § 5, stk.7, skal ikke  

 anvendes i sådanne tilfælde, og fradragsretten består, så længe den med  

 långiveren indgåede betalingsaftale overholdes.
 Er summen af de i året forfaldne renter større end de renter, der betales  

 ifølge betalingsaftalen, kan skatteyderen ikke, f.eks. hvis han bliver  

 arbejdsløs, nøjes med at fratrække de betalte renter og »overføre«  

 resten af de forfaldne renter til fradrag i de efterfølgende indkomstår.
 Hvis der mellem låntageren og pengeinstituttet ved lånets stiftelse eller  

 efterfølgende er indgået aftale om, at renten skal forfalde løbende kan  

 renten fratrækkes i tilskrivningsåret.
 Renter af et studielån med privat kaution som sikkerhed ansås som  

 forfaldne på tilskrivningstidspunktet, Skat 1985.3.73.
 Fradrag for de hovedstolen tilskrevne renter kan kun ske med de ved en  

 aftale mellem pengeinstituttet og låntageren fastlagte tilbagebetalingsbeløb,  

 når en sådan aftale foreligger ved indkomstårets eller gældsafviklingens  

 begyndelse.
 Når afvikling af lånemellemværendet begyndes, kan der mellem parterne  

 træffes aftale om, hvorledes ydelserne skal fordele sig på renter og afdrag.  

 Dette gælder også hvor afviklingen påbegyndes inden studiets afslutning.
 I praksis forekommer forskellige aftaler om afviklingen af gælden:
 Aftale I: De månedlige ydelser anvendes først til nedbringelse af de  

 renter, som er tilskrevet inden afviklingen er påbegyndt.
 Aftale II: De månedlige ydelser anvendes først til nedbringelse af de  

 renter, som er tilskrevet efter at afviklingen er påbegyndt, og derefter på  

 de renter, som er tilskrevet inden afviklingen er påbegyndt.
 Aftale III: De månedlige ydelser anvendes først til nedbringelse af de  

 renter, som er tilskrevet efter at afviklingen er påbegyndt, og derefter  

 forholdsmæssigt på de renter, som er tilskrevet inden afviklingen er  

 påbegyndt, og afdrag på hovedstolen.
Hvis lånets afvikling påbegyndes uden fastsættelse af, hvordan ydelserne  

 fordeler sig på renter og afdrag, skal ydelserne anses for at indeholde både  

 renter og afdrag, jfr. lsr. 1974.62 og 1974.166. Fordelingen foretages efter  

 forholdet mellem de i henstandsperioden tilskrevne renter og summen af  

 hovedstol og disse renter.
Herudover vil de i afviklingsperioden tilskrevne  

 renter kunne fradrages i indkomstopgørelsen for rentetilskrivningsåret.
 En studerende havde afbrudt sit studium i 1975. Lånet skulle i følge en  

 indgået aftale først påbegyndes afviklet i 1981. For 1980 godkendtes fradrag  

 for forfaldne, ikke betalte, men dokumenterede renter, lsr.1984.169.
Eksempler Det forudsættes, at der er givet henstand med lånets afvikling til 1.  

 januar 1987, at hovedstolen (oprindeligt lån) er 10.000 kr., at tilskrevne  

 renter indtil 1. januar 1987 er 5.000 kr., således at den samlede gæld er  

 15.000 kr.
I 1987 indbetales f.eks. 4.500 kr. og tilskrives 2.000 kr. i  

 renter.
 Disse metoder anvendes kun indtil de renter, som er tilskrevet inden  

 afviklingens påbegyndelse, er afdraget.
Når studielånet indfries I et tilfælde, hvor styrelsen for Statens Uddannelsesstøtte måtte indfri  

 et nødlidende studielån, herunder et rentebeløb på 21.245 kr., og lånet  

 herefter overgik til Hypotekbanken til administration, kunne låntageren ikke  

 fratrække det nævnte rentebeløb på 21.245 kr., men kun fratrække et beløb på  

 600 kr., som han det pågældende indkomstår havde betalt som renter til den  

 nye kreditor Hypotekbanken i henhold til et med denne indgået forlig om  

 afvikling af gælden, idet den omstændighed, at aftalen om tilbagebetalingen  

 er indgået med Hypotekbanken ikke kan bevirke, at låntageren er anderledes  

 stillet, end han ville være, såfremt aftalen var indgået med det långivende  

 pengeinstitut, jfr. lsr.1984.168.
Ved indfrielsen af studielån betragtes den oprindelige hovedstol med  

 tillæg af tilskrevne renter som ny hovedstol for Hypotekbanken.
Renter til  

 Hypotekbanken tilskrives ikke hovedstolen.
Renterne, der har karakter af  

 simpel rente, beregnes først, når der sker indbetaling, men sådanne skyldige  

 renter anses nu - i modsætning til tidligere - for fradragsberettigede i det  

 indkomstår, de vedrører, se F 3.1.2 (hvor det også omtales, at bankens  

 undladelse af at tilskrive renterne ikke udelukker fradragsret).
 Det indgår normalt som led i tilbagebetalingsaftalen, at indbetalinger  

 først anvendes til dækning af incassoomkostninger, dernæst til dækning af  

 renter til Hypotekbanken, og endelig til dækning af Hypotekbankens hovedstol.
 Om eventuel anvendelse af LL § 5, stk.7, når tilbagebetalingsaftalen ikke  

 overholdes, se indledningen til F 3.4.1, side 435 f.o.
Den del af indbetalinger til Hypotekbanken, som dækker afdrag på  

 Hypotekbankens hovedstol, fordeles forholdsmæssigt mellem renter og afdrag  

 efter forholdet mellem de før Hypotekbankens overtagelse påløbne renter og  

 Hypotekbankens nye hovedstol.
Den del af afdraget, som således kan henføres  

 til renter, kan fratrækkes ved indkomstopgørelsen, jfr. lsr.1984.168.
 Renter, der er tilskrevet efter studiets afslutning, men inden  

 Hypotekbankens overtagelse, kan fradrages på tilskrivningstidspunktet, jfr.  

 foran nævnte lsr.1981.92.
Eksempel Der er umiddelbart fradragsret i 1986 for de 9.000 kr., der er tilskrevet  

 efter studiets ophør 1.5.1986 og indtil Hypotekbankens overtagelse af gælden  

 1.1.1987.
 I 1987 indbetaler skatteyder til Hypotekbanken i alt 16.000 kr., der af  

 banken anvendes således:
 Opmærksomheden henledes på, at selv om der i brøkens tæller anvendes alle  

 de overtagne renter (46.000 + 9.000), må fradragssaldoen højst nå op på  

 46.000 kr., da der jo allerede er givet fradrag for de 9.000 kr., der er  

 tilskrevet efter studiets ophør.
Rentetilskud I henhold til lov nr.292 af 9.juni 1982 om gældssanering af  

 statsgaranterede studielån, som ændret ved lov nr.264 af 6.juni 1985, yder  

 Statens Uddannelsesstøtte rentetilskud til personer med statsgaranterede  

 studielån, når visse nærmere betingelser er opfyldt.
 Tilskuddet, der medregnes til den personlige indkomst, udbetales ikke til  

 tilskudsmodtagerne, men overføres direkte til deres studielånskonto i  

 pengeinstituttet, der krediteres for tilskudsbeløbet.
 Tilskuddet anvendes normalt til at dække ydelser, der forfalder i henhold  

 til afviklingsaftale med det pågældende pengeinstitut, således at  

 tilskudsmodtageren opnår en hel eller delvis betalingsfritagelse og dermed en  

 likviditetslettelse.
 Tilskuddet, som er indbetalt til pengeinstituttet, sidestilles  

 skattemæssigt med ydelser, der betales direkte af låntageren til  

 pengeinstituttet, dvs. at en fordeling af tilskud på renter og afdrag skal  

 ske i overensstemmelse med den mellem pengeinstituttet og låntager indgåede  

 aftale.
For låntagere, der har fået udsættelse med tilbagebetaling af studielånet,  

 vil der normalt ikke foreligge en sådan aftale om fordeling af eventuelle  

 ydelser på renter og afdrag.
I disse tilfælde skal tilskuddet forlods anses  

 medgået til dækning af de i studietiden påløbne renter.
Beskatningen af  

 tilskuddet sker således i praksis ved, at rentefradraget reduceres.
En skatteyder søgte om tilladelse til på selvangivelsen for indkomståret  

 1976 at fratrække samtlige tilskrevne, ikke betalte renter vedrørende  

 statsgaranterede studielån, idet han anførte, at han ellers ikke ville få  

 mulighed for at fratrække disse renteudgifter, da han pr. 1. august 1976 var  

 fast bosat i Norge, og de norske skattemyndigheder ikke ville tillade fradrag  

 efter samme regler som i Danmark.
Ansøgningen blev ikke imødekommet.
En studerende havde inden studiets afslutning indgået aftale med  

 pengeinstituttet om at tilbagebetale et studielån med 250 kr. pr. md.
Den  

 pågældende fratrak herefter det i året indbetalte beløb, 2.250 kr. samt de i  

 årets løb påløbne renter 12.975 kr., ialt 15.225 kr.
Gælden på studielånet  

 var ved indkomstårets begyndelse 99.777 kr. og ved slutningen 123.751 kr.
Der  

 kunne ikke anses at være indgået en afviklingsaftale, når der i indkomståret  

 var foretaget udbetalinger fra lånet, som oversteg afdragene på det samme  

 lån.
Den pågældende kunne herefter alene fratrække det faktisk indbetalte  

 beløb, lsr.1984.82.
3.4.2. Lån fra Statens Uddannelsesstøtte Der findes to former for rentebærende statslån til uddannelsessøgende: Lån  

 1 og lån 4.
Lån 1 er ydet i støtteårene 1970/71 til og med 1974/75. Lån 1 er rentefrie  

 i uddannelsestiden.
Efter udløbet af den normale uddannelsestid forrentes  

 lånet med diskontoen + 1 pct.
Renten beregnes på grundlag af det til enhver  

 tid skyldige beløb ved renteterminens udløb.
Denne beregningsmetode indebærer  

 således, at der sker en beregning af rentes-rente.
Betaling af renter og  

 afdrag påbegyndes normalt 1 år efter uddannelsens afslutning eller  

 afbrydelse.
Renter af lånet kan fradrages på forfaldstidspunktet, uanset om  

 de er betalte.
For renter, der er løbet på i uddannelsestiden og indtil  

 tilbagebetalingstidspunktet, jfr. ovenfor, er der ydet henstand, indtil  

 betaling skal ske i henhold til den fastsatte tilbagebetalingsordning.
Der  

 henvises til lånevilkårene.
På den første årsopgørelse fra styrelsen for uddannelsesstøtten efter at  

 tilbagebetalingen er påbegyndt vil den samlede rentetilskrivning i  

 uddannelsestiden fremgå.
Herefter vil årsopgørelsen kun oplyse om de i årets  

 løb tilskrevne renter.
Fradrag kan først foretages, når afviklingen af lånet  

 skal begynde (og kun i overensstemmelse med tilbagebetalingsordningen).  

 Statslånet (lån 1) tilbagebetales med en fast ydelse pr. kvartal.
Ydelsen går  

 fortrinsvis til dækning af de tilskrevne renter.
Lån 4 er et statslån, som er ydet fra og med støtteåret 1982/83. I  

 uddannelsestiden forrentes lånet med 3 pct. under diskontoen.
Efter  

 uddannelsestidens ophør forrentes lånet med diskontoen + 1 pct.
Der beregnes  

 rentes-rente.
De i uddannelsestiden påløbne renter kan ikke fradrages i de år de  

 tilskrives hovedstolen, men kan fradrages i overensstemmelse med  

 tilbagebetalingsaftalen.
Efter uddannelsens ophør kan forfaldne renter, der  

 tilskrives efter ophørstidspunktet, fradrages, uanset om de er betalte.
 For renter tilskrevet hovedstolen i uddannelsestiden og indtil  

 tilbagebetalingstidspunktet gælder det samme, som er anført for lån 1.
Tilbagebetaling af lån 4, herunder betaling af renter, påbegyndes 1 år  

 efter uddannelsens afslutning eller ophør, dog tidligst den 1.aug.  

 Tilbagebetaling sker med lige store ydelser hver anden måned.
Ydelsen dækker  

 først påløbne renter og derefter afdrag på hovedstolen.
Der kan ikke aftales  

 ændring heraf.
Lånevilkårene fremgår af lånebevis m.v.
Såfremt et statslån (lån 1 eller 4) misligholdes som følge af f.eks.  

 manglende betalinger af renter og afdrag, vil lånet blive opsagt.
Lånet  

 oversendes herefter til Hypotekbanken til inddrivelse.
I følge praksis  

 beregnes der kreditrente af hele det skyldige beløb, herunder tidligere  

 tilskrevne, men ikke betalte renter, til og med 1 måned efter  

 opsigelsestidspunktet.
Herefter skal der betales morarenter - simpel rente -  

 af hele gælden.
Disse morarenter anses nu - i modsætning til tidligere - for  

 fradragsberettigede i det indkomstår, de vedrører, se F 3.1.2.
3.4.3. Rente af statshusmandslån Statshusmænd, der svarer konjunkturbestemt rente af statslånet, og som i  

 henhold til bestemmelserne i statshusmandsloven indbetaler differencen mellem  

 den almindelige rente og den konjunkturbestemte rente for den forløbne  

 lånetid (som hovedregel ved indfrielse af statslånet), kan fradrage det  

 således efterbetalte beløb.
Se endvidere lsr. 1968.145 om konvertering af statslånet, hvilket kan ske  

 på sådanne vilkår, at differencebeløbet indestår rente- og afdragsfrit indtil  

 ejerskifte eller misligholdelse.
I disse tilfælde anses renterne ikke for  

 forfaldne, hvorfor fradrag ægtes.
3.4.4. Styklånsprovision Den styklånsprovision, som en baissespekulant betaler vekselereren, kan  

 ikke sidestilles med en renteudgift, men med den provision, der beregnes ved  

 køb og salg, og altså som en omkostning, der skal tages i betragtning ved  

 opgørelsen af spekulationsfortjenesten eller -tabet, lsr. 1958.116. Efter  

 samme afgørelse nægtes fradrag for det beløb, som spekulanten må tilsvare til  

 dækning af det udbytte, der falder på de lånte aktier, se også lsr. 1958.115.
3.4.5. Fælleskasser I VLD af 10.dec. 1986 (Skat 1987.2.94) blev et medlem af en  

 »fælleskasse« ikke anset for berettiget til at fradrage renter og  

 administrationsbidrag af et af ham optaget »lån« i fælleskassen,  

 hvor lånet ikke blev udbetalt, men krediteret en rentefri indskudskonto i  

 fælleskassen.
Retten fandt, at det omhandlede lånearrangement savnede reelt grundlag.
De  

 af medlemmet indbetalte beløb måtte anses som ikke fradragsberettigede  

 kapitalindskud i fælleskassen.
Indekslån Spørgsmålet om fradragsret for ydelserne på indekslån omtales under E  

 5.3.1.1 og E 5.3.3.4.
3.5. Begrænsninger af rentefradragsretten 3.5.1. LL § 17 Ifølge bestemmelsen i LL § 17 kan renter af gæld ikke bringes til fradrag  

 ved indkomstopgørelsen i det omfang, skyldneren har påtaget sig gælden over  

 for livsarvinger eller disses ægtefæller som gave eller som arveforskud.  

 Stedbørn og plejebørn sidestilles med livsarvinger.
 Det samme gælder renter af gavegæld til fonde, legater eller lign., der  

 helt eller delvis er oprettet til fordel for bestemte amilier.
Et barnebarn blev anset for omfattet af udtrykket livsarvinger i LL § 17,  

 selv om barnets far levede, og bedstefaderen kunne derfor ikke fradrage  

 renter af en gavegæld til barnebarnet, jfr.
Skat 1986.1.71.
En skatteyder havde udstedt et afdragsfrit pantebrev på 500.000 kr. til en  

 uddannelsesfond.
Pantebrevet forrentedes med 31/2 pct. af hovedstolen.  

 Fondens formål var at yde uddannelsesstøtte til descendenter efter  

 skatteyderen og hendes ægtefælle.
Fondsbestyrelsen kunne dog i ganske særlige  

 tilfælde, når det var en velfærdssag for den pågældende, yde støtte til en  

 descendent i tilfælde af dennes alvorlige sygdom eller i andre tilsvarende  

 alvorlige situationer.
Fradrag for renter af pantebrevet kunne ikke  

 godkendes, lsr.1985.164.
Bestemmelsen tager sigte på tilfælde, hvor den skattepligtige har ydet en  

 gave (herunder arveforskud) ved, at han har udstedt et rentebærende gældsbrev  

 med sig selv som debitor.
Hvis et sådant gældsbrev er udstedt til afkom, kan  

 de renter, som giveren udreder, ikke fradrages ved indkomstopgørelsen.
Er der  

 ydet et vederlag, der svarer til gældsbrevets værdi, kan renterne derimod  

 fradrages.
Dækker vederlaget kun en del af gældsbrevets værdi, kan en hertil  

 svarende del af renterne fradrages.
 Fradrag blev nægtet for renter af et pantebrev, som en fader udstedte til  

 afløsning af en - uden vederlag - påtagen forpligtelse til at yde en årlig  

 understøttelse til datteren.
Fradrag af renter for gavegæld nægtes, også hvor gælden er sikret ved et  

 omsætteligt pantebrev.
Når debitors afkom m.v. ikke længere er kreditor  

 ifølge pantebrevet, kan renter fradrages på sædvanlig måde.
Se endvidere lsr.  

 1968.146 (omgåelse) og VLD af 26.marts 1975 (Skd. 37.161).
I skd. 29.166, var gældsbrevet ikke udstedt til udstederens afkom, men til  

 udstederens broder, der senere videreoverdrog det til sin fader, der derefter  

 overdrog det til sine børnebørn (herunder udstederens mindreårige børn) som  

 gave.
Under hensyn til at gældsforholdet havde en reel forretningsmæssig  

 baggrund, at børnebørnene fik gældsbrevet til fri rådighed, og at  

 renteydelsen på gældsbrevet ikke havde sit udspring i en gavedisposition fra  

 debitors side, fandt man ikke forholdet omfattet af begrænsningen i  

 ligningslovens § 17, jfr.
VLD af 21. marts 1980 (Skd. 56.33) omtalt foran  

 under F 3.1.1.
En bedstemoder udstedte 4 pantebreve med pant i den hende tilhørende  

 ejendom og overdrog pantebrevene til sine 4 børnebørn.
Bedstemoderen kunne  

 ikke som debitor fradrage renterne vedrørende pantebrevene.
Hvis  

 bedstemoderen senere overdrager den pantsatte ejendom ved salg eller gave til  

 sine 2 børn, der hver er far til 2 af børnebørnene, indtræder der fradragsret  

 for renter af pantebrevene for børnebørnenes forældre ved det foretagne  

 debitorskifte.
 Bestemmelsen berører ikke modtagerens pligt til at svare indkomstskat af  

 renterne (jfr. lsr. 1962.21) og heller ikke pligten til at svare gaveafgift.
 Bestemmelsen er anvendt analogt på gavegæld til børn af en person, der  

 lever sammen med giveren.
3.5.2. LL § 18 Renter af lån, der optages mod sikkerhed i livsforsikringspolicer tegnet  

 efter den 30.november 1939, kan kun bringes til fradrag ved  

 indkomstopgørelsen for så vidt angår den rente, der vedrører den del af  

 gælden, som overstiger forsikringens genkøbsværdi.
Bestemmelsen kommer dog  

 ikke til anvendelse på forsikringer, hvor præmiebetalingsperioden strækker  

 sig over mindst 10 år, og hvis tilbagekøbsværdi ikke vilkårligt er forøget  

 ved ekstraordinære præmieindskud.
Fradrag for betalte renter af nogle med  

 sikkerhed i annuitetsforsikringer optagne lån kunne, da den aftalte  

 præmiebetalingsperiode for alle forsikringerne oversteg 10 år, ikke nægtes  

 med henvisning til bestemmelsen i LL § 18, uanset at præmiebetalingen for de  

 omhandlede forsikringer, der var tegnet i 1968 og 1970, var ophørt med de i  

 december 1971 forfaldne præmier, og forsikringerne var tilbagekøbt i juli  

 1973, lsr. 1981.91.
 I et tilfælde, hvor den faktiske præmiebetalingsperiode ved omskrivning  

 til fripolice henholdsvis ophævelse af en tegnet livsforsikring havde strakt  

 sig over mindre end 10 år, fandt ligningsrådet, at rentefradragsretten  

 bortfaldt, for så vidt angik renterne af den del af lånet, der var ydet mod  

 sikkerhed i forsikringspolicen, svarende til forsikringens tilbagekøbsværdi.  

 Lånet kunne i samme omfang heller ikke fratrækkes ved formueopgørelsen, jfr.  

 Skat 1987.9.672.
 Reglen i LL § 18 kan ikke anses for at være begrænset til de tilfælde,  

 hvor der optages lån i det forsikringsselskab, der har udstedt policen, jfr.  

 Skat 1985.1.28.
3.5.3. Renter af skatter og af told- og forbrugsafgifter - LL § 17 A,  

 stk.1 Med virkning for renter, der påløber fra og med 1. januar 1976, er der i  

 LL § 17A indsat følgende bestemmelse:
 »Ved opgørelsen af den skattepligtige indkomst kan udgifter til  

 renter af skatter samt told- og forbrugsafgifter ikke fradrages, bortset fra  

 renter ved henstand efter § 6 i lov om frigørelsesafgift m.v. af fast  

 ejendom, § 11, stk.3 og 4, i lov om afgift af arv og gave og § 12 i EBL samt  

 renter efter § 12, stk.4, i lov om kapitaltilførselsafgift«.
Bestemmelsen gælder således renter af alle skattearter (herunder også  

 skatter pålignet dødsboer), bortset fra renter, der hidrører fra de nævnte  

 henstandstilfælde.
Disse er fradragsberettigede, uanset hvornår de er  

 påløbet.
LL § 17A, stk.2 Renter af lån til betaling af ejendomsskatter Renter af lån, der er ydet i henhold til lov om lån til betaling af  

 ejendomsskatter for visse parcel- og rækkehuse og lov om lån til betaling af  

 ejendomsskatter, kan ikke fradrages ifølge en bestemmelse i LL § 17 A, stk.2,  

 som har virkning for lån, der ydes til betaling af ejendomsskatter m.v.  

 vedrørende skatteåret 1983 og følgende skatteår, og tillige har virkning for  

 renter fra og med 1.januar 1983 af lån ydet i henhold til lov om lån til  

 betaling af ejendomsskatter for visse parcel- og rækkehuse i 1982 og  

 tidligere.
LL § 17 A, stk.3. Renter af boligydelseslån Renter af boligydelseslån, der er ydet i henhold til lov om boligydelse  

 til pensionister eller lov om individuel boligstøtte, kan ikke fradrages, LL  

 § 17 A, stk.3.
 Bestemmelsen har virkning for renter fra og med 1.jan. 1987 af de nævnte  

 lån.
Om fradragsret for renter vedrørende efterbetalings- og bødebeløb har  

 skattedepartementet udtalt, at renter, der fra og med 1. januar 1976 påløber  

 efterbetalingsbeløbet, ikke kan fradrages.
Derimod er renter af bødebeløbet  

 fortsat fradragsberettiget.
 Renter vedrørende betaling for ydelser som vand, gas, el og lignende er  

 fortsat fradragsberettigede.
 I følge skd.63.340 kan renter af norsk arveafgift fradrages.
 Procenttillægget til restskat kan ikke fratrækkes.
Rentetillæg, der beregnes ved efterbeskatningen i medfør af  

 investeringsfondslovens § 10, stk.1, af ikke anvendte henlæggelser, er fra og  

 med 1.1.1976 ikke længere fradragsberettiget.
Dette gælder også den del af  

 renten, der kan henføres til perioden før 1.1.1976, når den retsstiftende  

 kendsgerning (konkursen eller ophøret) indtræder efter 1.1.1976.
Skematisk oversigt Morarenter m.v.
Fradragsret: + Ikke fradragsret: - Afskrivninger, efterregulering efter afskrivningslovens § 29A - A-skat, indeholdt af arbejdsgiver, KL § 63, stk.2 - Arveafgift, arveafgiftslovens §§ 24 og 33 - Arveafgift, henstand efter arveafgiftslovens § 11, stk. 3 og 4 + B-skat, KL §§ 63, stk. 1 og 89 - Ejendomsskatter, kom.ejendomsk. lov § 27 stk. 2 og lov om ejendomsskyld  

 til staten § 10 - Etableringskonto, efterbeskatning efter etableringskontolovens §§ 9, stk. 1 og 2 og 11, stk. 1 og § 11 A stk. 1 - Forbrugsafgifter, LL § 17 A, stk.1 - Frigørelsesafgift, lov om frigørelsesafgift § 5 - Frigørelsesafgift, henstand efter lov om frigørelsesafgift § 6, stk. 2 + Gaveafgift, gaveafgiftslovens § 33, jfr. § 48, stk. 2 - Gaveafgift, henstand efter arveafgiftslovens § 11, jfr. § 48, stk. 2 + Investeringsfonds, efterbeskatning efter investeringsfondslovens § 10, stk. 1 - Kapitaltilførselsafgift, lov om kapitaltilførselsafgift § 12, stk. 1 - Kapitaltilførselsafgift, henstand efter lov om kapitaltilførselsafgift § 12, stk. 4 + Lejebindingsbeløb, afgift ved frigivelse, LL § 14C, stk. 3 - Merværdiafgift, momslovens § 22, stk. 2 - Pensionsordninger, afgift efter PL § 38 - Pensionsordninger, tillægsskat efter PL § 48, stk. 5 - Realrenteafgift, lov om realrenteafgift § 19 - Restskat, KL § 63, stk. 1 - Renteafgift, RAL § 9, stk.3 - Selskabsskat, SSL § 30, stk. 3 - Særlig indkomstskat, KL § 63, stk. 1 - Særlig indkomstskat, henstand ved genopførelse, jfr.
EBL § 12 + Totalisatorafgift, lov om totalisatorafgift § 10, stk. 1 - Udbytteskat, KL § 66, jfr. § 63, stk. 2 - Rentegodtgørelse Skattepligt: + Ikke skattepligt: - Arveafgift, arveafgiftslovens § 33, stk. 5 - Ejendomsskatter, kom.ejendomssk.lov § 29, stk. 4 + Gaveafgift, arveafgiftslovens § 33, stk. 5, jfr. § 48, stk. 2 - Kapitaltilførselsafgift, lov om kapitaltilførselsafgift § 12, stk. 3 + Overskydende skat, KL §§ 23, stk. 3, 62, stk. 4 og 62A, stk. 3 - Pensionsordninger, PL § 39, stk.3 - Renteafgift, RAL § 9, stk.4 + Selskabsskat, SSL § 30, stk. 4 - Særlig indkomstskat, KL §§ 23, stk. 3 og 62A, stk. 3 - 3.6. Rente afgiftsloven Ved lov nr. 698 af 17. oktober 1986 om afgift af renter af forbrugslån  

 (RAL), der er et led i regeringens »kartoffelkur«, er indført en  

 afgift til staten af renter af forbrugslån på 20 pct. årligt.
For 1987  

 opkræves ikke renteafgift på 500 kr. og derunder (ifølge lovforslag).
 Til loven knytter sig skd.cirk. nr.110 af 10.juli 1987, som omtales i  

 hovedtræk i det følgende.
 Da hele afsnittet F 3.6 er nyt stof er kun disse indledende afsnit  

 jernemarkeret.
 Renteafgiften skal betales af personer, der er fuldt skattepligtige her  

 til landet.
 Afgiften omfatter ikke renter af lån under virksomhedsordningen, renter af  

 realkreditlån, realkreditlignende lån, andelsboliglån, visse andre  

 prioritetslån samt renter af statslige og statsgaranterede studielån.  

 Endvidere er undtaget nettorenteudgifter ved selvstændig skibsvirksomhed, der  

 er den skattepligtiges bierhverv.
 Det er kun personer med nettorenteudgifter, som skal betale renteafgift.
 Der er ikke hjemmel til at meddele dispensation fra lovens bestemmelser.
Afgiftsberegningen i hovedtræk Opgørelsen af afgiftsgrundlaget sker på grundlag af poster, der indgår ved  

 opgørelsen af kapitalindkomsten efter PSL § 4.
 I afgiftsgrundlaget indgår ikke renteindtægter og renteudgifter, der  

 vedrører erhvervsaktiver og gæld, der behandles efter reglerne i  

 virksomhedsskatteloven.
 Opgørelsen af afgiftsgrundlaget sker på følgende måde:
Udgangspunktet tages i de samlede renteudgifter, der er  

 fradragsberettigede ved indkomstopgørelsen.
Er rentefradragsretten således  

 suspenderet efter reglerne i LL. § 5, stk. 7, indtræder afgiftspligten først,  

 når betaling af renteudgifterne sker.
 Hertil lægges fradragsberettigede provisioner m.v. efter LL § 8, stk. 3,  

 og rentekorrektionsbeløb efter VSL § 11, stk. 4, sidste pkt.
Kurstab indgår ikke i opgørelsen af afgiftsgrundlaget.
Det er i den  

 forbindelse uden betydning, om kurstabet er fradragsberettiget eller ej.
Kun nettorenteudgifter Det er nettorenteudgifterne, der danner grundlag for afgiftsberegningen.  

 Derfor fragår renteindtægterne ved opgørelsen af afgiftsgrundlaget.
Ved denne opgørelse sidestilles visse skattepligtige indtægter med  

 renteindtægter.
Det drejer sig om aktieudbytter og skattegodtgørelse af  

 aktieudbytterne, men derimod ikke kursgevinster uanset den skattemæssige  

 behandling af disse.
Med renteindtægter sidestilles ligeledes et beregnet kapitalafkast.
For  

 erhvervsdrivende udenfor virksomhedsordningen beregnes kapitalafkastet af  

 fysiske erhvervsaktiver efter § 6 i RAL.
For erhvervsdrivende, der benytter  

 virksomhedsordningen, beregnes kapitalafkastet efter reglerne herom i VSL.
Hvis renteindtægterne herefter overstiger renteudgifterne, er der intet  

 afgiftsgrundlag Hvis renteudgifterne derimod overstiger renteindtægterne, fremkommer en  

 nettorenteudgift.
Denne nettorenteudgift nedsættes med de renteudgifter, som ikke  

 fgiftsbelægges.
Det drejer sig om renteudgifter af statslige og  

 statsgaranterede studielån (og kun sådanne studielån), renter af nærmere  

 angivne lån mod sikkerhed i fast ejendom, byggelån, renter af andelsboliglån  

 samt nettorenteudgifter ved skibsvirksomhed som bierhverv.
 Det er den afgiftspligtige selv, der på opfordring fra  

 ligningsmyndighederne skal dokumentere, at RAL's betingelser for  

 afgiftsfritagelse er opfyldt.
Låneprovenuets anvendelse uden betydning Selv om loven tager sigte på at afgiftsbelægge renter af forbrugslån, er  

 den faktiske anvendelse af låneprovenuet dog uden etydning.
 Således vil eksempelvis renter på lån til erhvervelse af aktier, anparter,  

 obligationer og pantebreve være belagt med renteafgift, uagtet disse lån ikke  

 anvendes til et typisk forbrugsformål.
 Også renter af lån til erhvervelse af aktier eller anparter, f.eks. i et  

 selskab, hvori den afgiftspligtige selv er hovedaktionær eller  

 hovedanpartshaver, eller i et selskab, hvor den afgiftspligtige er ansat, er  

 belagt med renteafgift.
Renter af lønmodtageres lån til anskaffelse af aktiver, der er nødvendige  

 ved udførelsen af lønmodtagerens arbejde, f.eks. en bil, er belagt med  

 renteafgift.
I denne forbindelse er det uden betydning, at udgifterne til  

 erhvervelsen og benyttelsen af aktivet eventuelt er fradragsberettigede.
3.6.1. Afgiftsgrundlaget skematisk Den ovenfor beskrevne fremgangsmåde ved opgørelsen af afgiftsgrundlaget  

 kan skematisk fremstilles således, idet der ses bort fra renteindtægter og  

 renteudgifter, der vedrører aktiver og gæld, der behandles efter reglerne i  

 virksomhedsskatteloven: Først beregnes summen af 1) samlede renteudgifter, 2) provisioner m.v. efter LL § 8, stk. 3, og 3) rentekorrektionsbeløb efter VSL § 11, stk. 4, sidste pkt.
Det herved fremkomne beløb nedsættes med 1) samlede renteindtægter, 2) samlede aktieudbytter, 3) skattegodtgørelse heraf og 4) beregnet kapitalafkast efter VSL § 7 eller beregnet kapitalafkast af  

 fysiske erhvervsaktiver efter RAL § 6.
Overstiger renteudgifterne m.v. renteindtægterne m.v., nedsættes de  

 således opgjorde nettorenteudgifter med 1) renteudgifter vedrørende statslige og statsgaranterede studielån, 2) renter af lån, der er ydet af realkreditinstitutter eller Dansk  

 Landbrugs Realkreditfond, 3) renter af realkreditlignende lån efter lov om realkreditlignende lån og  

 andelsboliglån m.v., 4) renter af andelsboliglån efter lov om realkreditlignende lån og  

 andelsboliglån m.v., 5 nettorenteudgifter ved skibsvirksomhed som bierhverv, 6) renter af byggelån efter lov om realkreditlignende lån og  

 andelsboliglån m.v. § 2, stk. 2, optaget den 7. oktober 1986 eller senere.
Under forudsætning af, at der er indgået en skriftlig aftale inden 7.  

 oktober 1986 nedsættes de opgjorte nettorenteudgifter endvidere med 7) renter af byggelån optaget før 7. oktober 1986 (kun i afgiftsårene  

 1987-89), 8) renter af prioritetslån, hvorved forstås lån mod direkte tinglyst pant  

 i fast ejendom, f.eks. sælgerpantebreve, 9) renter af andre lån, hvis lånet er aftalt med en afviklingsperiode på  

 mindst 8 år, og med sikkerhed i tinglyst jerpantebrev eller skadesløsbrev i  

 den afgiftspligtiges eller ægtefællens faste ejendom, og 10) renter af andre lån med en aftalt afviklingsperiode på mindst 8 år mod  

 sikkerhed i tinglyste håndpantsatte sælgerpantebreve i fast jendom, der  

 tidligere har tilhørt den afgiftspligtige eller dennes ægtefælle.
Renter af kassekreditter eller andre lån med adgang til variabel dnyttelse  

 kan dog ikke nedsætte afgiftsgrundlaget.
Dette gælder, selvom adgangen til  

 variabel udnyttelse af kreditten rent faktisk ikke bliver benyttet.  

 Opgørelsen af afgiftsgrundlaget er nærmere omtalt i E 3.6.4.
3.6.2. De afgiftspligtige Kredsen af afgiftspligtige er fastsat i RAL § 1, hvorefter personer, der  

 er skattepligtige efter KL § 1, er afgiftspligtige af deres renteudgifter på  

 forbrugslån.
Dette betyder, at kun fysiske personer, der er fuldt  

 skattepligtige her til landet, eller på et tidspunkt af afgiftsåret har været  

 fuldt skattepligtige her til landet, skal svare renteafgift.
 Hverken selskaber, dødsboer, fonde, institutioner m.v. eller begrænset  

 skattepligtige personer er således omfattet af pligten til at svare  

 renteafgift.
I § 1, stk. 2, findes en undtagelse fra hovedreglen om, at enhver fuldt  

 skattepligtig person er afgiftspligtig.
Undtagelsen omhandler personer, der  

 på trods af fuld skattepligt her til landet efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.
Disse personer er ikke omfattet af RAL.
3.6.3. Afgiftsåret Efter lovens § 2 opgøres afgiftsgrundlaget efter reglerne i § 3 for hvert  

 afgiftsår.
Et negativt afgiftsgrundlag i et afgiftsår kan således ikke føres  

 frem og udnyttes i senere afgiftsår.
 Afgiftsåret er sammenfaldende med indkomståret.
3.6.4. Afgiftsgrundlaget Reglerne om opgørelse af afgiftsgrundlaget findes i lovens §§ 3-6.
 Udgangspunktet for opgørelsen af afgiftsgrundlaget er efter § 4 de beløb,  

 hvormed renteindtægter og renteudgifter m.v. indgår i opgørelsen af  

 kapitalindkomst efter PSL § 4 for det pågældende indkomstår.
 Det er normalt forfaldstidspunktet, der er afgørende for, hvornår beløbet  

 indgår ved opgørelsen af afgiftsgrundlaget, da det normalt er dette  

 tidspunkt, der er afgørende for, hvornår beløbet medregnes ved  

 indkomstopgørelsen.
I visse tilfælde er betalingstidspunktet afgørende for, hvornår  

 renteudgifter er fradragsberettigede, jfr.
LL § 5, stk. 7. Disse regler  

 gælder tilsvarende for opgørelsen af afgiftsgrundlaget.
Renteudgifter, der ikke er fradragsberettigede ved indkomstopgørelsen,  

 indgår ikke i afgiftsgrundlaget.
Det kan f.eks. være renter af gavegæld til  

 børn m.fl., jf.
LL § 17 eller renteudgifter i forbindelse med boligydelse til  

 pensionister i ejerboliger eller renter af skatter og afgifter, der ikke er  

 fradragsberettigede.
Rentefrie lån er ikke afgiftsbelagt, hvis den manglende  

 forrentning accepteres af ligningsmyndighederne.
Udgangspunktet for opgørelsen af afgiftsgrundlaget tages i de samlede  

 renteudgifter, der i afgiftsåret er medregnet ved opgørelsen af  

 kapitalindkomsten.
Hertil lægges rentekorrektionsbeløb efter VSL § 11, stk.4.
Provisioner efter LL § 8, stk. 3, for lån og kaution m.v. for den  

 skattepligtiges gæld behandles som renteudgifter vedrørende gælden.
Det samme  

 gælder løbende bidrag til realkreditinstitutters administration og  

 reservefonde.
 Fra det herved fremkomne beløb trækkes de samlede renteindtægter, der i  

 afgiftsåret er medregnet ved opgørelsen af apitalindkomsten.
Skattefrie renteindtægter, som f.eks. renteindtægter af for meget betalt  

 skat eller afgift, kan ikke modregnes i renteudgifterne.
Det samme gælder  

 skattepligtige udbetalinger fra kreditforeningers reservefonde.
 Udover renteindtægterne fratrækkes de samlede aktieudbytter efter LL § 16  

 A, skattegodtgørelse af disse aktieudbytter efter SSL § 17 A samt beregnet  

 kapitalafkast efter VSL § 7 eller beregnet kapitalafkast af fysiske  

 erhvervsaktiver efter RAL § 6.
Den efter § 3, stk. 1-3, beregnede nettorenteudgift nedsættes med de  

 renteudgifter, der er fritaget for renteafgift efter § 3, stk. 4, jfr.
F  

 3.6.5. Herved fremkommer afgiftsgrundlaget.
 De renteudgifter, som er fritaget for renteafgift, og som derfor nedsætter  

 nettorenteudgiften, er beskrevet nærmere i det følgende.
3.6.5. Renteudgifter der er fritaget for afgift 3.6.5.1. Studielån Fradraget i nettorenteudgiften for renteudgifter vedrørende studielån,  

 jfr. § 3, stk. 4, nr. 1, omfatter kun statslige tudielån og studielån optaget  

 med statsgaranti i pengeinstitutter.
Afgiftsfritagelsen omfatter også lån,  

 der er overtaget af Hypotekbanken som følge af misligholdelse af låneaftalen.
 Bestemmelsen omfatter derimod ikke renter af andre lån, der optages til  

 studieformål.
3.6.5.2. Realkreditlån Ved realkreditlån forstås alle lån ydet af institutter omfattet af lov om  

 realkreditinstitutter eller af Dansk Landbrugs Realkreditfond.
 Lov om realkreditinstitutter, jfr. lovbekendtgørelse nr. 153 af 15. april  

 1982, omhandler realkreditinstitutter, der af boligministeren godkendes til  

 at yde lån mod pant i fast ejendom på grundlag af udstedelse af obligationer.
3.6.5.3. Realkreditlignende lån Efter RAL § 3, stk. 4, nr. 2, nedsættes nettorenteudgiften med renter af  

 realkreditlignende lån.
Realkreditlignende lån er nærmere beskrevet i lov nr.  

 689 af 17. oktober 1986 om realkreditlignende lån og andelsboliglån m.v., §  

 2, stk. 1. Realkreditlignende lån er lån mod pant i ejendomme til  

 helårsbeboelse enten til brug for ejeren eller opført med salg for øje og  

 fritidshuse, herunder lån ydet mod sikkerhed i ejerpantebreve.
Lånene skal opfylde visse krav, der er nærmere beskrevet i den nævnte lov.  

 Der er tale om krav til låneformålet, løbetiden, nedbringelse og  

 belåningsgraden af de pantsatte ejendomme.
I øvrigt kan realkreditlignende  

 lån kun ydes af institutter omfattet af:
- lov om banker og sparekasser m.v., - lov om visse kreditinstitutter, - lov om forsikringsvirksomhed, - lov om tilsyn med pensionskasser.
 Falder långiveren ikke ind under en af disse 4 grupper, kan der allerede  

 af denne grund ikke opnås fradrag i afgiftsgrundlaget efter lov om  

 realkreditlignende lån og andelsboliglån m.v.
 Reglerne om realkreditlignende lån finder anvendelse på låneaftaler  

 indgået den 7. oktober 1986 eller senere, jfr. § 15, stk. 2, i lov om  

 realkreditlignende lån og andelsboliglån m.v.
Dette betyder, at et lån, som er optaget før 7. oktober 1986, ikke kan  

 være realkreditlignende i lovens forstand.
Når der er tale om lån mod  

 sikkerhed i fast ejendom optaget før dette tidspunkt, må spørgsmålet om  

 afgiftspligt derfor bedømmes efter RAL § 3, stk. 4, nr. 3, jfr.
F 3.6.5.6 og  

 3.6.5.7.
3.6.5.4. Andelsboliglån Efter RAL § 3, stk. 4, nr. 2, nedsættes nettorenteudgiften med renter af  

 andelsboliglån omfattet af lov om realkreditlignende lån og andelsboliglån  

 m.v.
Andelsboliglån er omtalt i denne lovs §§ 9-11. Et sådant andelsboliglån  

 kan være optaget den 14. oktober 1986 eller senere.
Efter § 9, stk. 1, er et andelsboliglån et lån, der er ydet til  

 anskaffelse af en andel i en privat ndelsboligforening.
Begrebet omfatter  

 også lån til anskaffelse af en aktie eller en anpart efter lov om  

 andelsboligforeninger og andre boligfællesskaber, jfr. § 8, 1. og 2. pkt. i  

 lovbekendtgørelse nr. 361 af 25. juli 1985.
 Lov om realkreditlignende lån og andelsboliglån m.v. stiller en række  

 betingelser til et andelsboliglån:
1) Lånet skal være ydet af et institut omfattet af - lov om banker og sparekasser m.v., - lov om visse kreditinstitutter, - lov om forsikringsvirksomhed, - lov om tilsyn med pensionskasser.
2) Lånet skal være ydet med et beløb svarende til anskaffelsessummen af  

 andelen/aktien/anparten med fradrag af 40.000 kr.
Fradraget skal dog mindst  

 udgøre 20 pct. af anskaffelsessummen.
 3) Løbetiden på lånet må højst være 10 år.
4) Nedbringelsen af lånet må ikke forløbe langsommere end nedbringelsen af  

 et serielån. (Serielån - lån med lige store årlige afdrag.
Rentedelen bliver  

 mindre under nedbringelsen, d.v.s. den samlede ydelse falder i  

 afviklingsperioden.) 5) Det långivende institut skal opbevare andelsbeviset, aktien eller  

 anparten.
 6) Foreningens eller boligselskabets bestyrelse skal skriftligt erklære at  

 ville underrette instituttet, såfremt medlemskabet af foreningen eller  

 boligselskabet ophører, eller aktien/anparten afstås.
 Renterne på et andelsboliglån er kun fritaget for renteafgift, hvis disse  

 betingelser er opfyldt.
Renter af lån til vedligeholdelse og opretning samt forbedring ved om-  

 eller tilbygning af en andelsbolig efter lov om realkreditlignende lån og  

 andelsboliglån m.v., § 9, stk. 3, er ligeledes fritaget for renteafgift som  

 renter af et andelsboliglån.
Der stilles dog bl.a. krav til lånets størrelse  

 i forhold til de afholdte udgifter.
3.6.5.5. Selvstændig skibsvirksomhed som bierhverv Nettorenteudgiften nedsættes endvidere efter § 3, stk. 4, med  

 nettorenteudgifter ved selvstændig skibsvirksomhed, der er den  

 skattepligtiges bierhverv, d.v.s. virksomhed, hvor indkomsten efter PSL § 4,  

 stk. 1, nr. 10, er kapitalindkomst.
Nettorenteudgifterne kan opgøres som anpartshavers andel af  

 anpartsforetagendets samlede renteudgifter og renteindtægter ifølge det  

 regnskab, som investor årligt modtager.
Renter på lån til erhvervelse af  

 anparter (indskud) er således ikke fritaget for renteafgift.
 Fritagelsen gælder derimod også en eventuel overfinansiering i et samlet  

 skibsprojekt og er således ikke begrænset til den del af lånet, der anvendes  

 til erhvervelsen af det pågældende skib.
Fritagelse for renteafgift forudsætter, at skibsvirksomheden opfylder  

 betingelserne for at optage lån i Danmarks Skibskreditfond.
Der stilles ikke  

 krav om, at virksomheden rent faktisk har optaget eller vil optage lån i  

 Danmarks Skibskreditfond.
Afgiftspligtige, der driver selvstændig skibsvirksomhed som bierhverv, er  

 som erhvervsdrivende omfattet af RAL § 6. Som følge heraf beregnes der et  

 kapitalafkast af fysiske erhvervsaktiver i skibsvirksomheden.
Det beregnede  

 kapitalafkast nedsættes med nettorenteudgifterne i skibsvirksomheden.  

 Kapitalafkastet nedsættes dog ikke til et lavere beløb end 0 kr.
3.6.5.6. Byggelån Byggelån kan være fritaget for renteafgift enten efter RAL § 3, stk. 4,  

 nr. 2, eller § 3, stk. 4, nr. 3. De byggelån, der er omtalt i lovens § 3,  

 stk. 4, nr. 2, er beskrevet nærmere i lov om realkreditlignende lån og  

 andelsboliglån m.v., § 2, stk. 2. Byggelånene i § 3, stk. 4, nr. 3, er  

 beskrevet i lov om stempelafgift, § 62, stk. 5. Denne bestemmelse gælder ikke  

 for en ejer, der optager lån til forbedring af lejligheden.
 Den væsentligste forskel på byggelånene i de to bestemmelser er  

 tidspunktet for lånenes optagelse.
Efter RAL § 3, stk. 5, er nedsættelse af nettorenteudgiften med renter af  

 de i § 3, stk. 4, nr. 3, nævnte byggelån betinget af, at aftalen om  

 udstedelse af pantebrev eller låneaftalen er indgået skriftligt før den 7.  

 oktober 1986, og af, at der inden dette tidspunkt er indgået skriftlig aftale  

 om lånets afvikling.
Nedsættelsen af nettorenteudgifterne gælder kun for  

 afgiftsårene 987-89.
Byggelånene i RAL § 3, stk. 4, nr. 2, er aftalt den 7. oktober 1986 eller  

 senere.
Dette fremgår af lov om realkreditlignende lån og andelsboliglån  

 m.v., § 15, stk. 2.
3.6.5.7. Renter af andre prioritetslån og lån mod håndpant i  

 pantebreve Nettorenteudgifterne nedsættes udover med renter af realkreditlån,  

 realkreditlignende lån og byggelån tillige med renter af visse prioritetslån  

 og med renter af visse lån mod håndpant i pantebreve.
 Denne fritagelse for renteafgift følger af § 3, stk. 4, nr. 3, hvorefter  

 nettorenteudgiften nedsættes med renter af andre end de under nr. 1 og 2  

 nævnte lån, hvis der er tale om lån mod sikkerhed i tinglyst pant i fast  

 ejendom, der tilhører den afgiftspligtige eller dennes ægtefælle, eller mod  

 sikkerhed i tinglyste sælgerpantebreve i fast ejendom, der tidligere har  

 tilhørt den afgiftspligtige eller dennes ægtefælle.
 Efter lovens § 3, stk. 5, er nedsættelse af afgiftsgrundlaget efter § 3,  

 stk. 4, nr. 3, betinget af, at aftalen om udstedelse af pantebrev eller  

 låneaftalen er indgået skriftligt før den 7. oktober 1986, og af, at der  

 inden dette tidspunkt er indgået skriftlig aftale om lånets afvikling.
Ved lån mod pant i fast ejendom og lån mod håndpant i pantebreve er det  

 ikke en betingelse for afgiftsfrihed, at der er udstedt, underskrevet eller  

 håndpantsat et pantebrev før den 7. oktober 1986. Det er tilstrækkeligt, at  

 der er indgået en skriftlig aftale, f.eks. en slutseddel, inden den 7.  

 oktober 1986, hvis vilkårene for låneaftalen og pantsætningen er fastlagt i  

 denne aftale.
Panteretten behøver derfor heller ikke være tinglyst den 7.  

 oktober 1986. Det er tilstrækkeligt, at anmeldelse af panteretten til  

 tinglysning er sket uden væsentlig og unødig forsinkelse i fortsættelse af  

 den indgåede aftale.
Renterne på et lån er som nævnt fritaget for renteafgift efter § 3, stk.  

 4, nr. 3, hvis lånet er sikret ved pant i fast ejendom eller ved håndpant i  

 et pantebrev.
Det er derimod ikke tilstrækkeligt, at lånet er sikret ved  

 f.eks. kaution eller bankgaranti, uagtet den pågældende kaution eller garanti  

 er sikret ved pant i den pågældendes ejendom eller ved håndpant i den  

 pågældendes pantebreve.
Som eksempel kan nævnes, at en fuldt skattepligtig person før den 7.  

 oktober 1986 optager et banklån i et udenlandsk pengeinstitut og erhverver en  

 ejendom i Danmark.
Lånet er sikret ved, at et dansk pengeinstitut overfor det  

 udenlandske pengeinstitut har stillet bankgaranti for beløbet mod at få pant  

 i ejendommen.
Renterne på et sådant lån er ikke fritaget for renteafgift.
 Hvis sikkerheden består i håndpant i tinglyst ejerpantebrev, skadesløsbrev  

 eller sælgerpantebrev, er det endvidere en betingelse, at afviklingen blev  

 aftalt over en periode på mindst 8 år.
Renter af kassekreditter m.v. eller andre lån med adgang til variabel  

 udnyttelse er ikke omfattet af disse bestemmelser om afgiftsfrihed for lån  

 mod sikkerhed i ejerpantebreve m.v.
Dette gælder, selvom adgangen til  

 variabel udnyttelse af kreditten rent faktisk ikke bliver benyttet.
3.6.6. Ændring af låneaftalen Om renter på et lån efter § 3, stk. 4, nr. 3, nedsætter afgiftsgrundlaget  

 afhænger som udgangspunkt af forholdene den 6. oktober 1986.
 Sker der en ændring i lånevilkårene den 7. oktober 1986 eller senere, er  

 udgangspunktet, at der foreligger en ny ftale, hvorefter bestemmelsen om  

 afgiftsfritagelse i § 3, stk. 4, nr. 3, ikke kan finde anvendelse, jfr. dog  

 de nedenfor omtalte undtagelser.
 Når renterne på et lån er fritaget for afgift efter § 3, stk. 4, nr. 3,  

 vil en efter 6. oktober 1986 aftalt ændring af låneaftalen bevirke, at  

 renterne på hele lånet fra ændringstidspunktet bliver belagt med renteafgift.
 En efter den 6. oktober 1986 aftalt ændring, hvorefter 1) et lån bliver  

 forhøjet, 2) henstand med et afdrag bliver bevilget, 3) et afdrag bliver  

 nedsat, eller 4) et låns løbetid bliver forlænget eller forkortet, vil  

 eksempelvis bevirke, at renterne på hele lånet fra ændringstidspunktet bliver  

 afgiftsbelagt.
3.6.6.1. Hjemlet i den oprindelige aftale Hvis ændringer i afviklingen af et lån er hjemlet i den oprindelige  

 åneaftale sker ændringerne ikke som følge af en aftale indgået den 7. oktober  

 1986 eller senere.
Sådanne ændringer har derfor ingen afgiftsmæssige  

 konsekvenser.
Dette kan være tilfældet, når det i låneaftalen er fastsat, at ydelsen på  

 et pantebrev nedsættes som følge af betaling af et ekstraordinært afdrag i  

 forbindelse med ejerskifte.
Situationen kan også være, at der ved lån med  

 variabel rente og fast ydelse sker ændringer i lånets afvikling som følge af  

 ændringer i renteniveauet.
Hvis renten på et sådant lån forhøjes, må  

 afdragene blive tilsvarende mindre, og løbetiden må derfor blive længere.
Er  

 der derimod aftalt variabel rente og fast afdrag, må ydelsen reguleres,  

 dersom der sker renteændringer. Ændringerne er en følge af den oprindelige  

 aftale og påvirker ikke afgiftsfritagelsen.
 Manglende betaling af renter eller afdrag, der ikke skyldes en ny aftale  

 mellem parterne, medfører ikke, at renterne på pantebrevet eller det sikrede  

 lån bliver belagt med forbrugsrenteafgift.
3.6.6.2. Henstand Indgås der derimod en aftale om henstand med betalingen af renter eller  

 afdrag, bliver renterne på pantebrevet eller lånet herefter afgiftsbelagt,  

 medmindre debitor kan dokumentere, at aftalen skyldes manglende  

 betalingsevne.
3.6.6.3. Ændring af sikkerheden Udgangspunktet er, at et lån skal være sikret ved pant i fast ejendom  

 eller håndpant i pantebrev i fast ejendom, for at renterne på lånet er  

 fritaget for renteafgift efter § 3, stk. 4, nr. 3. Dette krav skal være  

 opfyldt den 7. oktober 1986, jfr. dog ovenfor.
En aftalt ændring af låneaftalen, der alene vedrører låneaftalens  

 bestemmelser om sikkerhed i modsætning til f.eks. lånets forrentning eller  

 afvikling, vil dog ikke bevirke, at afgiftsfritagelsen af renterne på lånet  

 bortfalder.
Det er tilstrækkeligt, at RAL's krav om pant i fast ejendom, der  

 tilhører (eller ved håndpantsatte sælgerpantebreve har tilhørt) den  

 afgiftspligtige eller dennes ægtefælle, opretholdes.
 En efter den 6. oktober 1986 aftalt ændring alene af låneaftalens  

 bestemmelser om sikkerhed, hvorefter denne erstattes af anden sikkerhed, der  

 opfylder lovens krav, rykker for andet pant, nedskrives i pålydende værdi  

 eller relakserer en del af den pantsatte faste ejendom, er således uden  

 betydning for afgiftsfritagelsen.
Hvis et lån er sikret ved håndpant i et sælgerpantebrev og dette bliver  

 indfriet ordinært eller ekstraordinært til kurs 100, er sikkerheden  

 bortfaldet uden indgåelse af en ny aftale og uden lånedebitors/pantekreditors  

 aktive medvirken.
I så fald består afgiftsfritagelsen for renterne på det  

 tidligere sikrede lån.
 Accepterer lånedebitor/pantekreditor derimod en indfrielse af et  

 håndpantsat sælgerpantebrev til underkurs, d.v.s. under kurs 100, foreligger  

 der en ny aftale, hvorefter fritagelsen af renterne på det sikrede lån  

 bortfalder, medmindre der indlægges ny sikkerhed for lånet, der overholder  

 forbrugsrenteafgiftslovens krav.
Hvis pantet i en ejendom bortfalder på tvangsauktion, sker ændringen ikke  

 som følge af en ny aftale mellem parterne.
En sådan ændring har derfor ingen  

 afgiftsmæssige konsekvenser for debitor på det pantesikrede lån.
Debitor  

 behøver således ikke at stille anden sikkerhed.
 Ændringer eller bortfald af supplerende sikkerhed, der er uden betydning  

 for afgiftsfritagelsen af renterne, eksempelvis løsørepant eller kaution,  

 bevirker ikke bortfald af afgiftsfritagelsen.
3.6.6.4. Debitorskifte Renter af lån som nævnt i § 3, stk. 4, nr. 3, optaget før den 7. oktober  

 1986, der ved overdragelsen af fast ejendom overtages af køberen på uændrede  

 vilkår, fragår i dennes nettorenteudgift, selv om overdragelsen er sket den  

 7. oktober 1986 eller senere.
 Bortset herfra betragtes debitorskifte som et nyt låneforhold.
Dersom en kautionsforpligtelse er indgået skrifligt før den 7. oktober  

 1986, kan kautionisten indtræde i lånet i debitors sted uden afgiftsmæssige  

 konsekvenser.
Dette forudsætter dog, at vilkårene for lånet ikke ændres.
3.6.6.5. Kreditorskifte Et lån, optaget før den 7. oktober 1986, der er afgiftsfrit efter § 3,  

 stk. 4, nr. 3, kan skifte kreditor, uden at der derved etableres et nyt  

 låneforhold.
Dette kan have betydning både ved pant i fast ejendom og ved  

 håndpant i pantebreve.
 Hvis den tidligere kreditor overdrager et pantebrev til en ny kreditor,  

 påvirker det derfor ikke afgiftspligten for debitor.
På samme måde kan et tilgodehavende sikret ved håndpant overdrages til en  

 ny kreditor sammen med sikkerheden uden afgiftsmæssige konsekvenser.
Dette  

 kan f.eks. ske ved, at debitor skifter pengeinstitut.
Der må imidlertid kun være tale om et kreditorskifte og ikke et nyt  

 låneforhold på ændrede vilkår.
Overdragelsessummen må ikke udbetales til  

 debitor, men skal overføres fra den ny kreditor til den tidligere kreditor  

 mod udlevering af sikkerheden.
Der må gerne oprettes et nyt lånedokument i  

 forbindelse med overdragelsen, hvis vilkårene ikke ændres.
Der ses i den  

 forbindelse bort fra forskelle i pengeinstitutternes almindelige  

 forretningsbetingelser.
Debitor må kunne dokumentere, at der blot har været tale om et  

 kreditorskifte, og at de oprindelige lånevilkår er uændrede.
Dette vil  

 normalt forudsætte, at debitor kan forevise det oprindelige lånedokument  

 eller en kopi heraf.
3.6.6.6. Lån mod håndpant i pantebreve Hvis sikkerheden for et lån består af håndpant i tinglyst 1)  

 ejerpantebrev, 2) skadesløsbrev eller 3) sælgerpantebrev, er det yderligere  

 efter RAL's § 3, stk. 5, 2. pkt., en betingelse, at afviklingen er aftalt  

 over en periode på mindst 8 år.
 Dette forstås således, at der på tidspunktet for seneste aftalte ændring  

 af låneaftalen skal være mindst 8 år mellem denne og sidste afdrag på lånet.
Aftalte ændringer anses således for en ny aftale.
Dette gælder f.eks.,hvis  

 der før den 7. oktober 1986 er aftalt en ændring i afviklingen af lånet eller  

 en forhøjelse af lånet.
Som eksempel kan nævnes et lån ydet i 1980 mod sikkerhed i et  

 ejerpantebrev med pant i debitors faste ejendom.
Afviklingen vil efter  

 låneaftalen vare 10 år.
I 1985 forhøjes lånet, hvorefter afviklingen af lånet  

 vil vare endnu 7 år.
Renterne på lånet vil være belagt med renteafgift, da  

 8-årsfristen ikke er opfyldt i 1985, hvor der aftales en ændring af  

 lånevilkårene.
Et kreditorskifte på i øvrigt uændrede vilkår er uden  

 indflydelse på 8-årsfristen.
Dersom en ny debitor før den 7.okt. 1986 ved  

 overdragelse af en fast ejendom overtager et lån som nævnt i § 3, stk.4,  

 nr.3, vil dette debitorskifte ligeledes være uden indflydelse på  

 8-årsfristen.
En før den 7. oktober 1986 aftalt ændring af låneaftalen, der  

 alene vedrører låneaftalens bestemmelser om sikkerhed, vil ikke bevirke, at  

 8-årsfristen skal regnes fra ændringstidspunktet.
3.6.7. Erhvervsdrivende For selvstændige erhvervsdrivende er det af afgørende betydning for den  

 fremgangsmåde, der benyttes ved opgørelsen af afgiftsgrundlaget, hvorledes  

 den afgiftspligtige beskattes.
Erhvervsdrivende, der anvender  

 virksomhedsordningen, er omfattet af RAL § 5, mens øvrige erhvervsdrivende er  

 omfattet af § 6.
Erhvervsdrivende, der anvender virksomhedsordningen Efter § 5, stk. 1, indgår renteindtægter og renteudgifter vedrørende  

 erhvervsvirksomhed, der for det pågældende indkomstår behandles efter  

 reglerne i virksomhedsskatteloven, ikke i opgørelsen af afgiftsgrundlaget.
Dette betyder imidlertid ikke, at aktiver og gæld i virksomhedsordningen  

 er uden indflydelse på beregning af renteafgiften.
Aktiver og gæld, der  

 indgår under virksomhedsordningen, påvirker indskudskontoen og  

 kapitalafkastgrundlaget i virksomhedsordningen.
 Af kapitalafkastgrundlaget beregnes et kapitalafkast efter VSL § 7, der  

 ved beregning af renteafgiftsgrundlaget ligestilles med en renteindtægt efter  

 RAL § 3, stk. 3.
Rentekorrektion Hvis saldoen på indskudskontoen ved indtræden i virksomhedsordningen er  

 negativ eller senere bliver negativ, skal der foretages entekorrektion efter  

 reglerne i VSL § 11. I disse tilfælde anses den negative saldo skattemæssigt  

 som et privat lån i virksomheden, hvoraf der beregnes et  

 rentekorrektionsbeløb.
Desuden beregnes rentekorrektion i situationer, der er  

 omfattet af § 11, stk. 2 og 3, i VSL.
Efter samme lovs § 11, stk. 4, fragår  

 rentekorrektionsbeløb ved indkomstopgørelsen i den skattepligtiges  

 kapitalindkomst.
Ved opgørelse af grundlaget for beregning af renteafgift,  

 behandles rentekorrektionsbeløb som renteudgifter, jf. lovens § 3, stk. 2,  

 nr. 2.
Renteindtægter af aktiver og renteudgifter af gæld, der indgår i en  

 virksomhed, der behandles efter reglerne i VSL, påvirker således indirekte  

 gennem kapitalafkastberegning og rentekorrektion opgørelsen af grundlaget for  

 beregning af renteafgift.
F.eks. vil gæld, der medregnes i virksomhedens  

 regnskab, enten nedsætte det beregnede kapitalafkast med et beløb, der  

 nogenlunde modsvarer renteudgiften på lånet, eller der sker rentekorrektion  

 med et tilsvarende beløb.
 3.6.8. Prioritetsrenter m.v.
Reglerne i RAL § 3, stk. 4, hvorefter visse renteudgifter nedsætter  

 nettorenteudgifterne, har ikke virkning for renteudgifter på lån, der  

 omfattes af virksomhedsordningen.
Det skyldes, at disse renteudgifter holdes  

 udenfor opgørelsen af afgiftsgrundlaget efter § 5, stk. 1.
Hvis der således i virksomhedens regnskab indgår et lån, som nævnt i § 3,  

 stk. 4, - f.eks. et realkreditlån i ejerbolig - nedsættes det beregnede  

 kapitalafkast, eller der beregnes rentekorrektion med et beløb, der modsvarer  

 renteudgiften på realkreditlånet.
Hermed øges afgiftsgrundlaget med et beløb,  

 der svarer til renteudgiften på lånet.
Nettorenteudgifterne nedsættes  

 imidlertid ikke med renteudgifterne på realkreditlånet på grund af  

 bestemmelsen i § 5, stk. 1, således so det havde været tilfældet, hvis  

 realkreditlånet ikke var medregnet i virksomhedens regnskab.
 I det følgende vises opgørelsen af afgiftsgrundlaget for en  

 afgiftspligtig, der er selvstændig erhvervsdrivende, og som har  

 renteindtægter og renteudgifter udenfor virksomhedsordningen.
 Eksempel:
 Efter § 5, stk. 2, 1. pkt., skal renteudgifter omfattet af § 3, stk. 4,  

 nr. 2 og 3, d.v.s. realkreditlån og realkreditlignende lån samt visse lån mod  

 tinglyst pant i fast ejendom, kun fragå i afgiftsgrundlaget i det omfang, de  

 vedrører lån mod pant i en fast ejendom, når denne ikke er omfattet af  

 reglerne i VSL.
 Herved er afgiftsfritagelsen for realkreditlån og realkreditlignende lån  

 begrænset til lån med sikkerhed i fast ejendom, der ikke indgår som et aktiv  

 i virksomhedens regnskab, f.eks. fast ejendom, der anvendes af ejeren til  

 beboelse.
Denne bestemmelse hindrer det dobbelte fradrag i afgiftsgrundlaget, som  

 ville fremkomme, hvis en ejendom indgik som aktiv i virksomheden, og f.eks.  

 et realkreditlån blev holdt udenfor i privatøkonomien.
I så fald ville  

 nettorenteudgifterne både kunne nedsættes med beregnet kapitalafkast af  

 erhvervsejendommen og med renteudgifter af prioritetslån i ejendommen efter §  

 3, stk. 4.
Ejendomme med blandet benyttelse § 5, stk. 2, 2. pkt., omhandler ejendomme, der benyttes både  

 erhvervsmæssigt og privat, således at kun en del af ejendommen er i  

 virksomhedsordningen.
Efter § 1, stk. 3, i VSL forudsætter dette, at der ved  

 den offentlige vurdering er foretaget en fordeling af ejendomsværdien på den  

 del, der tjener til bolig for den skattepligtige, og på den øvrige ejendom.
I  

 denne situation anses en tilsvarende del af de samlede  

 prioritetsrenteudgifter at vedrøre virksomheden.
Bestemmelsen angiver således  

 et maksimum for hvor stor en del af renteudgifterne, der vedrører den del af  

 ejendommen, der er udenfor virksomhedsordningen.
Det er efter § 5, stk. 2,  

 kun disse renteudgifter, der kan nedsætte nettorenteudgiften efter § 3, stk.  

 4, nr. 2 eller 3.
 Det er en forudsætning for afgiftsfritagelsen, at den afgiftspligtige har  

 holdt renteudgifterne i den private del af boligen udenfor  

 virksomhedsordningen.
I det følgende vises opgørelsen af afgiftsgrundlaget for en  

 afgiftspligtig, der er selvstændig erhvervsdrivende, og som har renteudgifter  

 udenfor virksomhedsordningen.
Den pågældende benytter ejendommen både til  

 erhvervsformål og til boligformål.
 Det bemærkes, at nedsættelsen af nettorenteudgiften er betinget af, at der  

 udenfor virksomhedsordningen er renteudgifter omfatter af § 3, stk. 4, nr. 2  

 eller 3. Hvis al gæld, hvor renteudgifterne er omfattet af § 3, stk. 4, nr. 2  

 eller 3, er i virksomhedsordningen, kan der således ikke ske en nedsættelse  

 af nettorenteudgiften.
 I eksemplet ovenfor er det forudsat, at der er en renteudgift på 16.000  

 kr., som er omfattet af § 3, stk. 4, nr. 2 eller 3, og som er udenfor  

 virksomhedsskatteordningen.
Andre aktiver der benyttes både erhvervsmæssigt og privat Aktiver, der benyttes både erhvervsmæssigt og privat, kan som hovedregel  

 ikke indgå i virksomheden, jfr.
VSL § 1, stk. 3. For visse aktivers  

 vedkommende kan den erhvervsdrivende dog vælge at medtage disse i  

 virksomhedsregnskabet eller at holde dem udenfor i privatøkonomien.
Det  

 gælder f.eks. en blandet benyttet bil.
Reglerne i RAL § 6 om beregning af  

 kapitalafkast for personer, der ikke anvender virksomhedsskattelovens regler,  

 anses at kunne anvendes på disse aktiver, når de holdes udenfor virksomhedens  

 regnskab, jfr. nedenfor.
Ved opgørelse af kapitalafkastgrundlaget efter RAL §  

 6 medregnes den forholdsmæssige del af disse fysiske erhvervsaktiver, der  

 svarer til den skattemæssigt anerkendte erhvervsmæssige brug af aktiverne.
3.6.9. Erhvervsdrivende, der ikke anvender virksomhedsordningen Anvender en erhvervsdrivende ikke virksomhedsordningen, indgår alle den  

 pågældendes renteudgifter og renteindtægter ved opgørelsen af  

 afgiftsgrundlaget.
 For at kompensere for de erhvervsmæssige renteudgifter beregnes der efter  

 RAL § 6 et kapitalafkast af den erhvervsdrivendes fysiske erhvervsaktiver.  

 Bestemmelsen skal ses i sammenhæng med § 3, stk. 3, nr. 4, hvorefter  

 kapitalafkastet ved opgørelsen af afgiftsgrundlaget behandles som en  

 renteindtægt.
Fysiske erhvervsaktiver Ved fysiske erhvervsaktiver forstås bl.a. afskrivningsberettigede  

 maskiner, inventar og lignende driftsmidler, skibe, varelagre,  

 husdyrbesætninger og ejendomme, der benyttes erhvervsmæssigt.
Til fysiske  

 erhvervsaktiver medregnes derimod ikke kontantbeholdninger, beholdninger af  

 værdipapirer og udestående fordringer (finansielle aktiver) og heller ikke  

 goodwill.
 Det bemærkes, at en selvstændig erhvervsdrivende efter § 6 kan beregne et  

 kapitalafkast af fysiske erhvervsaktiver i en skibsvirksomhed, også selvom  

 denne virksomhed må anses for den skattepligtiges bierhverv.
Blandet benyttelse Hvis en erhvervsdrivendes fysiske aktiver benyttes både i  

 erhvervsvirksomheden og privat. f.eks. en bil, medregnes kun den  

 forholdsmæssige del af aktivet, der svarer til den skattemæssigt anerkendte  

 erhvervsmæssige brug af aktivet, ved opgørelsen af kapitalafkastgrundlaget.
3.6.10. Beregning af kapitalafkast Ved beregningen af kapitalafkast anvendes den årligt fastsatte afkastsats  

 efter VSL § 9.
Kapitalafkastet beregnes som denne sats gange værdien af de  

 erhvervsmæssige fysiske aktiver.
Værdien af aktiverne fastsættes efter LL §  

 18 A, men uden formuenedslag og opgøres ved udgangen af det forudgående  

 indkomstår.
For fast ejendom anvendes den værdi, som anvendes ved beregning af  

 kapitalafkastet efter VSL.
Det vil sige anskaffelsessummen, eller, hvis  

 ejendommen er erhvervet før den 1. januar 1987, værdien ved 18. almindelige  

 vurdering, hvis denne vælges.
 Den selvstændige erhvervsdrivende kan ikke ved opgørelse af grundlaget for  

 beregning af renteafgift nedsætte sine renteudgifter både med beregnet  

 kapitalafkast af fast ejendom efter RAL § 6, stk. 3, og med renteudgifter på  

 lån, der er sikret ved pant i den pågældende ejendom efter § 3, stk. 4, nr. 2  

 eller 3.
Dette fremgår af bestemmelsen i § 6, stk. 4, hvorefter det beregnede  

 kapitalafkast nedsættes med sådanne renteudgifter.
Kapitalafkastet nedsættes  

 dog ikke til et lavere beløb end 0 kr.
Hvis renteudgifterne på lån omfattet  

 af § 3, stk. 4, nr. 2 eller 3, er lig med eller større end kapitalafkastet,  

 gives der således ikke fradrag for noget kapitalafkast af ejendommen.
 Efter RAL § 6, stk. 5, nedsættes det kapitalafkast, der er beregnet af  

 fysiske erhvervsaktiver i en skibsvirksomhed, med nettorenteudgifter, der er  

 fritaget for renteafgift efter § 3, stk. 4, nr.4.
 Kapitalafkastet nedsættes med nettorenteudgifterne ved skibsvirksomheden,  

 men kan dog ikke nedsættes til et lavere beløb end 0 kr.
 Den selvstændige erhvervsdrivende får således heller ikke på dette område  

 både et kapitalafkast og en nedsættelse af afgiftsgrundlaget med  

 nettorenteudgifterne ved skibsvirksomheden efter § 3, stk. 4, nr. 4.
3.6.11. Ægtefæller Efter bestemmelsen i RAL § 7 om ægtefæller, der i skattemæssig henseende  

 er samlevende ved udgangen af afgiftsåret, beregnes forbrugsrenteafgiften på  

 grundlag af begge ægtefællers renteindtægter og renteudgifter.
Har den ene  

 ægtefælle nettorenteindtægter, nedsætter disse således den anden ægtefælles  

 afgiftsgrundlag.
 Har begge ægtefæller et afgiftsgrundlag, fordeles afgiften forholdsmæssigt  

 mellem dem efter størrelsen af afgiftsgrundlagene.
3.6.12. Dødsfald Det fremgår af RAL § 8, at hvis en afgiftspligtig eller dennes ægtefælle  

 afgår ved døden, bortfalder pligten til at betale afgift for det pågældende  

 afgiftsår.
Hvis en af ægtefællerne dør, skal ingen af ægtefællerne således  

 svare afgift for dette afgiftsår.
Afgår en afgiftspligtig ved døden f.eks. i indkomståret 1988, skal ingen  

 af ægtefællerne svare afgift for det tilsvarende afgiftsår.
Derimod skal der  

 svares afgift vedrørende afgiftsåret 1987, uanset om denne afgift er  

 forfaldet til betaling på det tidspunkt, hvor den afgiftspligtige dør.
 Bestemmelsen gælder, hvad enten længstlevende ægtefælle vælger at sidde i  

 uskiftet bo eller at skifte.
 3.6.13. Afgiftens opgørelse m.v.
Der gælder samme regler for opgørelse af afgiftsgrundlaget som for  

 selvangivelse af den skattepligtige almindelige indkomst.
Skattelovgivningens  

 almindelige regler om ansættelse, påklage, henstand og eftergivelse finder  

 desuden anvendelse på afgiften.
Der er således mulighed for skønsmæsig  

 ansættelse i tilfælde, hvor den afgiftspligtige ikke indsender opgørelse af  

 afgiftsgrundlaget.
Da der er tale om en afgift, finder bl.a. reglerne om  

 skatteloft ikke anvendelse.
3.6.14. Indbetaling til pensionsordning for 1987 Efter RAL § 10 kan den afgiftspligtige vælge at indbetale afgiften for  

 afgiftsåret 1987 til en pensionsordning.
 Indbetalingen kan ske enten til en pensionsordning med løbende  

 udbetalinger, en rateforsikring eller en rateopsparing i pensionsøjemed, en  

 frigørelsesforsikring eller en frigørelseskonto.
Afgiften kan ikke indbetales til en eksisterende pensionsordning, men skal  

 indbetales til en ordning, der oprettes udelukkende til dette formål.
Sidste  

 rettidige indbetalingsdag er den 20. august 1988. Indbetalingen kan ikke  

 fradrages ved opgørelsen af den skattepligtige indkomst.
 Pligten til at betale afgift til statskassen bortfalder, såfremt afgiften  

 indbetales til en sådan pensionsordning.
 Pensionsordninger, der oprettes i medfør af § 10, er omfattet af  

 realrenteafgiftsloven.
3.6.15. Ikrafttrædelses- og overgangsbestemmelser Efter RAL § 13 skal der første gang betales afgift for afgiftsåret 1987.  

 Afgiften forfalder til betaling 1. august 1988.
 Afgiftsåret 1987 svarer til indkomståret 1987.
3.6.16. Forskudt indkomstår I § 13, stk. 2, er fastsat nærmere regler for afgiftspligtige, der  

 anvender et fra kalenderåret afvigende indkomstår (forskudt indkomstår), når  

 indkomståret 1987 udløber inden udgangen af kalenderåret 1987.
Disse afgiftspligtige skal for det afgiftsår, der udløber i kalenderåret  

 1987, kun betale afgift af et afgiftsgrundlag, der omfatter de renteudgifter  

 og renteindtægter m.v., der efter skattereglerne vedrører perioden fra 1.  

 januar 1987 til indkomstårets slutning.
Det er normalt forfaldsdagen, der er  

 afgørende for, om renter indgår i afgiftsgrundlaget.
Skattepligtige, der  

 anvender forskudt indkomstår, men som ikke foretager periodisering, skal  

 derfor som regel opdele renteindtægter og renteudgifter efter, om de  

 forfalder før eller efter 1. januar 1987.
 Kapitalafkast efter RAL § 5 eller § 6 skal medregnes forholdsmæssigt for  

 den del af indkomståret, der falder i kalenderåret 1987. Det samme gælder  

 rentekorrektionsbeløb.
 Eksempelvis skal en skattepligtig, hvis indkomstår går fra 1. maj 1986 til  

 30. april 1987, medregne 1/3 af det for indkomståret beregnede kapitalafkast  

 og rentekorrektionsbeløb ved opgørelsen af afgiftsgrundlaget for 1987.
 For de følgende forskudte indkomstår opgøres afgiftsgrundlaget på grundlag  

 af hele indkomstårets renteindtægter og renteudgifter, kapitalafkast og  

 rentekorrektionsbeløb m.v.
4. Udgifter til formueforvaltning Litteratur Ole Bjørn m.fl.: Lærebog i indkomstskat, 5.udg., s.248f.
Helkett:  

 Opgørelse af den skattepligtige indkomst 15. udg. s.383ff.
RR 1959 s.31ff.  

 Thøger Nielsen: Om driftsomkostninger og driftstab.
Finn Thomsen: Fradrag for  

 advokat- og revisoromkostninger.
UfR 1979B, s.285.
 I UfR 1942.278H er det statueret, at en skatteyder kan fradrage de med  

 bestyrelsen af hans formue forbundne udgifter, hvorimod der ikke kan gives  

 fradrag for udgifter til opstilling af regnskab over formuen eller affattelse  

 af selvangivelsen, UfR 1960.780 og ØLD af 12.okt. 1984 (skd.76.759) samt lsr.  

 1983.79.
 Udgift til administration af indtægter, der ikke er afkast af formue, er  

 ikke fradragsberettiget, jfr. lsr. 1958.43.
Udgifter til boksleje og depotafgift kan fratrækkes, lsr. 1954.54 og  

 1947.164. Også gebyrer til banker m.v. for forvaltning af værdipapirer m.v.  

 er fradragsberettiget.
Dog kan der ikke foretages fradrag for sådanne  

 gebyrer, når de forvaltede værdipapirer henhører under en  

 kapitalopsparingsordning, jfr. afsnit I.
Gebyrer for rådgivning om omplacering af værdipapirer, samt gebyr for  

 kontoudskrifter kan fratrækkes.
Honorar til en investeringskonsulent for  

 værdipapirpleje, herunder administration og investeringsservice er  

 fradragsberettiget.
 Kurtage - omkostninger ved udførelse af handel med obligationer og aktier  

 - er ikke selvstændig fradragsberettiget, men behandles henholdsvis som  

 tillæg til købsprisen og som fradrag i salgssummen for værdipapirerne.
 Gebyr for ID-kort, kundekort og checkhæfte, gebyrer vedrørende checks,  

 kontantudbetalinger og kundekortudbetalinger og gebyrer for diverse  

 pengeoverførsler kan alene fradrages i det omfang, udgiften i medfør af SL §  

 6a kan anses som en driftsomkostning for en erhvervsdrivende.
 Udgift til værge og lavværge kan fratrækkes ved indkomstopgørelsen.
Udgift til advokat- og revisorbistand Udgift til advokat- og revisorbistand kan fradrages, såfremt bistanden  

 vedrører erhvervelsen af indtægter, som skal medregnes, eller afholdelsen af  

 udgifter, som kan fradrages ved indkomstopgørelsen.
 Fradraget foretages af lønmodtagere i den skattepligtige indkomst og af  

 selvstændige erhvervsdrivende i den personlige indkomst.
 Derimod kan udgifter, der vedrører rene formuedispositioner eller  

 indtægtskilden ikke fratrækkes.
 I overensstemmelse med ovenstående kan udgifter til advokatbistand  

 vedrørende almindeligt forekommende forhold under en virksomheds drift, såsom  

 inkasso af forretningsdebitorer, samt udgifter til revision af regnskab og  

 opstilling af årsopgørelse fradrages ved indkomstopgørelsen.
 Udgifter til sagkyndig bistand fra advokat, revisor eller konsulent, der  

 afholdes til udfyldelse af virksomhedsskemaet til SLS-E registeret, er  

 fradragsberettigede for såvel personligt som selskabsejede virksomheder.
Udgifter til advokatbistand blev ikke anset for fradragsberettigede i en  

 sag om, hvorvidt en massagekliniks omsætning var momspligtig, idet  

 bistandsudgifter efter landsskatterettens opfattelse kun kan fradrages, når  

 de direkte angår den skattepligtige indkomst eller komponenter med afledt  

 virkning for indkomstopgørelsens fradrags- og indtægtsposter (sagen vedrørte  

 indkomståret 1982), jfr.
Skat 1986.2.156.
Udgifter ved overdragelse af ejendom eller virksomhed kan fratrækkes i det  

 omfang, fortjeneste eller tab i forbindelse hermed vedrører indkomsten.
Ved  

 overdragelse af en virksomhed vil der ofte blive tale om en forholdsmæssig  

 fordeling på de aktiver, der indgår i handelen.
Udgifter til advokat- og revisorbistand er fradragsberettigede i det år,  

 hvor arbejdet udføres og regning kan udskrives.
Det kan dog også accepteres,  

 at udgifter, der er afsat til færdiggørelse af årsregnskabet, fradrages i det  

 indkomstår, udgiften vedrører.
Der kan ikke vilkårligt skiftes princip fra år  

 til år.
Skattesager Ved lov nr.233 af 23.maj 1984 om omkostningsdækning af udgifter til  

 sagkyndig bistand i skattesager er der gennemført ændrede regler for den  

 skattemæssige behandling af udgifter til advokat- og revisorbistand m.v. i  

 skattesager.
Der henvises til bekendtgørelserne nr.417 og 418 af 15.aug. 1984  

 samt skd.cirk. af 14.aug. 1984.
 Reglerne har virkning for bistandsudgifter, der afholdes den 1. juli 1984  

 eller senere.
Udgifter, der afholdes før denne dato, behandles i overensstemmelse med  

 den indtil da gældende fradragsret for udgifter til sagkyndig bistand i  

 skattesager.
Det er uden betydning for fradragsretten, om udgiften først  

 betales efter den 1.juli 1984, når blot den kan anerkendes som opstået før  

 dette tidspunkt.
Se om disse regler LV 1986, side 443-444.
Udgifter afholdt den 1.juli 1984 og senere Der er ikke fradragsret for udgifter til sagkyndig bistand i skattesager,  

 når udgiften er afholdt 1.juli 1984 eller senere, men i stedet refundereres  

 betalte udgifter i domstolssager med 50 pct. af de afholdte og betalte  

 udgifter.
Det udbetalte beløb medregnes ikke ved indkomstopgørelsen.
 Fradragsretten er således ophævet for bistandsudgifter, der afholdes i  

 forbindelse med, at en skattemyndighed retter henvendelse til skatteyderen om  

 dokumentation og supplerende oplysninger m.v. til de selvangivne oplysninger.
Bistandsudgifter, der afholdes som følge af skattemyndighedernes anmodning  

 efter skattekontrollovens §§ 6, 8C og 8G om oplysninger til brug for  

 ligningen af andre skatteydere skal derimod fortsat skattemæssigt behandles  

 efter reglerne om fradrag for driftsudgifter, jfr.
SL § 6 a.
Hvilke bistandsudgifter Bistandsudgifter dækkes, når de vedrører domstolsbehandling af et  

 spørgsmål, der efter sin art kan indbringes for landsskatteretten.
Dette  

 gælder dog ikke for klagesager om vurdering af fast ejendom.
 Udover advokat- og revisorhonorarer ydes der omkostningsdækning for  

 retsafgifter, udgifter til syn og skøn samt udgifter, afholdt til sagkyndige  

 erklæringer og andet bevismateriale, herunder udgifter til vidneførelse.  

 Rejseudgifter for sagkyndige og vidner kan ligeledes indgå i det beløb, der  

 ydes omkostningsdækning for.
Der ydes ikke dækning for udgifter, der godtgøres på anden måde.
Det samme  

 gælder moms, der kan fradrages som indgående moms.
Der ydes ikke  

 omkostningsdækning for sagsomkostninger (til staten), som retten pålægger en  

 skatteyder at betale.
Det samme gælder ettergangsbøder.
 Såfremt der i skatteretssagen tillige indgår spørgsmål, der ikke er  

 omfattet af ordningen om omkostningsdækning, skal der foretages en opdeling  

 af såvel afholdte udgifter som eventuelt godtgjorte sagsomkostninger.
Udgifterne ved domstolsbehandlingen af en skatteyders sag skulle efter  

 aftale deles med flere andre skatteydere, der undlod at indbringe deres  

 tilsvarende ansættelser for domstolene.
Der kunne i et sådant tilfælde gives  

 omkostningsdækning til samtlige skatteydere, idet der ikke herved blev  

 udbetalt større omkostningsdækning, end hvis udgifterne ikke blev delt mellem  

 flere, jfr.
Skat 1986.4.287.
Hvem skal yde bistanden For at opnå omkostningsdækning skal bistanden være ydet af advokat,  

 statsautoriseret eller registreret revisor, en konsulent i driftsøkonomi,  

 jfr. § 4, stk.1, nr.6, i lov om tilskud til den landøkonomiske  

 konsulentvirksomhed, et medlem af Dansk Revisor Union eller af personer, der  

 kan ligestilles hermed.
 Anmodning om omkostningsdækning skal indgives på et særligt skema til  

 amtsskatteinspektoratet (i København og på Frederiksberg til  

 skattedirektoratet).
Landsskatteretspraksis vedr. andre sager end skattesager - Fradrag  

  godkendt Lsr. 1955.52 (udgifter til retssag vedrørende et varemærke), 1955.118  

 (delvis fradrag for udgifter i sag om bøde/konfiskationsbeløb og om dette  

 beløbs forrentning) 1958.41 (advokatudgifter i anledning af en hos klageren  

 ansat chaufførs lovovertrædelse, hvortil klageren intet kendskab havde)  

 1960.53 (advokatudgift til forhandlinger vedr. moratorieordning) 1960.140  

 (fradrag for procesudgifter vedr. et udnyttet varemærke, hvorimod der ikke  

 kunne gives fradrag for den del af udgiften, der vedrørte et ikke udnyttet  

 varemærke) 1961.40 (udgifter til erstatningssag mod kommune for driftstab som  

 følge af oversvømmelse) 1962.34 (fradrag for udgift til en advokats  

 rådgivende virksomhed vedr. klagerens interesser ved driften af et  

 interessentskab) 1963.139 (læges procesudgifter i anledning af en mod hende  

 rejst anklage for ulovlig svangerskabsafbrydelse) 1966.132 (advokatudgifter i  

 en erstatningssag om flyvehavre i en købt landbrugsejendom) 1967.139  

 (retssagsudgifter vedr. en funktionærs krav på licensafgifter vedr. en af ham  

 gjort opfindelse) 1971.48 (udgift til injuriesag) 1974.47 (udgift til  

 revisor, da sygehuslæge som deltager i lægevagtordning var bogføringspligtig)  

 1975.155 (advokatudgifter vedr. lønkrav ved afskedigelse) 1976.152 (udgift  

 til advokatbistand ved salg af en skibsanpart) 1976.153 (advokatudgift ved  

 ophævelse af et interessentskab fordelt forholdsmæssigt på de af  

 overdragelsesaftalen omfattede aktiver) 1978.1 (retssag vedr. mangler ved køb  

 af maskine) 1979.1 (advokatudgifter vedr. afvikling af samarbejde med  

 kollega) 1980.1 (advokatbistand vedr. realisation af aktiver i  

 betalingsstandsningsperioden) 1980.2 (procesudgifter i anledning af en  

 erstatningssag vedr. opsigelse fra et honorarlønnet arbejde) 1983.76  

 (advokatudgifter vedr. en konkurrenceklausul, herunder omkostninger til  

 modpartens advokat).
 Skat 1987.1.56 (advokatomkostninger i anledning af en taxasammenslutnings  

 krav til en selvstændig taxavognmand om at ophøre med kørsel for amtet).
Fradrag nægtet Lsr.1955.64 (udgifter afholdt i sag vedr. afskedigelse - indtægtskilden)  

 1956.52 (incassoomkostninger vedr. et ikke-indkomstskattepligtigt beløb)  

 1957.141 (advokatudgifter for at undgå konkurs) 1958.42  

 (interessentskabskontrakt - indtægtskilden) 1960.52 (forhandlinger om  

 bortforpagtning - omlægning af driften) 1960.139 (retssagsudgifter vedr. en  

 rentenydelsesret) 1960.140 (ikke fradrag for den del af procesudgifter, der  

 vedrørte klagerens ret til et ikke udnyttet varemærke) 1961.41 (vedr.  

 indtjeningsevnen i en ubestemt årrække) 1961.128 (vedr. overenskomst om  

 udbytte- og pensionsret) 1961.129 (ret til anvendelse af firmanavn) 1962.142  

 (vedr. en tjenestemands indplacering i en bestemt lønklasse) 1964.46  

 (selskabs udgift til juridisk assistance i anledning af mandatsvigssigtelse)  

 1965.46 (advokatudgifter vedr. ordningen af en virksomheds kapitalforhold og  

 overskudsfordeling) 1965.47 (procesudgifter i en faderskabssag) 1965.131  

 (sagsomkostninger i en mod klageren rejst bedragerisag) 1966.47  

 (advokatudgifter vedr. oprettelse af forpagtningskontrakt, dog afskrivning af  

 udgiften over forpagtningsperioden) 1966.131 (en kommunalrevisors udgift til  

 advokat i anledning af en mod ham rejst straffesag for grov forsømmelighed)  

 1971.49 (udgift til advokatbistand i en disciplinærsag mod advokat) 1972.55  

 (udgifter vedr. voldgiftssag) 1974.49 (advokatudgift vedrørende retssag om  

 varemærker) 1975.68 (advokat- og revisorudgift vedr. fusionsundersøgelser)  

 1976.151 (omkostninger i anledning af retssag mod konkurrerende virksomhed  

 for benyttelse af samme firmanavn) 1980.3 (udgift til advokatbistand ved  

 afgørelse af spørgsmålet om beregningsgrundlaget for ventepenge og pension -  

 i en længere ubestemt årrække) 1983.78 (bistandsudgifter i en retssag vedr.  

 en kommanditists almindelige retsstilling i forhold til det  

 forsikringsselskab, der havde kautioneret for et lån til kommanditselskabet).
 Skat 1987.1.46 (en landmands udgifter til advokat afholdt i et forsøg på  

 at ændre et menighedsråds ønske om arealafståelse til kirkegårdsudvidelse fra  

 opdyrket til ikke-opdyrket jord).
Domspraksis UfR 1942.335H (Skandinavisk Grammophon). Et selskab kunne fratrække sine  

 udgifter i anledning af en retssag angående selskabets ret til fortsat salg  

 af nogle marconirør.
UfR 1959.69H.
Udgifter til advokat- og revisorbistand vedrørende sag, som  

 skatteyderen havde anlagt mod sin kompagnon i forbindelse med opløsning af  

 interessentskab, ikke anset for fradragsberettigede.
UfR 1965.399H.
Et selskab fik godkendt fradrag for udgifter til advokat og  

 revisorbistand i en »Varebyttesag«, hvori selskabets direktør og  

 prokurist havde vedtaget bøder og forpligtet sig og selskabet til udredelse  

 af konfiskation.
Da udgifterne delvis vedrørte tiltalen mod direktøren og  

 prokuristen, og idet udgiften til politiets revisor ikke var  

 fradragsberettiget, blev der dog kun indrømmet delvis fradrag.
Ved HD af 11. juni 1980 (Skd. 55.325) blev et aktieselskab anset  

 berettiget til ved opgørelsen af den skattepligtige indkomst at fradrage  

 udgifterne til revisorbistand vedrørende vedtægtsændringer til opfyldelse af  

 aktieselskabslovens krav, jfr.
SD-cirkulære 1980-29.
 Ved ØLD af 12.oktober 1984 (skd.76.759) blev en assurandørs udgifter til  

 revisorbistand ikke anset for fradragsberettigede, da bogføringen og  

 regnskabet i meget betydeligt omfang vedrørte dispositioner af rent privat  

 karakter.
Praksis i øvrigt Udgifter til advokatbistand ved ændring af skilsmisseoverenskomst kan ikke  

 bringes til fradrag ved opgørelsen af indkomsten, se lsr. 1951.184 samt UfR  

 1970.238. Det samme gælder advokatudgifter i forbindelse med fastsættelse og  

 ændring af underholdsbidrag.
 Udgifter til advokat eller revisor, der afholdes i forbindelse med  

 opnåelsen af en skattefri akkord, er ikke fradragsberettiget, Skat  

 1986.7.483.
Udgifter til tilsyn med en virksomheds løbende drift i  

 betalingsstandsningsperioden og under konkursbehandling er  

 fradragsberettiget, jfr.
Skat 1986.8.517, hvor lsr. anså 75 pct. af  

 udgifterne til kurator for fradragsberettigede driftsomkostninger.
Se  

 tilsvarende lsr.1985.113.
 Ved lsr. 1978.2 blev udgifter til udarbejdelse af interessents personlige  

 regnskab ikke anset for fradragsberettiget, selv om regnskabet udgjorde en  

 nødvendig del af firmaregnskabet for at dette kunne opfylde bogføringslovens  

 krav og regnskabskravene i mindstekravsbekendtgørelsen.
 Udgifter til indkrævning af et løntilgodehavende er fradragsberettiget.
5. Udgifter til bod og bøder Udgifter til bøder, som idømmes af det offentlige, anses hverken for  

 fradragsberettigede driftsudgifter eller for fradragsberettigede driftstab  

 (udslag af en med driften naturligt forbundet driftsrisiko). Dette gælder  

 selvom der er en meget snæver forbindelse mellem den strafbare handling og  

 erhvervsudøvelsen, lsr. 1959.49 og 1961.44 samt ØLD af 9.dec. 1982  

 (skd.71.839) om en »ostebøde« pålagt af landbrugsministeriet.
 Bøder, idømt eller vedtaget for overtrædelser af færdselslovgivningen kan  

 ikke fratrækkes, selvom de måtte være pådraget under erhvervsmæssig kørsel,  

 lsr. 1971.150 (ikke fradrag for bøder for overlæs). Det forhold, at  

 overtrædelse af parkeringsregler ikke medfører egentlig straf, men alene en  

 parkeringsafgift, bevirker ikke, at sådanne parkeringsafgiftsbeløb kan  

 fratrækkes, jfr. lsr. 1980.137.
Hvor en arbejdsgiver betaler bøder, som er pålagt de ansatte i forbindelse  

 med udførelsen af deres arbejde, kan han fratrække beløbene, der i relation  

 til ham må anses for lønudgifter.
Beløbet anses for A-indkomst for den  

 ansatte, der ikke kan fradrage bøden.
Voldgiftsretten pålagde et aktieselskab at betale omkostninger samt  

 erstatning og bod.
Beløbet kunne ikke fratrækkes ved opgørelsen af selskabets  

 skattepligtige indkomst, ØLD af 28.januar 1974. (U.f.R. 1974 s.435). Bøder  

 pålagt af EF-kommissionen for krænkelse af konkurrenceloven kan ikke  

 fratrækkes, skd. 26.198.
 Bøder idømt af britiske myndigheder for overtrædelse af et britisk forbud  

 mod fiskeri i sperlingkassen kan fratrækkes, da afgørelsen senere er  

 underkendt af en højere (international) retsinstans.
 Derimod kan bøder for ulovligt Fiskeri, idømt i overensstemmelse med de af  

 E.F. fastsatte regler, ikke fradrages.
 Bøde og konfiskation af fangstredskaber som følge af ulovligt fiskeri i  

 norske farvande kunne ikke fratrækkes, lsr.1984.120.
Bod, der idømmes af faglige sammenslutninger kan normalt ikke fratrækkes,  

 lsr. 1966.133. Se lsr. 1975.161 hvor et beløb, som en arbejdsgiver indbetalte  

 til en fagforening for overenskomstbrud, ikke blev anset fradragsberettiget.  

 Modsat blev et A/S anset for berettiget til at fratrække 10.000 kr., som var  

 betalt til de respektive fagforbund som led i en forligsmæssig bilæggelse af  

 en arbejdsstandsning på selskabets virksomhed.
Arbejdsretten havde kendt  

 arbejdsnedlæggelsen for overenskomststridig og selskabet havde ikke foretaget  

 noget overenskomststridigt, lsr. 1979.3.
En vognmand havde indgået et forlig om betaling af en bod på 20.000 kr.  

 til et fagforbund til afgørelse af en sag om ikke overenskomstmæssig løn til  

 en chauffør.
Fagforbundet udbetalte de 15.000 kr. til chaufføren.
Boden blev  

 i sin helhed sidestillet med efterbetaling af for lidt betalt løn, og kunne  

 således fradrages som en driftsomkostning, lsr.1982.123.
Indehaveren af to restaurationsvirksomheder havde i en årrække overtrådt  

 overenskomstens bestemmelser vedrørende minimumsgarantibetaling, overtid,  

 søn- og helligdagsbetaling og feriegodtgørelse for de ansatte.
Under et  

 mæglingsmøde, hvori deltog repræsentanter for arbejdsgiver- og  

 arbejdstagerorganisationerne blev der opnået enighed om, at det pålagdes  

 skatteyderen at efterbetale 150.000 kr. til tjenerforbundet for overtrædelse  

 af overenskomstens bestemmelser.
Landsretten fandt, at beløbet var fastsat ud fra et skøn over, hvad  

 skatteyderen havde sparet ved ikke at udbetale de ansatte overenskomstmæssig  

 løn, og at der ikke i den forbindelse havde været overvejelser om at  

 fastsætte en bod for overenskomstbrud.
Udgiften blev herefter anset for en i  

 medfør af statsskattelovens § 6 a fradragsberettiget lønudgift, jfr. ØLD af  

 8.okt.1986 (Skat 1986.10.594).
 Konfiskation af beskattet indkomst kan fradrages som indtægtstab uanset,  

 at konfiskationen skyldes ulovlig virksomhed.
 Konfiskation af enkelte aktiver giver normalt ikke adgang til fradrag,  

 hvis ulovligheden er begået af ejeren.
