 § 2  i direktoratets bekendtgørelse nr. 327 af 17. maj  

 1990 om arbejdes og indtægters betydning for efterlønnens størrelse er ændret  

 ved bekendtgørelse nr. 444 af 3. juni 1992, der træder i kraft den 1. juli  

 1992.
 Som følge heraf ændres direktoratets vejledning af 17. maj 1990, idet  

 afsnittet »Til § 2. Indtægter m.v.« udgår og erstattes af følgende:
 Til § 2, stk. 1 (hverv, der medfører fradrag).
 Efterlønsmodtagere kan uden tidsmæssig begrænsning udføre borgerlige ombud  

 og offentlige og private hverv, der ikke betragtes som arbejde i  

 efterlønsperioden.
Som hovedregel medfører skattepligtig indtægt, der modtages for  

 hvervet, fradrag i efterlønnen.
Fradraget beregnes som angivet i  

 bekendtgørelsens § 12.
 Der skal ske fradrag i efterlønnen, hvad enten beløbet betegnes som diæt,  

 mødediæt, vederlag, honorar, godtgørelse, rådighedsvederlag eller lignende.
Fradraget beregnes for den del af beløbet, der er skattepligtigt.  

 Anerkendes en del af et beløb som skattefrit/fradragsberettiget af  

 skattemyndighederne, skal denne del fratrækkes, før fradraget i efterlønnen  

 beregnes.
I tvivlstilfælde må efterlønsmodtageren indhente dokumentation for,  

 at en indtægt helt eller delvis er skattefri.
 Som eksempler på borgerlige ombud og offentlige hverv, der er omfattet af  

 fradragsreglen, kan nævnes:
 Opregningen er ikke udtømmende.
 Hvis en indtægt er delt i f.eks. rådighedsvederlag og aflønning for  

 faktiske timer, medfører det samlede beløb fradrag i efterlønnen.
Plejevederlag, som oppebæres i henhold til bistandslovens § 66, formidlet  

 døgnophold for børn og unge, er omfattet af bestemmelsen, såfremt  

 plejevederlaget ikke har en sådan størrelse, at plejeforholdet anses for  

 arbejde.
Den del af plejevederlaget, der er plejeløn, medfører fradrag i  

 efterlønnen.
 Som eksempler på hverv inden for den private sektor, der er omfattet af  

 bestemmelsen, kan nævnes:
 Opregningen er ikke udtømmende.
 Til § 2, stk. 2 (hverv i henhold til de kommunale styrelseslove).
 Beløb, der modtages for varetagelse af hverv i henhold til de kommunale  

 styrelseslove, medfører ikke fradrag.
 Bestemmelsen omfatter vederlag, tillægsvederlag, erstatning for tabt  

 arbejdsfortjeneste samt diæter (mødediæter), der udbetales til medlemmer af  

 kommunalbestyrelser og amtsråd efter reglerne i de kommunale styrelseslove.
Det bemærkes, at beskæftigelse som borgmester, rådmand eller  

 udvalgsformand i et omfang, der giver ret til optagelse efter  

 arbejdsløshedsforsikringslovens §§ 41 eller 67, betragtes som arbejde.
En  

 efterlønsmodtager, der opnår beskæftigelse af denne art, må derfor udtræde af  

 efterlønsordningen, jf. lovens § 75 c.
