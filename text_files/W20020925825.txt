Nævnet fandt, at klager   og klagers advokat   i  

 tilstrækkeligt omfang havde haft mulighed for at kommentere den  

 første artikels oplysninger, og at klager fik lejlighed til at komme  

 til orde over for beskyldningerne i den anden artikel.
God presseskik var  

 ikke tilsidesat.
Kendelse fra Pressenævnet i sag nr.  

 13/2002 [En kørelærer   K] har ved advokat John H.  

 Jeppesen klaget til Pressenævnet over to artikler bragt i Randers  

 Amtsavis den 6. og 12. januar 2002, idet han mener, at god presseskik er  

 tilsidesat.
 I artiklen bragt den 6. januar 2002 med overskriften  

 "Kritik af kørelærer: Han "stjæler" af  

 elevernes lektioner" hed det i en underrubrik:  

 "KØREKORT:  Søskendepar klager til  

 ankenævn".
 I artiklen hed det:
 "- Han "stjæler" af lektionerne, er  

 uengageret og dårlig til at lære fra sig.
 Sådan lyder en del af den kritik, som  

 søskendeparret  Laila  og  Martin  Faber  Jensen, Randers, retter mod  

 en lokal kørelærer.
Bekendtskabet med  Jensens Køreskole har for de to  

 betydet, at kørekortet er blevet langt dyrere end nødvendigt,  

 er de overbevist om.
Derfor har de besluttet at indsende en klage til Dansk  

 Kørelærer Unions ankenævn for køreundervisning  

 vel vidende at det vil koste dem penge, hvis nævnets afgørelse  

 går dem imod.  Jensens Køreskole, hvis afdeling i Randers  

 indehaves af [K], er nemlig ikke medlem af unionen, og derfor er skolens  

 elever ikke dækket af dens garantifond i forbindelse med eventuelle  

 klager.
 Martin  Faber  Jensen mener, han har betalt for ca. 10  

 timer mere, end han egentlig havde behov for   en ekstraudgift på  

 små 3000 kroner.
- Jeg mistede mindst 10 minutter af hver lektion.
De  

 første fem blev brugt på at ordne papirer og læsse den  

 foregående elev af   og de sidste fem på at hente den  

 efterfølgende, forklarer han.
Andre kritikpunkter mod kørelæreren fra de to  

 søskende går på, at han talte privat i telefon, ordnede  

 ærinder og sågar bad dem standse op, så han kunne tale med  

 venner midt under køretimerne.
En enkelt gang blev et par kammerater  

 inviteret ind på bagsædet, mens  Martin  Faber  Jensen sad ved  

 rattet.
For  Laila  Faber  Jensen udviklede  

 køreundervisningen sig til lidt af et mareridt.
Hun dumpede to gange  

 til teoriprøven og bestod først den praktiske prøve ved  

 fjerde forsøg. 37 timers kørsel blev det til forinden  

  fordelt over næsten et halvt år.
Selv tror hun, det blandt andet skyldes, at der gik for  

 lang tid mellem hver lektion.
Tre uger var der typisk mellem hver  

 køretime   en enkelt gang måtte hun vente i fem.
Og som  

 følge deraf glemte hun en god del af det, hun havde lært under  

 den foregående lektion.
Desuden savnede hun sammenhæng i  

 undervisningen.
Teori og praksis var ikke koordineret, mener hun.
Både  Laila  og  Martin skiftede til en anden af  

 virksomhedens kørelærere undervejs i forløbet.
Til stor  

 tilfredshed for dem begge.
 - Det var det eneste positive, jeg oplevede,  

 fastslår  Martin  Faber  Jensen.
Kørelærer [K] kender til kritikken fra  

 søskendeparret, fordi  Martin  Faber  Jensen har beskrevet sine  

 oplevelser i Handelsskolens elevblad. [K] ønsker ikke at kommentere  

 kritikken overfor avisen, men oplyser at han er gået til en advokat med  

 sagen." I en artikel med overskriften "Kørelærer  

 afviser kritik af undervisning" bragt den 12. januar 2002 fremgik  

 følgende af en underrubrik:
"KØREKORT: De fleste elever er  

 tilfredse, siger [K]." I artiklen hed det:
 "- Det er første gang, jeg har fået  

 kendeskab til, at nogen er utilfreds med mig.
 Sådan lyder kørelærer [K]s kommentar  

 til den kritik, søskendeparret  Laila  og  Martin  Faber  Jensen  

 rettede mod ham i avisen sidste søndag. [K] ønskede i  

 første omgang ikke at kommentere kritikken, men har nu henvendt sig  

 for at komme til orde.
 Ud fra de tilbagemeldinger, han får, vurderer han  

 selv, at 80-90 procent af hans kunder er yderst tilfredse med hans  

 undervisning.
 Søskendeparrets kritik går blandt andet  

 på, at de ikke fik fuldt udbytte af køretimerne, fordi  

 kørelæreren førte private telefonsamtaler og ordnede  

 private ærinder under kørslen og at der gik for lang tid mellem  

 køretimerne.
 [K] afviser at have talt privat under kørslen, men  

 erkender, at det hænder, at han afleverer papirer på  

 Motorkontoret under en køretime.
- Det er jeg nødt til, hvis jeg skal nå det i  

 åbningstiden.
Det tror jeg også, andre kørelærer  

 gør.
Men den tid, jeg bruger på det, lægger jeg til i den  

 anden ende.
De fleste elever får mere tid, end de betaler for.
Ifølge [K] er det normale, at der er en uge mellem  

 køretimerne.
Hvis der går længere tid skyldes det, at  

 eleverne selv er forhindrede, siger han.
Skiftet skolevogn Laila  og  Martin  Faber  Jensen udtrykte også  

 utilfredshed med, at der blev skiftet til en fremmed, mindre skolevogn under  

 forløbet, og  Laila  Faber  Jensen fortalte, at hun blev  

 påvirket psykisk, fordi kørelæreren skældte ud,  

 når hun lavede fejl.
 Hertil siger [K]:
- På et tidspunkt foreslog jeg de to, at de skulle  

 skifte til en anden kørelærer, fordi jeg ikke syntes, det gik  

 så godt med dem og mig.
Jeg gjorde udtrykkelig opmærksom  

 på, at det ville betyde, at de kom til at køre i den anden bil,  

 og det fik jeg accept af fra begge.
- Jeg kan godt finde på at hæve stemmen i  

 særlige situationer   for eksempel hvis det er nødvendigt, at  

 eleven bremser hurtigt op.
Men det gør jeg hellere end at bruge  

 bremsen selv, for så husker eleven det næste gang.
 [K] vedgår, at der ikke var en tid til  

 teoriprøven den dag, han havde aftalt med  Martin  Faber  Jensen.
 -  Martins papirer var afleveret sammen med en stor stak  

 andre papirer, men af en eller anden grund var den ene tid ikke skrevet ind.  

 Det burde jeg have opdaget, men det er til gengæld den eneste fejl, jeg  

 har begået i hele min tid som kørelærer.
 At  Martin  Faber  Jensen var uden teoribog den uge, der  

 gik, før der var tid til en ny teoriprøve, afviser  

 kørelæreren også.
 - Jeg har altid en stor stak teoribøger liggende.  

 Der er ikke nogen ide i at inddrage bogen, før prøven er  

 bestået.
Regningen Også i stridsspørgsmålet om regningen  

 er der tale om påstand mod påstand: Kørelæreren  

 siger, han fakturerede halvdelen af udgiften til en dobbelttime, fordi  

  Martin  Faber  Jensen udeblev fra en time uden afbud.
Modparten siger, at  

 han meldte afbud flere dage før.
 [K] erkender, at han selv er udeblevet fra en aftale  

 tidligt på dagen med  Laila  Faber  Jensen.
- Min søn var blevet indlagt på sygehuset om  

 natten, og jeg havde ikke  Lailas telefonnummer.
Men jeg havde ærlig  

 talt også andet at tænke på, siger [K], der hævder,  

 at han har givet både  Laila  og  Martin  Faber rabat på  

 regningen, fordi han syntes, det var synd for dem, at deres kørekort  

 blev så dyre.
 Han er meget lydhør over for kritik,  

 tilføjer han:
 - Jeg evaluerer altid undervisningen med eleverne og  

 spørger, om der er noget, jeg kan gøre bedre, siger [K].
Han mener selv, at det gennemsnitlige timetal for hans  

 elever ligger under det normale.
Sidste kalenderår havde han 117 elever  

   med op til 23 pr. hold." I tilknytning til artiklen bragt den 12. januar 2002  

 fremgik under overskriften "BEKLAGELSE   Underskrev  

 dementi under trussel om sagsanlæg" følgende notits:
 " Martin  Faber  Jensen rettede i et nummer af  

 Handelsskolens elevblad Jorden Rundt en meget skarp kritik mod  

 kørelærer [K].
Den første dag efter juleferien underskrev han en  

 beklagelse, forfattet af [K]s advokat, som blandt andet indeholder en passus  

 om, at hans beskyldninger er uden hold i virkeligheden.
Det skete med  

 få timers betænkningstid   og med en melding om, at alternativet  

 var, at et sagsanlæg, der ville koste ham et sekscifret beløb i  

 erstatning, ville blive afsendt samme dag.
Brevet fra advokaten var nemlig  

 sendt til en julelukket handelsskole   og fristen for svar var overskredet,  

 da  Martin  Faber  Jensen modtog det." Endvidere var der i artiklen indsat en del af artiklen fra  

 den 6. januar 2002, hvortil der var knyttet følgende tekst.
"Sidst søndags artikel med kritik af  

 køreundervisningen, som kørelærer [K] nu tager til  

 genmæle imod." Klageren har anført, at bladet ikke nærmere  

 har undersøgt, om der var hold i klagen.
Artiklen var således  

 kun udtryk for et søskendepars helt subjektive opfattelse om egne  

 forhold.
I sammenhængen kom angrebet mod klager til at fremstå  

 som en generel   og særdeles alvorlig   kritik mod den måde, som  

 klager driver kørelærervirksomhed på.
Bladet burde have  

 foretaget et minimum af journalistisk research, inden bladet i den grad  

 kastede smuds på klager.
Bladet har ingen research lavet overhovedet.  

 Bladet har ikke givet klager en reel chance for at imødegå  

 artiklen, forinden den blev trykt.
Klageren har i den forbindelse oplyst, at han blev  

 kontaktet telefonisk af journalisten den 3. januar 2002, og det aftaltes, at  

 artiklen skulle mailes til klager samme dag, hvilket ikke skete.
Klager  

 modtog e-mailen fredag den 4. januar 2002 ca. kl. 14.10 og videresendte den  

 straks til sin advokat, som dog først så den ca. kl. 17.30.  

 Advokaten antog på dette tidspunkt, at han ikke ville kunne kontakte  

 journalisten, og at sagen måtte hvile til mandag.
Klagers advokat har  

 ikke modtaget nogen e-mail direkte fra journalisten.
Klageren har i tilknytning hertil anført, at det  

 under hensyntagen til de alvorlige kritikpunkter   må have været  

 åbenbart for bladet, at klager og/eller dennes advokat ville  

 ønske at komme til orde.
Når henses til tidspunktet for  

 modtagelsen af artiklen fredag eftermiddag har klager og dennes advokat ikke  

 haft en sådan mulighed.
Under hensyntagen til artiklens journalistiske  

 vinkel om, at klager næsten har begået et bedragerisk forhold, er  

 det naturligt, at klager ikke selv har turde udtale sig, men har  

 ønsket bistand fra en advokat.
Artiklen har ikke haft en sådan  

 hastende prioritet, at den ikke sagtens kunne vente til tirsdagsudgaven, hvor  

 klagers advokat kunne have talt med bladet om mandagen.
Og selv om klager og  

 dennes advokat så havde haft reel mulighed for at give igen, fritager  

 det ikke bladet for at foretage en selvstændig research.
Klageren har yderligere oplyst, at han fik et  

 uforbeholdent dementi den 7. januar 2002 fra den tidligere elev, der havde  

 skrevet om klagers virksomhed i en handelsskoles interne elevblad.
Klager  

 rettede henvendelse til bladet i et forsøg på en berigtigelse.  

 På et møde med bladet blev det gjort klart for bladet, at det  

 var vigtigt for klager at få en overordnet tilbagevisning af omtalen af  

 klagers forretningsmetoder.
Den 12. januar 2002 bragte avisen en  

 opfølgning på sagen, der imidlertid var helt utilfredsstillende  

 for klager.
Dementiet blev bragt i en særdeles inferiør  

 opsætning.
Dementiet blev relativeret og gjort betydningsløst,  

 idet bladet fandt det relevant at fremhæve, at dementiet var  

 underskrevet under trussel om sagsanlæg.
Samtidig fik søsteren  

 til den tidligere elev i en artikel den 13. januar 2002 lov til i en  

 overskrift at fastholde kritikken, og det hedder i øvrigt, at hun ikke  

 "genkender kørelærerens udlægning".
Klageren har endelig anført, at kritikken mod ham  

 har haft vidtgående økonomiske følger for hans  

 virksomhed, idet kunderne ganske enkelt er blevet væk.
Klager har  

 derfor besluttet at lukke sin køreskole og vil i øvrigt  

 fraflytte byen.
Bladet har afvist at have begået de i sagen  

 anførte fejl.
Man kan ikke med reference til de presseetiske regler  

 unddrage sig kritik i pressen ved ikke at ville svare på kritikken.
Bladet har oplyst, at journalisten den 2. januar 2002  

 henvendte sig til klager for at få hans kommentar til den  

 fremførte kritik.
Han ville ikke kommentere kritikken.
Den 4. januar  

 2002 blev klager kontaktet igen, og journalisten insisterede på, at han  

 skulle kende den kritik, der var på vej, og foreslog at maile artiklen  

 til klager, hvilket han accepterede.
Klager anmodede umiddelbart efter  

 journalisten om at maile artiklen til hans advokat, hvilket straks blev  

 gjort.
Efterfølgende hørte journalisten intet fra klager eller  

 advokaten, hvorfor artiklen blev bragt den 6. januar 2002. Klager og/eller  

 hans advokat har således haft god mulighed for enten at besvare  

 kritikken eller at bede om mere tid til at besvare den.
Disse muligheder  

 ønskede de ikke at bruge, hvilket bladet beklager.
Bladet må  

 på den baggrund afvise, at klager ikke har haft reel mulighed for at  

 forsvare sig, ligesom det afvises, at bladet ikke har foretaget nogen  

 research.
Bladet har oplyst, at man fandt det helt naturligt at  

 spørge søsteren, om hun   i lighed med broderen   trådte  

 tilbage fra sin kritik, hvilket hun ikke gjorde.
Derfor bragte bladet den  

 senere artikel om, at hun fastholdt sin kritik, hvilket må siges at  

 være en relevant oplysning til bladets læsere.
Bladet har desuden  

 oplyst, at også andre end søskendeparret har udtrykt kritik af  

 den pågældende kørelærer over for bladets  

 journalist.
 I sagens behandling har følgende  

 nævnsmedlemmer deltaget: Niels Grubbe, Bo Maltesen, Tage Clausen og Ole  

 Askvig.
 Pressenævnet udtaler:
 Pressenævnet bemærker indledningsvis, at  

 klager alene har klaget rettidigt over artiklen med overskriften "Kritik  

 af kørelærer: Han "stjæler" af elevernes  

 lektioner" bragt den 6. januar 2002 samt artiklen bragt den 12. januar  

 2002.
 Nævnet finder på baggrund af parternes  

 oplysninger at kunne lægge til grund, at klager og dennes advokat i  

 hvert fald fredag den 4. januar 2002 pr. e-mail blev gjort bekendt med  

 oplysningerne i artiklen offentliggjort den 6. januar 2002. Nævnet  

 lægger endvidere til grund, at der forud for dette tidspunkt har  

 været en eller anden form for kontakt mellem parterne, uden at det dog  

 kan fastslås, at klager er blevet forelagt oplysningerne i artiklen.  

 Nævnet finder endelig at kunne lægge til grund, at hverken klager  

 eller dennes advokat efter modtagelsen af artiklen kontaktede bladet forud  

 for artiklens offentliggørelse.
Nævnet finder efter en samlet vurdering af sagen, at  

 klager   og dennes advokat   i tilstrækkeligt omfang har haft mulighed  

 for at kommentere artiklens oplysninger om klager.
Nævnet finder  

 således, at bladet har handlet i overensstemmelse med god presseskik  

 på dette punkt.
 Nævnet finder tillige, at bladet i forhold til  

 artiklen den 12. januar 2002, hvor klager blandt andet fik lejlighed til at  

 komme til orde over for beskyldningerne, har handlet i overensstemmelse med  

 god presseskik.
 Afsagt den 23. maj 2002.
