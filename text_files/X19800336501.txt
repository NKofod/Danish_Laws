 Udtalt over for Rigspolitichefen, at ved opgørelse af timetallet for  

 lærere med undervisning ved politiskolen skal foruden selve  

 undervisningstimerne også forberedelsestimerne medregnes, for så vidt der  

 sker opgørelse heraf og en aflønning i forhold hertil.
 I fortsættelse af stedfundne telefonsamtaler vedrørende opgørelse af  

 timetallet - og dermed beregning af ATP-bidrag - for lærere med undervisning  

 ved politiskolen kan vi oplyse, at foruden selve undervisningstimerne skal  

 også forberedelsestimerne medregnes, for så vidt der sker en opgørelse heraf  

 og en aflønning i forhold hertil.
 Endvidere kan vi oplyse, at det ifølge ATP-loven (§ 4 og § 15) er antallet  

 af beskæftigede timer hos samme - d.v.s. hver enkelt-arbejdsgiver, der er  

 afgørende for, om og i hvilket omfang der skal indbetales bidrag til ATP,  

 jfr. herved udtrykket »samme arbejdsgiver« i nævnte  

 lovbestemmelser.
Begrebet »samme arbejdsgiver« er ikke nærmere defineret i  

 ATP-loven.
Men det har siden tillægspensionsordningens start været klart  

 forudsat, at lønmodtagere, der såvel i deres hoved- som bibeskæftigelse er  

 ansat under staten, anses for at være beskæftiget hos samme arbejdsgiver.  

 Dette kommer også klart til udtryk i Arbejdsministeriets bekendtgørelse af 1.  

 juni 1965 om optagelse af tjenestemænd m.fl. i ordningen kap.
II, stk. 1,  

 samt i Finansministeriets cirkulære til samtlige ministerier og styrelser om  

 fremgangsmåden ved optagelse af tjenestemænd m.fl. i ATP af 9. juni 1965  

 afsnit E.
