 I medfør af § 2, stk. 5, § 5, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 400 af 18. juni 1993, som ændret  

 ved lov nr. 287 af 27. april 1994 og efter bemyndigelse i bekendtgørelse nr.  

 570 af 26. september 1988 fastsættes:
§ 1.  Forskriften omfatter gennemførelsen af  

 EF-direktivet af 24. ju ni 1992 om minimumsforskrifter for signalgivning i forbindelse med  

 sikkerhed og sundhed under arbejdet (niende særdirektiv i henhold til artikel  

 16, stk. 1, i direktiv 89/391/EØF).
 Stk. 2.  Direktivet er optrykt som bilag til  

 forskriften.
 § 2.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 3.  Forskriften træder i kraft den 1. november 1994.
 Stk. 2.  Forskriften gælder ikke for skibe hjemmehørende  

 på Færøerne og i Grønland.
Søfartsstyrelsen, den 10. oktober 1994 E.
Vestergaard /Poul Carstensen RÅDETS DIREKTIV af 24. juni 1992 om minimumsforskrifter for signalgivning i  

forbindelse med sikkerhed og sundhed under arbejdet (niende 
særdirektiv i henhold til artikel 16, stk. 1, i direktiv 
89/391/EØF) RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 118 A, under henvisning til forslag fra Kommissionen, forelagt efter høring af  

 Det Rådgivende Udvalg for Sikkerhed, Hygiejne og Sundhedsbeskyttelse på  

 Arbejdspladsen (* 2), i samarbejde med Europa-Parlamentet (* 3), under henvisning til udtalelse fra Det Økonomiske og Sociale Udvalg (* 4),  

 og ud fra følgende betragtninger:
I henhold til artikel 118 A i Traktaten skal Rådet ved udstedelse af  

 direktiver vedtage minimumsforskrifter med henblik på at forbedre navnlig  

 arbejdsmiljøet for at beskytte arbejdstagernes sikkerhed og sundhed; i henhold til samme artikel skal det i disse direktiver undgås, at der  

 pålægges administrative, finansielle og retlige byrder af en sådan art, at de  

 hæmmer oprettelse og udvikling af små og mellemstore virksomheder; Kommissionens meddelelse om dens program for sikkerhed, hygiejne og  

 sundhed på arbejdspladsen (* 5) omhandler en revision af og en udvidelse af  

 anvendelsesområdet for Rådets direktiv 77/576/EØF af 25. juli 1977 om  

 indbyrdes tilnærmelse af medlemsstaternes administrativt eller ved lov  

 fastsatte bestemmelser vedrørende sikkerhedsskiltning på arbejdspladsen (*  

 6); Rådet har i sin resolution af 21. december 1987 om sikkerhed, hygiejne og  

 sundhed på arbejdspladsen (* 7) taget til efterretning, at Kommissionen i nær  

 fremtid agter at forelægge det et forslag til revision af og udvidelse af  

 anvendelsesområdet for nævnte direktiv; direktiv 77/576/EØF bør erstattes med et nyt direktiv for at forbedre  

 anvendeligheden og klarheden; dette direktiv er et særdirektiv i henhold til artikel 16, stk. 1, i  

 Rådets direktiv 89/391/EØF af 12. juni 1989 om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet (* 8); nævnte direktiv finder derfor i fuld udstrækning anvendelse  

 på spørgsmål vedrørende signalgivning i forbindelse med sikkerhed og sundhed  

 under arbejdet, dog med forbehold af strengere og/eller mere specifikke  

 bestemmelser i nærværende direktiv; de eksisterende fællesskabsbestemmelser omhandler først og fremmest  

 signalgivning i forbindelse med forhindringer og steder, der frembyder en  

 fare, og er derfor begrænset til visse former for signalgivning; en sådan begrænsning betyder, at der i forbindelse med visse risici ikke  

 foreligger en passende signalgivning; der bør derfor indføres nye former for  

 signalgivning med henblik på, at arbejdsgivere og -tagere kan være opmærksom  

 på og undgå risici for sikkerhed og sundhed under arbejdet; signalgivning i forbindelse med sikkerhed og sundhed under arbejdet bør  

 forefindes, når risici ikke kan undgås eller begrænses tilstrækkeligt ved  

 hjælp af tekniske foranstaltninger til kollektiv beskyttelse eller ved hjælp  

 af foranstaltninger, metoder eller fremgangsmåder i forbindelse med arbejdets  

 tilrettelæggelse; de mange forskelle, der i øjeblikket er mellem medlemsstaterne med hensyn  

 til signalgivning i forbindelse med sikkerhed og sundhed under arbejdet,  

 udgør en risikofaktor, som kan forøges gennem den frie bevægelighed for  

 arbejdstagerne i forbindelse med gennemførelsen af det indre marked; anvendelsen af harmoniseret signalgivning på arbejdsstedet vil normalt  

 bidrage til at formindske de risici, som kan opstå som følge af sproglige og  

 kulturelle forskelle blandt arbejdstagerne; dette direktiv udgør et konkret led i gennemførelsen af den sociale  

 dimension inden for det indre marked; i henhold til afgørelse 74/325/EØF (* 9) skal Kommissionen høre Det  

 Rådgivende Udvalg for Sikkerhed, Hygiejne og Sundhedsbeskyttelse på  

 Arbejdspladsen med henblik på udarbejdelsen af forslag inden for dette  

 område.
 UDSTEDT FØLGENDE DIREKTIV:
GENERELLE BESTEMMELSER Artikel 1 Formål 1. Dette direktiv, som er det niende særdirektiv i  

 henhold til artikel 16, stk. 1, i direktiv 89/391/EØF, fastsætter  

 minimumsforskrifter for signalgivning i forbindelse med sikkerhed og sundhed  

 under arbejdet.
 2. Dette direktiv vedrører ikke  

 fællesskabsbestemmelserne vedrørende markedsføring af farlige stoffer og  

 præparater, produkter og/eller udstyr, medmindre det er udtrykkeligt fastsat  

 i disse fællesskabsbestemmelser.
 3. Dette direktiv finder ikke anvendelse på den  

 signalgivning, som anvendes i forbindelse med trafikken på gader og veje,  

 jernbanetrafikken, trafikken på indre vandveje, på havet og i luften.
 4. Bestemmelserne i direktiv 89/391/EØF finder i fuld  

 udstrækning anvendelse inden for hele det i stk. 1 nævnte område, dog med  

 forbehold af strengere og/eller mere specifikke bestemmelser i nærværende  

 direktiv.
Artikel 2 Definitioner I dette direktiv forstås ved:
ARBEJDSGIVERNES FORPLIGTELSER Artikel 3 Generelle bestemmelser 1. Arbejdsgiveren skal sørge for signalgivning i  

 forbindelse med sikkerhed og sundhed under arbejdet, som omhandlet i dette  

 direktiv, hvor risici ikke kan undgås eller begrænses tilstrækkeligt ved  

 hjælp af tekniske foranstaltninger til kollektiv beskyttelse eller ved hjælp  

 af foranstaltninger, metoder eller fremgangsmåder i forbindelse med arbejdets  

 tilrettelæggelse.
 Arbejdsgiveren tager hensyn til enhver risikovurdering, der er foretaget i  

 overensstemmelse med artikel 6, stk. 3, litra a), i direktiv 89/391/EØF.
 2. Den signalgivning, som anvendes i forbindelse med  

 trafikken på gader og veje, jernbanetrafikken, trafikken på indre vandveje,  

 på havet og i luften, skal i givet fald også anvendes på virksomhedernes  

 område, jf. dog bilag V.
Artikel 4 Signalgivning i forbindelse med sikkerhed og sundhed, anvendt for 
første gang Signalgivning i forbindelse med sikkerhed og sundhed under arbejdet, som  

 anvendes for første gang fra den dato, der er fastsat i artikel 11, stk. 1,  

 første afsnit, skal opfylde minimumsforskrifterne i bilag I til IX, jf. dog  

 artikel 6.
Artikel 5 Signalgivning i forbindelse med sikkerhed og sundhed, som allerede  

 anvendes Signalgivning i forbindelse med sikkerhed og sundhed under arbejdet, som  

 allerede er taget i anvendelse inden den dato, der er fastsat i artikel 11,  

 stk. 1, første afsnit, skal opfylde minimumsforskrifterne i bilag I til IX  

 senest atten måneder efter denne dato, jf. dog artikel 6.
Artikel 6 Fritagelse for signalgivning 1. Medlemsstaterne kan under hensyntagen til arten af  

 virksomhedernes aktiviteter og/eller størrelse fastsætte, hvilke  

 virksomhedskategorier der fuldstændigt, delvist eller midlertidigt kan  

 erstatte de lyssignaler og/eller akustiske signaler, som er foreskrevet i  

 dette direktiv, med alternative foranstaltninger, der sikrer samme  

 beskyttelsesniveau.
 2. Medlemsstaterne kan efter høring af  

 arbejdsmarkedets parter fravige punkt 2 i bilag VIII og/eller punkt 3 i bilag  

 IX ved at træffe alternative foranstaltninger, der sikrer samme  

 beskyttelsesniveau.
 3. Medlemsstaterne hører i overensstemmelse med  

 national lovgivning og/eller sædvane arbejdsgiver- og  

 arbejdstagerorganisationerne ved gennemførelsen af stk. 1.
Artikel 7 Underretning, oplæring og instruktion af arbejdstagerne 1. Med forbehold af artikel 10 i direktiv 89/391/EØF  

 skal arbejdstagerne og/eller deres repræsentanter underrettes om alle de  

 foranstaltninger, der skal træffes med hensyn til signalgivning i forbindelse  

 med sikkerhed og sundhed under arbejdet.
 2. Med forbehold af artikel 12 i direktiv 89/391/EØF  

 skal arbejdstagerne på passende måde instrueres og oplæres, bl.a. i form af  

 præcise instrukser, i anvendelsen af signalgivning i forbindelse med  

 sikkerhed og sundhed under arbejdet.
 Der skal især instrueres og oplæres i, hvad signalgivningen betyder,  

 navnlig når der indgår ord i denne, samt i, hvordan man skal forholde sig i  

 almindelighed og i særlige situationer.
Artikel 8 Høring af arbejdstagerne og disses deltagelse I overensstemmelse med bestemmelserne i artikel 11 i direktiv 89/391/EØF  

 skal arbejdstagerne og/eller disses repræsentanter høres om og deltage i alle  

 forhold, som omfattes af nærværende direktiv, herunder dettes bilag I til IX.
FORSKELLIGE BESTEMMELSER Artikel 9 Tilpasning af bilagene Den tekniske tilpasning af bilag I til IX som følge af:
- Vedtagelse af direktiver om teknisk harmonisering og standardisering i  

 forbindelse med design og fremstilling af midler eller anordninger til  

 signalgivning i forbindelse med sikkerhed og sundhed under arbejdet - den tekniske udvikling, udviklingen inden for internationale  

 bestemmelser og specifikationer samt indvundne erfaringer inden for  

 signalgivning i forbindelse med sikkerhed og sundhed under arbejdet foretages  

 efter fremgangsmåden i artikel 17 i direktiv 89/391/EØF.
Artikel 10 1. Direktiv 77/576/EØF ophæves med virkning fra den  

 dato, der er fastsat i artikel 11, stk. 1, første afsnit.
 For de i artikel 5 nævnte tilfælde finder det dog fortsat anvendelse  

 indtil senest atten måneder efter denne dato.
 2. Henvisninger til det ophævede direktiv gælder som  

 henvisninger til tilsvarende bestemmelser i nærværende direktiv.
Artikel 11 Afsluttende bestemmelser 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den 24. juni 1994.
 De underretter straks Kommissionen herom.
2. Når medlemsstaterne vedtager disse love og  

 administrative bestemmelser, skal de indeholde en henvisning til dette  

 direktiv, eller de skal ved offentliggørelsen ledsages af en sådan  

 henvisning.
De nærmere regler for denne henvisning fastsættes af  

 medlemsstaterne.
 3. Medlemsstaterne meddeler Kommissionen teksten til  

 de nationale retsforskrifter, som de allerede har udstedt eller udsteder på  

 det område, der er omfattet af dette direktiv.
 4. Medlemsstaterne forelægger hvert femte år  

 Kommissionen en rapport om den praktiske gennemførelse af dette direktiv med  

 anførelse af de af arbejdsmarkedets parter fremførte synspunkter.
 Kommissionen underretter Europa-Parlamentet, Rådet og Det Økonomiske og  

 Sociale Udvalg samt Det Rådgivende Udvalg for Sikkerhed, Hygiejne og  

 Sundhedsbeskyttelse på Arbejdspladsen om indholdet af denne rapport.
 5. Kommissionen forelægger regelmæssigt  

 Europa-Parlamentet, Rådet og Det Økonomiske og Sociale Udvalg en rapport om  

 gennemførelsen af dette direktiv under hensyntagen til stk. 1, 2, 3 og 4.
Artikel 12 Dette direktiv er rettet til medlemsstaterne.
 Udfærdiget i Luxembourg, den 24. juni  

 1992.
På Rådets vegne Jose da SILVA PENEDA Formand BILAG I GENERELLE MINIMUMSFORSKRIFTER FOR SIGNALGIVNING I FORBINDELSE MED  

 SIKKERHED OG SUNDHED UNDER ARBEJDET 1. Indledende bemærkninger 1.1. Når signalgivning i forbindelse med sikkerhed og sundhed kræves i  

 henhold til den generelle bestemmelse i direktivets artikel 3, skal den være  

 i overensstemmelse med de specifikke krav i bilag II til IX.
 1.2. I dette bilag indføres disse krav, de forskellige former for  

 anvendelse af signalgivning i forbindelse med sikkerhed og sundhed beskrives,  

 og de generelle regler om alternativ og supplerende anvendelse nævnes.
 1.3. Signalgivning i forbindelse med sikkerhed og sundhed må kun anvendes  

 til at give den besked eller oplysning, der er specificeret i direktivet.
2. Signalgivningens forskellige former 2.1 Permanent signalgivning 2.1.1. I forbindelse med forbud, advarsler og påbud samt placering og  

 identificering af rednings- og førstehjælpsudstyr skal der anvendes permanent  

 signalgivning i form af sikkerhedsskilte.
 Til at vise, hvor der findes brandslukningsudstyr, og hvilken slags udstyr  

 der er tale om, skal der anvendes permanente sikkerhedsskilte og/eller  

 afmærkning med sikkerhedsfarve.
 2.1.2. Mærkningen på beholdere og rør skal foretages som fastsat i bilag  

 III.
 2.1.3. Signalgivningen ved forhindringer, som man kan støde imod, og  

 signalgivningen på steder, hvor der er risiko for, at man kan styrte ned,  

 skal være en permanent signalgivning i form af sikkerhedsskilte og/eller  

 afmærkning med sikkerhedsfarve.
 2.1.4. Afmærkning af færdselsveje skal være permanent og skal foretages  

 ved hjælp af en sikkerhedsfarve.
2.2. Lejlighedsvis signalgivning 2.2.1. Signalering af akutte farer, tilkaldelse af personer til udførelse  

 af særlige opgaver samt evakuering af personer er en form for lejlighedsvis  

 signalgivning, til hvilken der skal anvendes lyssignaler, lydsignaler  

 og/eller mundtlige anvisninger, og der skal tages højde for alternativ og  

 supplerende anvendelse som omhandlet i punkt 3.
 2.2.2. Dirigeringen af personer, der udfører manøvrer, som indebærer en  

 risiko eller fare, er en form for lejlighedsvis signalgivning, der skal  

 udføres ved hjælp af tegngivning og/eller mundtlige anvisninger.
3. Alternativ og supplerende anvendelse af  

 signalgivning 3.1. Hvis virkningen er den samme, kan der frit vælges mellem:
- sikkerhedsfarve eller sikkerhedsskilt til at angive risici i forbindelse  

 med ujævnheder eller højdeforskelle - lyssignaler, lydsignaler og mundtlige anvisninger - tegngivning og mundtlige anvisninger.
 3.2. Nogle former for signalgivning kan anvendes samtidig, nemlig:
- lyssignaler og lydsignaler - lyssignaler og mundtlige anvisninger - tegngivning og mundtlige anvisninger.
 4. Angivelserne i nedenstående skema gælder for alle  

 former for signalgivning, i hvilke indgår en sikkerhedsfarve.
 5. Virkningen af en given form for signalgivning må  

 ikke forringes på grund af:
 5.1. tilstedeværelsen af et andet signal eller en anden lys- eller  

 lydkilde af samme art, som kan virke forstyrrende for øjnene eller hørelsen,  

 hvilket navnlig betyder:
5.1.1. at man skal undgå at placere for mange skilte i umiddelbar nærhed  

 af hinanden 5.1.2. at der ikke samtidig må anvendes to lyssignaler, som kan forveksles 5.1.3. at der ikke må anvendes et lyssignal i nærheden af en anden mindre  

 kraftig lyskilde 5.1.4. at der ikke samtidig må anvendes to lydsignaler 5.1.5. at der ikke må anvendes et lydsignal, hvis baggrundsstøjen er for  

 kraftig 5.2. midler eller anordninger til signalgivning i en dårlig udformning, i  

 et utilstrækkeligt antal, med en dårlig placering, i en dårlig tilstand eller  

 med en ukorrekt funktion.
 6. Midler og anordninger til signalgivning skal efter  

 omstændighederne regelmæssigt rengøres, vedligeholdes, afprøves, repareres og  

 eventuelt udskiftes, således at de bevarer deres særlige egenskaber og hele  

 tiden er i funktionsdygtig stand.
 7. Antallet og placeringen af de midler eller  

 anordninger til signalgivning, der tages i anvendelse, skal afpasses efter  

 omfanget af de pågældende risici eller farer eller af det berørte område.
 8. Signalgivning, der kræver energitilførsel, skal  

 være tilsluttet en anden energikilde i tilfælde af, at den normale  

 energitilførsel afbrydes, medmindre risikoen forsvinder samtidig med, at  

 energitilførslen afbrydes.
 9. Et lys- og/eller lydsignal angiver, at der ved  

 igangsætningen er påbegyndt en planlagt aktion; og signalets varighed skal  

 svare til aktionens varighed.
 Lys- eller lydsignaler skal tilkobles igen umiddelbart efter hver brug.
 10. Lys- og lydsignaler skal inden ibrugtagningen  

 underkastes kontrol med henblik på at konstatere, om de er i funktionsdygtig  

 stand og virker efter hensigten; disse anordninger skal derefter i fornødent  

 omfang afprøves med regelmæssige mellemrum.
 11. I de tilfælde hvor de berørte arbejdstagere har  

 forringede muligheder for at høre eller se, f.eks. under brug af personlige  

 værnemidler, skal der træffes passende foranstaltninger for at supplere eller  

 erstatte det omhandlede signal.
 12. Områder, rum eller aflukker, der anvendes til  

 oplagring af store mængder farlige stoffer eller præparater, skal være  

 angivet med et passende advarselsskilt, der vælges blandt skiltene i bilag  

 II, punkt 3.2, eller være afmærket i overensstemmelse med bilag III, punkt 1,  

 medmindre etiketterne på selve emballagerne eller beholderne er  

 tilstrækkelige i dette øjemed.
BILAG II MINIMUMSFORSKRIFTER FOR SIKKERHEDSSKILTE 1. Væsentlige krav 1.1. Med hensyn til udformning og farvevalg skal sikkerhedsskiltene være i  

 overensstemmelse med punkt 3, svarende til de enkelte sikkerhedsskiltes  

 formål (forbudsskilte, advarselsskilte, påbudsskilte, redningsskilte samt  

 skilte vedrørende ildslukningsmateriel).
 1.2. Piktogrammerne skal være så enkle som muligt, og detaljer, der ikke  

 bidrager til forståelsen, skal udelades.
 1.3. De anvendte piktogrammer kan afvige en smule fra eller gøres mere  

 detaljerede end illustrationerne i punkt 3, under forudsætning af at de har  

 en tilsvarende betydning og ikke bliver vanskeligere at forstå.
 1.4. Sikkerhedsskiltene skal være fremstillet af et materiale, der bedst  

 muligt kan modstå slag, dårlige vejrforhold og andre belastninger fra det  

 omgivende miljø.
 1.5. Sikkerhedsskiltene skal være af en sådan størrelse og farve- og  

 lysegenskaberne af en sådan art, at skiltene let kan ses og forstås.
2. Anvendelse af sikkerhedsskilte 2.1. Sikkerhedsskiltene skal i princippet placeres i en højde og på en  

 måde, der er passende i forhold til synsvinklen, idet der tages hensyn til  

 eventuelle forhindringer, enten ved indgangen til et område, hvor det  

 generelt er risikabelt at færdes, eller i umiddelbar nærhed af en given  

 risiko eller en given genstand, og de skal placeres på et veloplyst, let  

 tilgængeligt og iøjnefaldende sted.
 Med forbehold af direktiv 89/654/EØF skal der, hvor den naturlige  

 belysning er utilstrækkelig, anvendes selvlysende farver, reflekterende  

 materialer eller kunstig belysning.
 2.2. Når den situation, der begrundede opsætningen af sikerhedsskiltet  

 ikke længere foreligger, skal sikkerhedsskiltet fjernes.
3. Skilte 3.1. Forbudsskilte - Væsentlige krav:
- rund form - sort piktogram på hvid bund, rød kant og rød bjælke (der går nedad fra  

 venstre mod højre tværs over piktogrammet i en vinkel på 45 grader i forhold  

 til vandret) (den røde farve skal dække mindst 35% af skiltets overflade).
3.2. Advarselsskilte Væsentlige krav:
- Trekantet form - sort piktogram på gul bund, sort kant (den gule farve skal dække mindst  

 50% af skiltets overflade).
3.3. Påbudsskilte Væsentlige krav:
- rund form - hvidt piktogram på blå bund (den blå farve skal dække mindst 50% af  

 skiltets overflade).
3.4. Redningsskilte Væsentlige krav:
- rektangulær eller kvadratisk form - hvidt piktogram på grøn bund (den grønne farve skal dække mindst 50% af  

 skiltets overflade).
3.5. Skilte vedrørende ildslukningsmateriel Væsentlige krav:
- rektangulær eller kvadratisk form - hvidt piktogram på rød bund (den røde farve skal dække mindst 50% af  

 skiltets overflade).
BILAG III MINIMUMSFORSKRIFTER FOR AFMÆRKNING AF BEHOLDERE OG RØRSYSTEMER 1. Beholdere, der anvendes på arbejdsstedet, og som  

 indeholder farlige stoffer eller præparater som defineret i Rådets direktiv  

 67/548/EØF (* 10) og 88/379/EØF (* 11), og beholdere, der anvendes til  

 oplagring af sådanne farlige stoffer eller præparater, samt synlige  

 rørsystemer, der indeholder eller leder sådanne farlige stoffer og  

 præparater, skal være forsynet med en mærkning/etikettering (piktogram eller  

 symbol på en bundfarve) som fastsat i disse direktiver.
 Første afsnit finder ikke anvendelse på beholdere, der anvendes kortvarigt  

 under arbejdet, eller beholdere, hvis indhold udskiftes hyppigt, forudsat at  

 der træffes passende alternative foranstaltninger, f.eks. i form af  

 underretning, oplæring eller instruktion, der garanterer det samme  

 beskyttelsesniveau.
 Den i første afsnit nævnte afmærkning kan:
- erstattes af advarselsskilte som vist i bilag II, med samme piktogram  

 eller symbol - suppleres med yderligere oplysninger som f.eks. det farlige stofs eller  

 præparats navn og/eller formel samt nærmere oplysninger om risikoen - for transport af beholderne på arbejdsstedet suppleres med eller  

 erstattes af de skilte, som anvendes i EF i forbindelse med transport af  

 farlige stoffer og præparater.
 2. Afmærkningen skal placeres som følger:
- på den eller de synlige sider - i form af skilte, selvklæbende mærker eller påmalinger.
 3. De væsentlige krav, som er omhandlet i bilag II,  

 punkt 1.4, samt bestemmelserne i bilag II, punkt 2, vedrørende anvendelse af  

 skilte, gælder i givet fald også for den mærkning/etikettering, der er  

 omhandlet i punkt 1 i dette bilag.
 4. Afmærkningen af rør skal anbringes på et synligt  

 sted i nærheden af de steder, der frembyder størst fare, såsom ventiler og  

 samlinger, og med passende mellemrum, jf. dog punkt 1, 2 og 3.
 5. Områder, rum eller aflukker, der anvendes til  

 oplagring af store mængder farlige stoffer eller præparater, skal være  

 angivet med et passende advarselsskilt, der vælges blandt skiltene i bilag  

 II, punkt 3.2, eller være afmærket i overensstemmelse med bilag III, punkt 1,  

 medmindre etiketterne på de forskellige emballager eller beholdere er  

 tilstrækkelige i dette øjemed under hensyn til bilag II, punkt 1.5,  

 vedrørende størrelsen.
 Oplagringer af en række farlige stoffer eller præparater kan angives ved  

 et advarselsskilt almindelig fare.
 Ovennævnte skilte eller mærkning/etikettering skal alt efter  

 omstændighederne placers ved oplagringsområdet eller på døren ind til  

 oplagringsrummet.
BILAG IV MINIMUMSFORSKRIFTER FOR AFMÆRKNING OG PLACERING AF ILDSLUKNINGSMATERIEL 1. Indledende bemærkning Dette bilag finder anvendelse på materiel, som udelukkende anvendes til  

 slukning af ild.
 2. Brandslukningsmateriel skal farvemærkes, og dets  

 placering skal angives ved hjælp af et skilt og/eller en farvemærkning af de  

 områder, hvor det er placeret, eller ved indgangen til disse.
 3. Til afmærkning af dette udstyr anvendes rødt.
 Den røde farve skal dække en så stor del af overfladen, at udstyret bliver  

 let genkendeligt.
 4. De i bilag II, punkt 3.5, omhandlede skilte skal  

 anvendes til at vise placeringen af dette materiel.
BILAG V MINIMUMSFORSKRIFTER FOR AFMÆRKNING AF FORHINDRINGER OG STEDER, DER  

 FREMBYDER EN FARE, SAMT AF FÆRDSELSVEJE 1. Afmærkning af forhindringer og steder, der  

 frembyder en fare 1.1. De steder på en virksomheds bebyggede område, som arbejdstagerne  

 færdes på i forbindelse med deres arbejde, og hvor der er risiko for at støde  

 mod forhindringer eller risiko for nedfaldende genstande, eller at personer  

 kan falde ned, skal afmærkes ved hjælp af gul- og sortstribede eller rød- og  

 hvidstribede bånd.
 1.2. Afmærkningens dimensioner skal afpasses efter størrelsen af den  

 forhindring eller det sted, der frembyder en fare.
 1.3. De gule og sorte eller røde og hvide striber skal have en hældning på  

 ca. 45 og skal være omtrent lige brede.
 1.4. Eksempel:
2. Afmærkning af færdselsveje 2.1. Når lokalernes anvendelse og udstyr gør det påkrævet af hensyn til  

 arbejdstagernes beskyttelse, skal færdselsveje, der benyttes af køretøjer,  

 være klart afmærket med en uafbrudt stribe i en tydelig farve, helst hvid  

 eller gul, valgt under hensyntagen til underlagets farve.
 2.2. Ved stribernes placering skal tages hensyn til den for sikkerheden  

 nødvendige afstand mellem køretøjerne og genstande, der befinder sig i  

 nærheden, samt mellem fodgængere og køretøjer.
 2.3. Færdselsveje i fri luft i virksomhedens bebyggede områder skal  

 ligeledes om nødvendigt være afmærket, medmindre de er afgrænset eller  

 flisebelagt på passende vis.
BILAG VI MINIMUMSFORSKRIFTER FOR LYSSIGNALER 1. Væsentlige krav 1.1. Det lys, der udsendes af et signal, skal under hensyntagen til  

 betingelserne for benyttelse heraf danne en passende kontrast til  

 omgivelserne uden at blænde på grund af for stor lystæthed og uden at være  

 vanskeligt synligt på grund af utilstrækkelig lystæthed.
 1.2. Den lysende overflade, hvorfra der udsendes et signal, kan være  

 ensfarvet eller forsynet med et piktogram på en bestemt baggrundsfarve.
 1.3. Den ensfarvede bund skal være i overensstemmelse med listen over  

 farvernes betydning som anført i bilag I, punkt 4.
 1.4. Hvis et signal er forsynet med et piktogram, skal dette være i  

 overensstemmelse med de regler, der gælder for det pågældende sikkerhedsskilt  

 som anført i bilag II.
2. Særlige regler for anvendelse 2.1. Hvis en anordning kan udsende et konstant og et blinkende lyssignal,  

 skal det blinkende lyssignal i forhold til det konstante lyssignal angive en  

 højere grad af fare, eller at det i højere grad haster med at gribe ind.
 I et blinkende lyssignal skal hvert blink vare så længe og blinkene komme  

 med en sådan hyppighed:
- at meddelelsen forstås fuldt ud - og enhver forveksling med andre lyssignaler eller med et konstant  

 lyssignal undgås.
 2.2. Hvis der anvendes et blinkende lyssignal i stedet for eller sammen  

 med et lydsignal, skal der anvendes en identisk signalkode.
 2.3. Hvor der er tale om lyssignaler til angivelse af kritiske  

 faresituationer, skal disse gøres til genstand for en særlig kontrol eller  

 udstyres med en reservelampe.
BILAG VII MINIMUMSFORSKRIFTER FOR LYDSIGNALER 1. Væsentlige krav 1.1. Et lydsignal skal:
 1.2. Hvis et anlæg kan udsende et lydsignal med varierende og ensartet  

 frekvens, skal den varierende frekvens anvendes til i forhold til den  

 ensartede frekvens at angive et højere fareniveau eller en større  

 nødvendighed af den indgriben eller handling, der anmodes om eller kræves.
2. Koder Evakueringslydsignaler skal være uafbrudte.
BILAG VIII MINIMUMSFORSKRIFTER FOR MUNDTLIGE ANVISNINGER 1. Væsentlige krav 1.1. En mundtlig anvisning i form af korte meddelelser, sætninger,  

 ordgrupper og/eller isolerede ord, eventuelt i kodeform, sendes fra den  

 talende til en eller flere tilhørere.
 1.2. Mundtlige budskaber skal være så korte, enkle og klare som muligt;  

 den talende skal i tilstrækkelig grad være i stand til at formulere sig og  

 tilhøreren eller tilhørerne i tilstrækkelig grad i stand til at høre, for at  

 den mundtlige anvisning skal kunne opfattes.
 1.3. Den mundtlige anvisning sendes direkte (ved brug af den menneskelige  

 stemme) eller indirekte (den menneskelige stemme eller en syntetisk stemme,  

 der udsendes via et dertil beregnet apparat eller anlæg).
2. Særlige regler for anvendelse 2.1. Det berørte personale skal kende den sprogbrug, der anvendes, for at  

 kunne udsende og fuldt ud forstå det mundtlige budskab og for på baggrund af  

 budskabet at kunne forholde sig som påkrævet med hensyn til sikkerhed og  

 sundhed.
 2.2. Hvis mundtlige anvisninger anvendes i stedet for eller som supplement  

 til tegngivning, skal der anvendes ordkoder som f.eks.:
- start: til at angive, at styringen overtages - stop: til at afbryde eller afslutte bevægelsen - afslutning: til at afslutte manøvrerne - op: til at få en byrde hævet - ned: til at få en byrde sænket - fremad tilbage Bevægelsesretningen skal koordineres til højre med den  

 tilsvarende tegngivning til venstre:
- fare: til at angive nødstop - hurtigt: til at fremskynde en bevægelse af sikkerhedshensyn.
BILAG IX MINIMUMSFORSKRIFTER FOR TEGNGIVNING 1. Krav Tegngivning skal være præcis, enkel, bestå af store bevægelser, være let  

 at udføre og forstå og være absolut entydig.
 Hvis begge arme bruges samtidig, skal de bruges symmetrisk, og der må kun  

 gives et tegn ad gangen.
 Under forudsætning af at ovennævnte krav overholdes, kan de tegn, der  

 anvendes, afvige en smule fra eller være mere detaljerede end de tegn, der er  

 opført i punkt 3, hvis deres betydning og forståelse er mindst lige så klar.
2. Særlige regler for anvendelse af tegn 2.1. Den person, der afgiver et signal, kaldet signalmand, giver i  

 forbindelse med manøvrering af en byrde instrukser ved hjælp af tegn til en  

 modtager, kaldet operatør.
 2.2. Signalmanden skal kunne se, hvad der skal manøvreres, og følge den  

 manøvrerede genstand med øjnene, uden at han derved udsættes for fare i  

 forbindelse med manøvreringen.
 2.3. Signalmanden skal udelukkende koncentrere sig om at give instrukser i  

 forbindelse med manøvreringen og sikkerheden for de arbejdstagere, der  

 befinder sig i umiddelbar nærhed.
 2.4. Hvis de betingelser, der er anført i punkt 2.2, ikke er opfyldt, skal  

 der anvendes flere signalmænd.
 2.5. Operatøren skal standse op under manøvreringen for at bede om nye  

 instrukser, når han ikke udfører de modtagne ordrer på en tilstrækkelig  

 sikker måde.
2.6.  Tilbehør ved tegngivning Signalmanden skal let kunne genkendes af operatøren.
 Signalmanden skal bære en eller flere beklædningsgenstande eller lignende,  

 som gør ham let genkendelig, f.eks. jakke, hjelm, manchetter, armbind, eller  

 være forsynet med slikkepind.
 De nævnte beklædningsgenstande eller lignende skal have en stærk farve,  

 helst den samme farve, som udelukkende anvendes af signalmanden.
3. Koder, der skal anvendes ved tegngivning Indledende bemærkning:
 De nedenfor anførte koder udelukker ikke anvendelsen af andre kodesystemer  

 inden for særlige aktivitetsområder, hvis disse koder anvendes på  

 fællesskabsniveau og vedrører de samme manøvrer.
 (* 1) Forskriften indeholder bestemmelser, der gennemfører Rådets direktiv  

 nr. 92/58/EØF, EF-Tidende 1992 L 245 s. 23.
(* 2) EFT nr.
C 53 af 28.2.1991, s. 42, og EFT nr.
C 279 af 26.10.1991, s.  

 13.
(* 3) EFT nr.
C 240 af 16.9.1991, s. 102, og EFT nr.
C 150 af 15.6.1992.
(* 4) EFT nr.
C 159 af 17.6.1991, s. 9.
(* 5) EFT nr.
C 28 af 3.2.1988, s. 3.
(* 6) EFT nr.
L 229 af 7.9.1977, s. 12. Direktivet er senest ændret ved  

 Kommissionens direktiv 79/640/EØF (EFT nr.
L 183 af 19.7.1979, s. 11).
(* 7) EFT nr.
C 28 af 3.2.1989, s. 1.
(* 8) EFT nr.
L 183 af 29.6.1989, s. 1.
(* 9) EFT nr.
L 185 af 9.7.1974, s. 15.
(* 10) EFT nr.
L 196 af 16.8.1967, s. 1.
(* 11) EFT nr.
L 187 af 16.7.1988, s. 14.
