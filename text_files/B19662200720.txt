Afskrift med ændringer Forskrifter for special-fabrik for fremstilling af råt, detailemballeret,  

 dybfrosset kød som hundefoder.
 1. Virksomheden, der autoriseres i henhold til lov nr.  

 424 af 30. juni 1922, må kun modtage råvarer, for hvilke kravet om  

 destruktion kan frafaldes, jf. lovens § 1, første stykke.
 Dette skal forstås således, at der kun - direkte fra eksportslagteri - må  

 modtages »dyrefoder« (jf. § 15, stk. 3, i bekendtgørelse af 27.  

 september 1974 om kød m.m. til hjemmemarkedet) og heraf kun sådanne dele, som  

 nærmere specificeres af Veterinærdirektoratet efter drøftelse med  

 virksomheden.
Virksomheden skal træffe fornøden aftale med det pågældende slagteri til sikring af, at råvaren på slagteriet opsamles og behandles under forsvarlige forhold, herunder beskyttes mod forurening og kimformering.
Der må modtages fiskemel og kødbenmel.
Andre råvarer må kun modtages efter  

 skriftlig tilladelse fra Veterinærdirektoratet (det bemærkes, at fjerkræ og  

 kaniner eller dele heraf ikke kan forventes tilladt).
2. Råvaren, der skal afhentes af virksomheden på de  

 pågældende eksportslagterier i transportmiddel godkendt af  

 Veterinærdirektoratet, skal være af ubetinget god friskhedstilstand.
Råvarer,  

 som ikke måtte opfylde dette krav skal opbevares i særskilt dertil godkendt  

 rum og skal snarest afhændes direkte til en destruktionsanstalt, der er  

 autoriseret til modtagelse af kadavere.
 3. Alle modtagne råvarer (bortset fra sådanne, der  

 afvises til destruktion, jf. stk. 2) skal opbevares (i tynde lag på  

 metalbakker) i virksomhedens kølerum ved temp. så nær 0 grader som muligt og  

 højst +4 grader C.
 Råvaren skal oparbejdes så hurtigt som muligt, det vil sige på  

  modtagelsesdagen eller senest dagen efter.
4. Hoveder skal flækkes og derefter renses blandt  

 andet i vasketromle.
Tilsvarende rensning (evt. efter spaltning) skal  

 foretages af struber, luftrør, spiserør, maver o.lign.
 5. Varen skal tilsættes pulveriseret trækul i en sådan  

 mængde, at kornene er let erkendelig i færdigvaren.
 6. Forarbejdningslokalet skal være temperaturreguleret  

 (højst +10 grader C).
 7. Råvaren skal findeles, pakkes i detailemballage og  

 omgående dybfryses (til -18 grader C eller lavere) og lægges på frostlager  

 (ved -18 grader C eller lavere).
8. Mærkning: Detailpakningerne skal være forsynet med  

 en etikette, hvis påtryk forud er godkendt af Veterinærdirektoratet.
På  

 etiketten skal tydeligt være angivet.
 1. Varebetegnelse (med evt. specifikation).
 2. Virksomhedens navn eller ordene »fremstillet  

 for« og derefter firmaet, for hvem varen er fremstillet.
 3. Virksomhedens autorisationsnummer.
 4. Ordene »Dyrefoder« og »Animal  

 Food«.
 5. Fremstillingsdato i kode.
 6. Vejledning om varens anvendelse.
 7. Oplysning om, at varen er dybfrosset og skal  

 opbevares i dybfrosset stand.
8. Oplysning om, at varen kun må forhandles i hele  

 pakninger.
Engros emballagens mærkning skal ligeledes godkendes af  

 Veterinærdirektoratet.
 9. Attestationer ved eksport kan kun udstedes for  

 varer, der eksporteres direkte fra virksomheden, og kun sådanne attester,  

 hvis formular er godkendt af veterinærdirektoratet, må udstedes.
 10. Virksomheden skal sikre, at varen ved opbevaring  

 og forsendelse bevares i dybfrosset stand.
11. Kontrol: Kontrollen udøves af  

 Veterinærdirektoratet gennem den ved virksomheden af landbrugsministeriet  

 ansatte tilsynsførende dyrlæge (med hjælp af tilsynsassistenten). Dyrlægen er  

 berettiget til at udtage prøver til nærmere undersøgelse på  

 Hygiejnisk-bakteriologisk laboratorium, Den kgl.
Veterinær- og  

 Landbohøjskole, Bülowsvej 13, København V., (ved jernbaneforsendelse:  

 Frederiksberg st.). Udgiften til sådanne undersøgelser påhviler virksomheden.
 12. Veterinærdirektoratet kan fastsætte yderligere  

 regler for virksomhedens drift, herunder om forsyning med varmt vand og koldt  

 vand, om rengøring og desinfektion af lokaler, inventar og redskaber m.v.
