(RDF) Ved noteveksling i Nairobi den 9. og 29. november 1983 er der indgået en  

 overenskomst mellem Danmark og Kenya, ifølge hvilken den danske regering i  

 årene 1983-1988 vil yde et bidrag på 56 millioner kroner til en fond til  

 fremme af udviklingen i landdistrikterne.
Af fondens midler gives støtte til  

 udviklingsfremmende lokale projekter som f.eks. bygning af kvægbade, anlæg af  

 mindre planteskoler, erosionsbekæmpelse, bygning af mindre broer og dæmninger  

 samt anlæg af fiskedamme og skovbeplantninger.
