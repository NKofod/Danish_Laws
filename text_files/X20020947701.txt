Dispensation til anvendelse af  

 realisationsprincip for finansielle kontrakter Ansøgeren søgte om dispensation til at anvende  

 realisationsprincip på finansielle kontrakter vedr. fysiske varer samt  

 valutakontrakter indgået til afdækning af valutarisiko på  

 varekontrakterne.
Man ønsker dispensation til at anvende  

 realisationsprincip fra og med indkomståret 1999.
Faktiske omstændigheder Virksomheden handler i form af aftaler om spotkøb og -salg.
Fra  

 1999 har virksomheden også indgået finansielle kontrakter om  

 køb og salg af varer.
Disse kontrakter afvikles ved  

 differenceafregning, og er en finansiel afdækning af den fysiske  

 handel.
 De finansielle kontrakter er alle indgået for at opfylde  

 virksomhedens leveringsforpligtelser.
 Virksomheden har behandlet kontrakterne efter realisationsprincippet, da  

 man har anset kontrakterne som en integreret del af virksomheden og ikke som  

 selvstændige aktiver i skattemæssig henseende.
Virksomheden handler også finansielle vare-kontrakter på  

 børsen i bl.a.
Oslo.
I denne forbindelse påtager virksomheden  

 sig en valutarisiko i NOK og EUR.
Risikoen i NOK har hidtil været  

 dækket af med valutaterminskontrakter.
Ansøgerens argumentation i  

  Kontrakterne har tilknytning til virksomhedens primære drift i  

  Kontrakterne vedrører ydelser, der ikke er leveret/faktureret ved  

 indkomstårets udløb i  

  Lagerprincippet er til væsentlig ulempe for den  

 skattepligtige Ansøger henviser til Ligningsvejledningen og anfører, at det  

 ikke kan have betydning for afgørelsen, at det af vejledningen synes  

 at fremgå, at dispensation kun kan opnås ved valutaaftaler.
Virksomheden indgår både futures og forward-kontrakter.
Hvor  

 future-kontrakterne er forholdvis korte, løber forward-kontrakterne op  

 til flere år.
Future-kontrakterne realiseres senest 3 måneder  

 efter udløbet af indkomståret.
 Af følgende skema fremgår hvilke avancer/tab, der ville  

 være kommet til beskatning, såfremt virksomheden korrekt efter  

 kursgevinstlovens § 33, stk. 2 havde anvendt lagerprincippet i de relevante  

 år.
1999 2000 2001 Resultat af lager på forwards (5.500.000) 7.500.000 35.000.000 Resultat af lager på futures (200.000) (2.500.000) 1.000.000 I alt (5.700.000) 5.000.000 36.000.000 Såfremt realisationsprincippet anvendes, fremkommer der et  

 beløb på ca. 29 mio. kr. til beskatning i 2002. Anvendes derimod  

 lagerprincippet, udløses en skattepligtig avance på 36 mio. kr.  

 i 2001.
 Det er således en væsentlig økonomisk belastning for  

 virksomheden at anvende lagerprincippet.
 Mht. valutaterminskontrakter i NOK anfører ansøger, at det  

 er deres opfattelse, at disse kontrakter automatisk bør følge  

 det princip, der anvendes for vare-kontrakten, da der ellers kan opstå  

 inkonsistens i beregningen af avance/tab i de enkelte år.
 For at undgå administrative komplikationer ansøges også  

 om tilladelse til anvendelse af realisationsprincip på disse  

 kontrakter, skønt de ikke har et væsentlig økonomisk  

 omfang.
Styrelsens afgørelse og begrundelse Efter § 33, stk. 2 kan tilladelse til anvendelse af realisationsprincippet  

 kun "i ganske særlige tilfælde" gives.
Også forarbejderne  

 til bestemmelsen lægger op til, at praksis med hensyn til  

 dispensationer skal administreres restriktivt.
I vurderingen af, om  

 tilladelse til anvendelse af realisationsprincip kan gives, indgår  

 flere momenter.
Af kursgevinstlovens § 33, stk. 2 fremgår  

 således, at kontrakten skal være indgået som led i  

 virksomhedens primære drift, og at anvendelse af lagerprincippet skal  

 være til væsentlig økonomisk ulempe for ansøgeren.  

 Disse to krav er ufravigelige i forhold til indrømmelse af  

 dispensation.
Efter praksis kan andre momenter også indgå i vurderingen, en  

 række af disse er oplistet i TfS 1994.286, der er skatteministeriets  

 kommentar til en konkret afgørelse.
Denne kommentar er refereret i  

 Ligningsvejledningen.
Dispensation kan også indrømmes for andre  

 kontrakter end valutakontrakter.
Den refererede kommentar oplister  

 udelukkende en række momenter, for hvilke det gælder, at der kan  

 forventes dispensation, hvis de er opfyldt.
Det er dermed heller ikke en  

 generel betingelse for dispensation, at der er tale om en valutakontrakt.
 Det findes, at vare-kontrakterne samt de fornødne valutakontrakter  

 er knyttet til virksomhedens primære drift, og at de afdækker  

 virksomhedens kommercielle risiko på et marked med store sæson-  

 og vejrafhængige prisudsving.
 Fra år 2001 findes kontrakternes samlede omfang at være  

 øget til en grad, hvor afregning af skat efter lagerprincippet er en  

 væsentlig ulempe for virksomheden.
 § 33, stk. 2 er ikke en regel om "principskifte". Dermed er det ikke  

 muligt, at den skattemæssige behandling af en kontrakt først  

 sker efter lagerprincip og herefter overgår til realisationsprincip.  

 Dette taler for, at lagerprincippet fortsat skal anvendes på de  

 kontrakter, der er indgået i 1999 og 2000.
Ulempen af lagerprincippet opstår imidlertid ved en akkumulering af  

 samtlige virksomhedens kontrakter såvel nye kontrakter som kontrakter  

 indgået i et af de tidligere år med lang løbetid.
Det vil  

 sige, at det ikke kun er kontrakter indgået i 2001, der medfører  

 væsentlig økonomisk ulempe for virksomheden.
 Alle virksomhedens kontrakter samt valutakontrakter i direkte tilknytning  

 hertil - såvel de kontrakter, der er indgået i indkomståret  

 2001, som de, der er indgået tidligere - skal derfor på baggrund  

 af denne dispensation, behandles efter realisationsprincippet.
 Det bemærkes, at såfremt virksomheden - som foreskrevet i §  

 33, stk. 1 - havde anvendt lagerprincip på kontrakterne fra 1999 til  

 2000, ville disse år derfor skulle genoptages.
