Bekendtgørelse om ændring af bekendtgørelse om begrænsning af salg og anvendelse af creosot § 1 I bekendtgørelse nr. 665 af 4. juli 1996 om begrænsning af salg og anvendelse af creosot, som ændret ved bekendtgørelse nr. 535 af 18. juni 2003, foretages følgende ændringer:
 1. Indledningen affattes således:
»I medfør af § 30, § 45, stk. 1, § 59, stk. 4, og § 60 i lov om kemiske stoffer og produkter, jf. lovbekendtgørelse nr. 1755 af 22. december 2006, som ændret ved lov nr. 97 af 10. februar 2009, fastsættes:« 2. § 1, stk. 2, ophæves.
 3. § 2, stk. 2, affattes således:
»Stk. 2. Reglen i stk. 1 gælder ikke kemiske stoffer og produkter indeholdende creosot til træbeskyttelse omfattet af bilag XVII til Europa-Parlamentets og Rådets forordning nr. 1907/2006/EF af 18. december 2006.« 4. § 3, stk. 2, affattes således:
»Stk. 2. Reglen i stk. 1 gælder ikke træ behandlet med creosot omfattet af bilag XVII til Europa-Parlamentets og Rådets forordning nr. 1907/2006/EF af 18. december 2006.« § 2 Bekendtgørelsen træder i kraft den 14. september 2009.
