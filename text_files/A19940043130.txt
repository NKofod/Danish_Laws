 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I straffeloven, jf. lovbekendtgørelse nr. 886 af 30. oktober 1992,  

 indsættes i § 252 som stk. 2:
» Stk. 2.  På samme måde straffes den, der på  

 hensynsløs måde gentagne gange eller under i øvrigt særligt skærpende  

 omstændigheder forvolder fare for, at nogen smittes med en livstruende og  

 uhelbredelig sygdom.« § 2 Loven træder i kraft den 15. juni 1994.
§ 3 Loven gælder ikke for Færøerne, men kan ved kongelig anordning helt eller  

 delvis sættes i kraft for denne landsdel med de afvigelser, som de særlige  

 færøske forhold tilsiger.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
