Formålet med registeret er at opsamle rekvisitioner på laboratorieanalyser, at danne prøvetagningslister, at indsamle analyseresultater, at kunne besvare forespørgsler fra rekvirenterne på analyseresultater, at udskrive kumulerede svarlister samt at indeholde beskrivelser, der er nødvendige for beregning af analyseresultaterne og for kvalitetskontrol af analyseringen.
Endvidere er formålet med registeret at danne produktionsstatistikker for arbejdstilrettelæggelse og for indberetninger samt at danne grundlag for forskning.
Personkreds: Registeret må kun indeholde oplysninger om personer, som er henvist til, eller som er eller har været til undersøgelse eller behandling på et af Københavns hospitalsvæsens hospitaler.
Endvidere må registeret indeholde oplysninger om prøvemateriale til Københavns sundhedsvæsens hospitaler.
 Ikrafttrædelsesdato: 20/11/1991. Erstatter tidligere forskrifter.
