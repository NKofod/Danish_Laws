I medfør af § 12 i lov nr. 290 af 29. april 1992 om æg og ægprodukter, § 20 i lov nr. 342 af 14. maj 1992 om mælk, mælkeprodukter, margarine m.v. (mælkeproduktloven) og § 25 i lov nr.
 343 af 14. maj 1992 om kød (kødloven) fastsættes:
 § 1.  De kommunale levnedsmiddelkontrolenheder  

 opkræver hos de kontrollerede virksomheder de afgifter, som fastsættes i  

 medfør af § 14 i lov nr. 290 af 29. april 1992 om æg og ægprodukter, § 19 i  

 lov nr. 342 af 15. maj 1992 om mælk, mælkeprodukter, margarine m.v.  

 (mælkeproduktloven) og § 24 i lov nr. 343 af 15. maj 1992 om kød (kødloven)  

 til hel eller delvis dækning af den kontrol, som de kommunale  

 levnedsmiddelkontrolenheder udfører i medfør af bekendtgørelse nr. 1057 af  

 17. december 1993 om varetagelse af kontrollen med æg og ægprodukter,  

 bekendtgørelse nr. 1056 af 17. december 1993 om varetagelse af kontrollen med  

 mælk, mælkeprodukter, margarine m.v. og bekendtgørelse nr. 1058 af 17.  

 december 1993 om varetagelse af kontrollen med visse kødvirksomheder.
 Stk. 2.  Afgifter vedrørende ordinær kontrol, der  

 udføres hos mælkeproducenter, kan opkræves gennem de virksomheder, som fra  

 mælkeproducenter modtager mælk til videreforhandling eller til fremstilling  

 af levnedsmidler.
 § 2.  Veterinærdirektøren kan fastsætte regler for og  

 træffe afgørelse om afgifternes størrelse og deres opkrævning samt om  

 indberetning og årsopgørelse fra levnedsmiddelkontrolenhederne til  

 Veterinærdirektoratet for opkrævningen.
§ 3.  De kommunale levnedsmiddelkontrolenheders  

 afgørelser vedrørende opkrævning af de i § 1 nævnte afgifter kan indbringes  

 for veterinærdirektøren.
Veterinærdirektøren kan ændre de nævnte afgørelser  

 uden, at der foreligger klage.
 Stk. 2.  Veterinærdirektørens afgørelser efter stk. 1,  

 1. pkt., kan ikke indbringes for landbrugs- og fiskeriministeren.
 § 4.  Bekendtgørelsen træder i kraft den 1. januar  

 1995.
