Fremsat den 10. november 2000 af  

 skatteministeren (Ole Stavad) Forslag til Lov om ændring af ligningsloven (Afgift af rentefordel ved penge- og  

 realkreditinstitutters hensættelser) § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 775 af 16. august 2000,  

 foretages følgende ændring:
 1. Efter § 17 D indsættes:
»§ 17 E.
Pengeinstitutter, realkreditinstitutter, der er  

 godkendt i henhold til realkreditloven, kreditinstitutter omfattet af bank-  

 og sparekasselovens kapitel 3 b, Kreditforeningen af Kommuner i Danmark,  

 Danmarks Skibskreditfond og filialer af udenlandske kreditinstitutter  

 omfattet af realkreditlovens § 3 skal betale en afgift til statskassen  

 af saldoen på instituttets hensættelseskonto pr. 1. januar i  

 afgiftsåret.
Afgiftsåret er det år, hvor afgiften forfalder  

 til betaling.
Stk. 2. Ved hensættelseskontoen forstås det  

 regnskabsmæssige beløb, der pr. den 1. januar er hensat til tab  

 på udlån og garantier m.v. efter de for instituttet  

 gældende regnskabsretlige regler.
For udenlandske kreditinstitutter,  

 der ejes af danske selskaber, og herværende filialer af udenlandske  

 kreditinstitutter, der er hjemmehørende i et land inden for  

 EU/EØS, gælder dog, at hensættelsesbeløbet  

 opgøres efter de regnskabsretlige regler, der gælder for  

 tilsvarende kreditinstitutter undergivet Finanstilsynets tilsyn.
Stk. 3. Afgiftssatsen fastsættes en gang årligt og  

 beregnes som halvdelen af markedsrenten gange selskabsskattesatsen delt med  

 100, idet satsen opgøres med to decimaler.
Som markedsrente anvendes  

 den beregnede gennemsnitsrente den 1. januar, jf. kursgevinstlovens  

 § 38. Told- og Skattestyrelsen offentliggør årets  

 afgiftssats senest den 15. januar i afgiftsåret.
 Stk. 4. Reglerne i opkrævningsloven om opkrævning,  

 rente, gebyrer, kontrol, inddrivelse og straf m.v. finder med de i  

 stk. 5 nævnte undtagelser anvendelse.
Stk. 5. Instituttets årsregnskab for regnskabsåret  

 forud for afgiftsåret og instituttets specifikation af  

 hensættelseskonto for udlån og garantier for regnskabsåret  

 forud for afgiftsåret samt angivelse af afgiftsgrundlaget og afgiftens  

 størrelse skal indsendes til de statslige told- og skattemyndigheder  

 senest den 1. juli i afgiftsåret.
Afgiften forfalder til betaling den  

 1. juli i afgiftsåret med seneste rettidige betalingsdag den 15. i  

 forfaldsmåneden.
 Stk. 6. De statslige told- og skattemyndigheder skal genoptage  

 en afgiftsberegning, når den afgiftspligtige fremlægger nye  

 oplysninger, som kan medføre en ændret afgiftsberegning.«.
§ 2 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med 1. januar  

 2001.
Bemærkninger til  

 lovforslaget Almindelige bemærkninger Som et led i udmøntningen af finanslovsaftalen for  

 2001 mellem regeringen (Socialdemokratiet og Det Radikale Venstre),  

 Socialistisk Folkeparti og Enhedslisten foreslås det at halvere penge-  

 og realkreditinstitutternes rentefordel, der følger af, at  

 institutternes hensættelser til tab kan fradrages på et tidligere  

 tidspunkt end det, der følger af skattelovgivningens almindelige  

 regler.
 Forslaget er et led i bestræbelserne på at  

 reducere erhvervslivets kreditfordele.
 Halveringen af penge- og realkreditinstitutternes  

 rentefordel ved hensættelsesreglerne opnås gennem en skematisk  

 beregnet afgift.
 Afgiftssatsen beregnes således, at den svarer til  

 halvdelen af institutternes rentefordel ved at kunne foretage fradrag for de  

 regnskabsmæssige hensættelser.
 Afgiftsgrundlaget er den regnskabsmæssige  

 opgørelse af det beløb, hvormed institutternes  

 hensættelser overstiger de faktisk realiserede tab.
 Afgiften opkræves første gang for  

 afgiftsåret 2001.
Nærværende lovforslag skal ses i  

 sammenhæng med det lovforslag, som Folketinget vedtog den 15. december  

 1998 om hensættelser i penge- og realkreditinstitutter (lov nr. 911 af  

 16. december 1998). Denne lov tilvejebringer et klart lovgrundlag for den  

 skattemæssige behandling af institutternes hensættelser.
Loven er  

 ikke trådt i kraft, da den afventer Europa-Kommissionens  

 godkendelse.
Nærværende lovforslag indeholder ikke forslag  

 om ændring af den gældende praksis om adgang til at foretage  

 fradrag for de regnskabsmæssige hensættelser med  

 skattemæssig virkning og indeholder ej heller ændringer af den  

 endnu ikke ikrafttrådte lovfæstelse af denne praksis.
Men  

 nærværende lovforslag kan have betydning for værdien af det  

 at kunne foretage fradrag for de regnskabsmæssige hensættelser og  

 vil dermed kunne have betydning for Kommissionens vurdering af den  

 lovfæstelse af praksis, som endnu ikke er godkendt.
Provenumæssige konsekvenser Penge- og realkreditinstitutternes hensættelses- og  

 nedskrivningskonti udgjorde ved udgangen af 1999 ca. 33,5 mia. kr.
Niveauet  

 ultimo 1999 er det sidst kendte.
 Med det nuværende gennemsnitlige  

 obligationsrenteniveau på ca. 5,8 pct., og når L 30 om bl.a.  

 nedsættelse af selskabsskattesatsen vedtages, bliver afgiftssatsen 0,87  

 pct. (½ × 5,8 pct. × 30 pct/100).
 Med udgangspunkt i disse forudsætninger vil afgiften  

 blive ca. 290 mill. kr. årligt.
 Den foreslåede fradragsret for afgiften i den  

 selskabsskattepligtige indkomst indebærer samtidig et mindreprovenu  

 på selskabsskatten på ca. 90 mill. kr. årligt,  

 således at der under ét skønnes et årligt  

 merprovenu på ca. 200 mill. kr.
Kommunerne får ikke andel af afgiften.
Den kommunale  

 andel af mindreprovenuet på selskabsskatten andrager ca. 12 mill. kr.  

 årligt.
 Finansårsvirkningen i 2001 skønnes til 200  

 mill. kr.
 Efter fradrag i selskabsskatten bliver provenuet fra  

 afgiften i størrelsesordenen 200 mill. kr.
Administrative konsekvenser for stat, amter og kommuner Lovforslaget skønnes at medføre  

 engangsudgifter for Told * Skat på 300.000 kr.
Derudover skønnes  

 der ikke at være nævneværdige administrative  

 konsekvenser.
Erhvervsøkonomiske konsekvenser Lovforslaget medfører, at de omfattede institutters  

 rentefordel ved hensættelsesfradraget reduceres til det halve.
 Rentefordelen bortfalder imidlertid ikke, hvorfor der  

 fortsat vil være en skattebetinget fordel ved at hensætte til  

 tab.
 Hertil kommer, at penge- og realkreditinstitutterne  

 opnår en netto-fordel som følge af, at selskabsskattesatsen  

 nedsættes til 30 pct.
Administrative konsekvenser for erhvervslivet og borgerne Lovforslaget indebærer, at penge- og  

 realkreditinstitutterne m.v. en gang årligt skal foretage en  

 opgørelse af afgiften.
Endvidere skal institutterne indsende en  

 angivelse heraf samt foretage indbetaling af afgiften.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke i sig selv EU-retlige  

 aspekter.
Lovforslaget skal dog ses i sammenhæng med lov nr. 911 af 16.  

 december 1998 om ændring af kursgevinstloven, skattekontrolloven og  

 skattestyrelsesloven (Hensættelser i penge- og realkreditinstitutter  

 m.fl.), hvis ikrafttræden afventer en godkendelse fra  

 Europa-Kommissionen.
Høring Lovforslaget har ikke været sendt i  

 høring.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Årligt merprovenu på ca. 200 mill.  

 kr.
 Finansårsvirkning i 2001:
Administrative konsekvenser for stat, amter og  

 kommuner Lovforslaget skønnes at medføre engangsudgifter  

 for Told * Skat på 300.000 kr.
Derudover skønnes der ikke at  

 være nævneværdige administrative konsekvenser.
Økonomiske konsekvenser for erhvervslivet Lovforslaget medfører, at de omfattede institutters  

 rentefordel ved hensættelsesfradraget reduceres til det  

 halve.
 Rentefordelen bortfalder imidlertid ikke, hvorfor der fortsat  

 vil være en skattebetinget fordel ved at at hensætte til  

 tab.
 Hertil kommer, at penge- og realkreditinstitutterne  

 opnår en netto-fordel som følge af, at selskabsskattesatsen  

 nedsættes til 30 pct.
Administrative konsekvenser for erhvervslivet Lovforslaget indebærer, at penge- og  

 realkreditinstitutterne m.v. en gang årligt skal foretage en  

 opgørelse af afgiften.
Endvidere skal institutterne indsende en  

 angivelse heraf samt foretage indbetaling af afgiften.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke i sig selv EU-retlige aspekter.  

 Lovforslaget skal dog ses i sammenhæng med lov nr. 911 af 16. december  

 1998 om ændring af kursgevinstloven, skattekontrolloven og  

 skattestyrelsesloven (Hensættelser i penge- og realkreditinstitutter  

 m.fl.).
Bemærkninger til de enkelte  

 bestemmelser Til § 1 Til nr. 1 Til § 17 E, stk. 1 og 2 Det foreslås, at pengeinstitutter,  

 realkreditinstitutter, der er godkendt i henhold til realkreditloven,  

 kreditinstitutter omfattet af bank- og sparekasselovens kapitel 3 b,  

 Kreditforeningen af kommuner i Danmark, Danmarks Skibskreditfond og filialer  

 af udenlandske kreditinstitutter omfattet af realkreditlovens § 3, skal  

 betale en afgift af det beløb, der pr. den 1. januar i  

 afgiftsåret står på instituttets hensættelseskonto.  

 For realkreditinstitutter svarer betegnelsen hensættelseskonto til  

 deres nedskrivningskonto.
Som pengeinstitutter regnes banker, sparekasser og  

 andelskasser, der efter bank- og sparekasselovens § 6 har opnået  

 tilladelse til at drive pengeinstitutvirksomhed.
Som pengeinstitutter regnes  

 dermed også sammenslutninger af andelskasser, jf. bank- og  

 sparekasselovens § 15 f, og udenlandske pengeinstitutter.
Endvidere  

 regnes som pengeinstitutter også filialer af udenlandske  

 pengeinstitutter omfattet af bank- og sparekasselovens § 6 a.  

 Kreditinstitutter omfattet af bank- og sparekasselovens kapitel 3 b er  

 Finansieringsinstituttet for Industri og Håndværk A/S (FIH).  

 Dansk Landbrugs Realkreditfond anses i relation til den foreslåede  

 bestemmelse for godkendt i henhold til realkreditloven.
Penge- og realkreditinstitutter m.v. skal efter de  

 regnskabsretlige regler hvert år foretage de nødvendige og  

 tilstrækkelige hensættelser til tab på udlån og  

 garantier m.v.
Efter skattelovgivningen er udgangspunktet, at tab på  

 udlån og garantier m.v. kan fradrages ved indkomstopgørelsen,  

 når tabet er konstateret eller sandsynliggjort.
I forhold til penge- og  

 realkreditinstitutter accepteres dog efter fast praksis, at institutterne kan  

 fradrage de regnskabsmæssige hensættelser ved  

 indkomstopgørelsen, uagtet at de regnskabsmæssige kriterier for,  

 hvornår en hensættelse er nødvendig, ikke  

 nødvendigvis er sammenfaldende med de skattemæssige kriterier  

 for, hvornår et tab kan fradrages.
Institutterne kan fradrage  

 årets ultimohensættelse og skal samtidig  

 indtægtsføre det foregående års  

 ultimohensættelse.
Udlån og garantier m.v. omfatter dels  

 udlån og garantidebitorer, dels tilgodehavender hos kreditinstitutter  

 og andre poster, der kan indebære en kreditrisiko.
Det foreslås, at halvdelen af den rentefordel, som  

 instituttet opnår ved at kunne fremrykke tabsfradrag via reglerne om  

 fradrag for de regnskabsmæssige hensættelser på udlån  

 og garantier m.v., beskattes i form af en særlig afgiftsbetaling.
Der  

 er tale om en rent skematisk opgørelse, hvor den årlige afgift  

 beregnes af saldoen på instituttets hensættelseskonto pr. 1.  

 januar i afgiftsåret, dvs. af primohensættelsen.  

 Afgiftsbeløbet beregnes ud fra en afgiftssats, der fastsættes en  

 gang årligt.
Om fastsættelse af afgiftssatsen se  

 bemærkningerne til stk. 3. Afgiften tilfalder statskassen.
Når afgiftsgrundlaget er fastsat til saldoen  

 på hensættelseskontoen pr. den 1. januar er begrundelsen, at  

 penge- og realkreditinstitutterne har kalenderårsregnskab.
I forhold  

 til filialer af udenlandske kreditinstitutter, der er hjemmehørende i  

 et land inden for EU/EØS, er det fastsat, at  

 hensættelsesbeløbet skal opgøres efter de  

 regnskabsretlige regler, der gælder for tilsvarende kreditinstitutter  

 undergivet Finanstilsynets tilsyn.
Heri ligger bl.a, at de  

 pågældende filialer i forhold til hensættelsesfradrag og  

 afgiften skal udarbejde en opgørelse baseret på  

 kalenderåret, uanset om de ellers anvender et andet  

 regnskabsår.
Afgiften beregnes på grundlag af de  

 regnskabsmæssige opgørelser.
Det er tilsynsmyndigheden  

 (Finanstilsynet, Indenrigsministeriet) for det pågældende  

 institut, der kontrollerer størrelsen af hensatte beløb og  

 lidte tab i det enkelte institut.
De statslige told- og skattemyndigheder kan  

 derfor lægge den opgjorte primosaldo på hensættelseskontoen  

 til grund.
Da tilsynsmyndighedens eventuelle korrektioner af  

 hensættelseskonti alene foretages med fremadrettet virkning, vil  

 sådanne korrektioner i forhold til afgiftsbetalingen ligeledes kun  

 få betydning for fremtidige afgiftsbetalinger.
Til § 17 E, stk. 3 Det foreslås, at afgiftssatsen fastsættes  

 årligt, og at den beregnes som:
½ × markedsrenten ×  

 selskabskattesatsen 100 Som udtryk for markedsrenten anvendes den  

 gennemsnitsrente, der beregnes som led i mindsterenten efter  

 kursgevinstlovens § 38. Det er den beregnede gennemsnitsrente udregnet  

 på grundlag af den af Københavns Fondsbørs A/S dagligt  

 udregnede effektive obligationsrente for de seneste 20 børsdage forud  

 for den 15. december, der skal anvendes.
Det vil sige, at markedsrenten er  

 den beregnede gennemsnitsrente, der indgår i fastsættelsen af den  

 ordinære mindsterente for halvåret januar-juni. Årets  

 afgiftssats skal offentliggøres af Told- og Skattestyrelsen senest den  

 15. januar i afgiftsåret.
 Med den foreslåede metode til beregning af  

 afgiftssatsen opnås, at afgiften kommer til at svare til halvdelen af  

 den rentefordel, der opnås ved, at hensættelserne overstiger de  

 realiserede tab.
 Rentefordelen er beregnet med en skematisk opgjort  

 rente.
 Princippet kan illustreres med følgende  

 eksempel:
 Hvis et penge- eller realkreditinstituts  

 hensættelser overstiger de realiserede tab med 1.000 kr., så  

 giver fradraget selskabet en fordel på 300 kr. svarende til  

 skatteværdien af det, der er trukket fra udover skattelovgivningens  

 almindelige regler.
 Værdien af at have 300 kr. i ét år er  

 renten af beløbet.
Hvis markedsrenten er 5,8 pct., er rentefordelen 17,40 kr.  

 Renteindtægten er skattepligtig.
Efter selskabsskat er der 12,18 kr.  

 tilbage.
 Det er halvdelen af denne fordel, der skal inddrages med  

 forslaget - dvs. 6,09 kr.
 Med den foreslåede bestemmelse i § 17 E,  

 stk. 3, beregnes afgiftssatsen som ½ x 5,8 pct. x 30 pct./100 = 0,87  

 pct.
 Afgiften bliver således 8,70 kr. (0,87 pct. af 1.000  

 kr.).
Afgiften er fradragsberettiget i selskabsskatten.
Efter  

 fradrag bliver afgiften 6,09 kr., hvilket svarer til halvdelen af  

 rentefordelen efter selskabsskat.
Til § 17 E, stk. 4-6 I stk. 4-6 i den foreslåede § 17 E  

 fastsættes regler for opkrævning m.v. af afgiften.
 Det foreslås i stk. 4, at reglerne i  

 opkrævningsloven om betaling, rente, gebyrer, kontrol, inddrivelse,  

 klage og straf m.v. finder anvendelse med de undtagelser, der er nævnt  

 i stk. 5. Undtagelserne vedrører fastsættelsen af angivelse  

 af afgiften, forfald og betaling.
 Konsekvensen af, at reglerne i opkrævningsloven skal  

 finde anvendelse, er bl.a., at der ved ikke rettidig betaling af afgiften  

 pålægges renter efter opkrævningslovens bestemmelser  

 herom.
Der er ikke fastsat særlige kontrolbestemmelser,  

 idet de statslige told- og skattemyndigheders kontrol vil være  

 begrænset til en kontrol af, om det angivne afgiftsbeløb er  

 korrekt beregnet på grundlag af de pågældende institutters  

 årsregnskaber og særskilte specifikation af  

 hensættelseskontoen.
Det vil sige årsregnskabet m.m. for  

 regnskabsåret før afgiftsåret, da der er tale om  

 primohensættelsen i afgiftsåret. Årsregnskabet for  

 året før afgiftsåret med specifikationen skal indsendes  

 til de statslige told- og skattemyndigheder samtidig med angivelsen af  

 afgiftsgrundlaget og afgiftens størrelse, jf. nedenfor.
 Institutter, der ikke angiver afgiften rettidigt, kan  

 straffes efter reglerne i opkrævningsloven.
I stk. 5 foreslås det, at angivelse af  

 afgiftsgrundlaget og afgiftens størrelse skal indgives til de  

 statslige told- og skattemyndigheder senest den 1. juli i afgiftsåret.  

 Der skal samtidig indsendes årsregnskab og den tilknyttede  

 særskilte specifikation af hensættelseskontoen for udlån og  

 garantier for regnskabsåret forud for afgiftsåret.
Ved  

 specifikationen af hensættelseskonto forstås det skema, der i dag  

 går under betegnelsen FB 27.
 De i stk. 1 nævnte institutter har pligt til at  

 indsende årsregnskab til Erhvervs- og Selskabsstyrelsen senest 4  

 måneder efter regnskabsårets udløb, og der er herefter en  

 frist på 2 måneder for indsendelse af angivelse af  

 afgiftsgrundlaget og afgift samt indsendelse af årsregnskab og  

 specifikation til de statslige told- og skattemyndigheder.
 Afgiften forfalder til betaling den 1. juli i  

 afgiftsåret, dvs. samme dato som fristen for angivelse, og seneste  

 rettidige betaling er den 15. juli.
 Såfremt den sidste rettidige angivelsesdag eller den  

 seneste rettidige betalingsdag er en lørdag, søndag eller  

 helligdag, anses den nærmest følgende hverdag som henholdsvis  

 sidste rettidige angivelsesdag og seneste rettidige betalingsdag.
I stk. 6 foreslås det, at de statslige told- og  

 skattemyndigheder skal genoptage afgiftsberegningen, såfremt det  

 afgiftspligtige institut fremlægger nye oplysninger, som kan  

 medføre en ændret afgiftsberegning.
Genoptagelse kan f.eks.  

 være aktuelt, hvor der mellem institut og tilsynsmyndighed har  

 været uenighed om primohensættelsens størrelse, og denne  

 uenighed først finder sin afgørelse efter afgiftens  

 forfaldstidspunkt.
Til § 2 Til stk. 1 Det foreslås, at loven træder i kraft dagen  

 efter bekendtgørelsen i Lovtidende, og at loven skal have virkning fra  

 og med den 1. januar 2001. Første afgiftsår, dvs. det  

 første år der skal betales afgift, er således  

 afgiftsåret 2001. Institutter, der er omfattet af lovens bestemmelser,  

 skal dermed første gang betale afgift efter de foreslåede  

 bestemmelser i 2001 med seneste indbetaling den 15. juli 2001, idet afgiften  

 beregnes på grundlag af saldoen på hensættelseskontoen pr.  

 1. januar 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændring:
 1. Efter § 17 D indsættes:
»§ 17 E.
Pengeinstitutter, realkreditinstitutter, der er  

 godkendt i henhold til realkreditloven, kreditinstitutter omfattet af bank-  

 og sparekasselovens kapitel 3 b, Kreditforeningen af Kommuner i Danmark,  

 Danmarks Skibskreditfond og filialer af udenlandske kreditinstitutter  

 omfattet af realkreditlovens § 3 skal betale en afgift til statskassen  

 af saldoen på instituttets hensættelseskonto pr. 1. januar i  

 afgiftsåret.
Afgiftsåret er det år, hvor afgiften forfalder  

 til betaling.
Stk. 2. Ved hensættelseskontoen forstås det  

 regnskabsmæssige beløb, der pr. den 1. januar er hensat til tab  

 på udlån og garantier m.v. efter de for instituttet  

 gældende regnskabsretlige regler.
For udenlandske kreditinstitutter,  

 der ejes af danske selskaber, og herværende filialer af udenlandske  

 kreditinstitutter, der er hjemmehørende i et land inden for  

 EU/EØS, gælder dog, at hensættelsesbeløbet  

 opgøres efter de regnskabsretlige regler, der gælder for  

 tilsvarende kreditinstitutter undergivet Finanstilsynets tilsyn.
Stk. 3. Afgiftssatsen fastsættes en gang årligt og  

 beregnes som halvdelen af markedsrenten gange selskabsskattesatsen delt med  

 100, idet satsen opgøres med to decimaler.
Som markedsrente anvendes  

 den beregnede gennemsnitsrente den 1. januar, jf. kursgevinstlovens  

 § 38. Told- og Skattestyrelsen offentliggør årets  

 afgiftssats senest den 15. januar i afgiftsåret.
 Stk. 4. Reglerne i opkrævningsloven om opkrævning,  

 rente, gebyrer, kontrol, inddrivelse og straf m.v. finder med de i  

 stk. 5 nævnte undtagelser anvendelse.
Stk. 5. Instituttets årsregnskab for regnskabsåret  

 forud for afgiftsåret og instituttets specifikation af  

 hensættelseskonto for udlån og garantier for regnskabsåret  

 forud for afgiftsåret samt angivelse af afgiftsgrundlaget og afgiftens  

 størrelse skal indsendes til de statslige told- og skattemyndigheder  

 senest den 1. juli i afgiftsåret.
Afgiften forfalder til betaling den  

 1. juli i afgiftsåret med seneste rettidige betalingsdag den 15. i  

 forfaldsmåneden.
 Stk. 6. De statslige told- og skattemyndigheder skal genoptage  

 en afgiftsberegning, når den afgiftspligtige fremlægger nye  

 oplysninger, som kan medføre en ændret afgiftsberegning.«.
