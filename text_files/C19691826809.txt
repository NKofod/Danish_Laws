 Direktoratet har udarbejdet en vejledning for arbejdsgivere og andre, der  

 skal tilbageholde kildeskat.
Vejledningen fremtræder som en lille bog på 96 sider.
Stoffet er  

 anskueliggjort ved blankettryk samt beregnings- og konteringseksempler.
Som  

 bilag er indsat uddrag af kildeskatteloven og de tilhørende bekendtgørelser,  

 ligesom der findes en oversigt med eksempler på, hvad der er A- og  

 B-indkomst.
Bogen trykkes i øjeblikket og leveres successivt fra den 6. november.
Den  

 vil straks efter blive tilsendt kommunerne til orientering for medarbejderne,  

 men ikke til udlevering.
 Hver kommune får tilsendt dobbelt antal i forhold til udsendelsen af  

 KD-meddelelser.
Alle, der er registreret i CIR, vil fra kildeskattedirektoratet få  

 tilsendt Der er tilmeldt 222.000 indeholdelsespligtige til CIR.
Tilvejebringelse,  

 pakning og udsendelse af det nævnte materiale forventes først gennemført i  

 sidste halvdel af november og kan eventuelt trække ud til først i december.  

 For at orientere arbejdsgivere m.v. om vejledningens distribution indrykkes  

 en annonce i dagspressen omkring den 31. oktober.
Heraf vil tillige fremgå,  

 at organisationer og andre, der har særligt behov for at få vejledningen i  

 hænde, straks kan rekvirere denne fra kildeskattedirektoratet i stedet for at  

 afvente den omtalte direkte udsendelse.
 I annoncen gøres der endvidere opmærksom på, at de kommunale  

 skattekontorer fra midten af november er indstillet på at besvare spørgsmål  

 vedrørende indeholdelsesordningen.
Det vil være nødvendigt, at de medarbejdere, som skal besvare spørgsmål  

 fra arbejdsgiverne, hurtigst muligt sætter sig ind i vejledningen tilligemed  

 uddraget af kildeskatteloven med tilhørende bekendtgørelser.
Det kan næppe  

 undgås, at kommunerne stilles over for spørgsmål, som ikke umiddelbart lader  

 sig besvare på grundlag af det foreliggende materiale.
Det henstilles, at  

 sådanne spørgsmål i videst muligt omfang samles og forelægges i forbindelse  

 med den forestående instruktion i arbejdsgiverkontrol m.v. i  

 november/december.
I forbindelse med ovenanførte almindelige udsendelse af materiale itl de  

 indeholdelsespligtige vil kommunerne få tilsendt et mindre lager af  

 vejledninger til udlevering i begrænset omfang til arbejdsgivere m.v., som  

 har behov for mere end det ene eksemplar, der tilsendes fra KD.
Også  

 ikke-arbejdsgivere, der som revisorer, instruktører m.v. har behov for at  

 have vejledningen, kan naturligvis få et eksemplar udleveret.
Vejledningen  

 forhandles ikke i boghandelen.
 Hvad der er anført om fordeling af vejledninger gælder tilsvarende for  

 beregningstabeller og regnskabshæfter.
