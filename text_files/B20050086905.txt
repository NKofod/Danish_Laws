Bekendtgørelse  

 om fremme af det tyske mindretal i  

  

 Sønderjyllands repræsentation m.v. i Haderslev, Sønderborg,  

  

 Tønder og Aabenraa Kommuner I medfør af § 5, stk. 3 og 4, og § 17,  

 stk. 5, i lov om kommunernes styrelse, jf. lovbekendtgørelse nr. 968 af  

 2.  

 december 2003 som ændret ved § 45 i lov nr. 540 af 24. juni 2005,  

 fastsættes:
Kapitel 1 Fastsættelse af antallet af  

 kommunalbestyrelsesmedlemmer § 1.  

  

 Ved  

 valget i 2009 til Haderslev, Sønderborg, Tønder og Aabenraa  

 Kommunalbestyrelser  

 vælges 31 medlemmer.
Ved efterfølgende valg til de i 1. pkt. nævnte  

 kommunalbestyrelser vælges 31 medlemmer, hvis det tyske mindretals partis  

 kandidatliste ved det sidste eller næstsidste valg til kommunalbestyrelsen  

 har  

 opnået mindst et mandat.
Kapitel 2 Det tyske mindretal i Sønderjyllands valg af en  

 tilforordnet § 2.  

  

 Ved  

 valget den 15. november 2005 og ved efterfølgende valg til Haderslev,  

 Sønderborg, Tønder og Aabenraa Kommunalbestyrelser vælges den kandidat på det  

 tyske mindretals partis kandidatliste, der ellers ville have opnået valg, som  

 tilforordnet, hvis det tyske mindretals partis kandidatliste ved valget ikke  

 har opnået mindst et mandat, men har opnået mindst 25 procent af det antal  

 stemmer, der efter §§ 81-83 i lov om kommunale valg svarer til den  

 mindste  

 kvotient, der ved valget har givet mandat.
 Stk. 2.  

  

 Stk. 1  

 finder anvendelse, uanset om det tyske mindretals partis kandidatliste har  

 indgået valgforbund med andre kandidatlister, der ved valget har opnået  

 mindst  

 et mandat.
 Stk. 3.  

  

 Valget af  

 den tilforordnede gælder for samme periode som valget af medlemmerne af  

 vedkommende  

 kommunalbestyrelse.
 § 3.  

  

 Den  

 tilforordnede skal opfylde samme betingelser for valgbarhed som et medlem af  

 en  

 kommunalbestyrelse.
 § 4.  

  

 Den  

 tilforordnede har ikke pligt til at modtage valg, og kan i øvrigt til enhver  

 tid udtræde af sit hverv.
 Stk. 2.  

  

 §§ 100-102  

 og § 105 i lov om kommunale valg finder tilsvarende anvendelse på den  

 tilforordnede.
 Stk. 3.  

  

 Ved en  

 tilforordnets udtræden eller død indtræder de øvrige kandidater på det tyske  

 mindretals  

 partis kandidatliste som tilforordnet i den rækkefølge, hvori de efter  

 § 91 i lov om kommunale valg indtræder som stedfortrædere.
§ 5.  

  

 Den  

 tilforordnede er tilforordnet i kommunalbestyrelsen og i et af den  

 tilforordnede valgt stående udvalg.
Den tilforordnede har ikke stemmeret.
Den  

 tilforordnede har i øvrigt de rettigheder, der i lovgivningen er knyttet til  

 medlemskab af kommunalbestyrelsen henholdsvis udvalget.
Kapitel 3 Udvalg til udførelse af forberedende eller  

 rådgivende funktioner i sager vedrørende det tyske mindretal i Sønderjylland Udvalgets nedsættelse og sammensætning § 6.  

  

 Ved  

 konstitueringen efter valget den 15. november 2005 og efterfølgende valg til  

 Haderslev, Sønderborg, Tønder og Aabenraa Kommunalbestyrelser nedsætter  

 vedkommende kommunalbestyrelse et udvalg til udførelse af forberedende eller  

 rådgivende funktioner for kommunalbestyrelsen, økonomiudvalget og de stående  

 udvalg i sager vedrørende det tyske mindretal, hvis det tyske mindretals  

 partis  

 kandidatliste ved valget ikke har opnået mindst et mandat eller en  

 tilforordnet,  

 jf. § 2, men har opnået mindst 10 procent af det antal stemmer, der  

 efter  

 §§ 81-83 i lov om kommunale valg svarer til den mindste kvotient, der  

 ved  

 valget har givet mandat.
 Stk. 2.  

  

 Udvalget,  

 jf. stk. 1, nedsættes, uanset om det tyske mindretals partis  

 kandidatliste  

 har indgået valgforbund med andre kandidatlister, der ved valget har opnået  

 mindst et mandat.
§ 7.  

  

 Borgmesteren er formand for det i § 6 nævnte udvalg.
Det tyske  

 mindretals  

 parti udpeger mindst to medlemmer af udvalget.
Kommunalbestyrelsen vælger  

 blandt sine medlemmer mindst to medlemmer af udvalget.
Kommunalbestyrelsen  

 fastsætter i øvrigt udvalgets sammensætning.
Udvalgets opgaver § 8.  

  

 Ethvert  

 medlem af udvalget kan for udvalget indbringe ethvert spørgsmål, der vedrører  

 det tyske mindretal i Sønderjylland, og som er et anliggende for kommunen.
 § 9.  

  

 Udvalget  

 kan afgive erklæring om ethvert  

 spørgsmål, der vedrører det tyske mindretal, og som er et anliggende for  

 kommunen.
 Stk. 2.  

  

 De af det  

 tyske mindretals parti udpegede medlemmer af udvalget kan forlange, at  

 udvalget  

 afgiver en erklæring, jf. stk. 1.
Stk. 3.  

  

 Borgmesteren  

 orienterer kommunalbestyrelsen og vedkommende udvalg om udvalgets erklæringer  

 og påser erklæringernes videre ekspedition.
Afgives erklæringen om et  

 spørgsmål,  

 der vil blive behandlet i kommunalbestyrelsen eller udvalget, foretages den i  

 1. pkt. nævnte orientering tillige, når kommunalbestyrelsen eller udvalget  

 får  

 spørgsmålet forelagt til behandling.
Udvalgets møder § 10.  

  

 Udvalget  

 udøver sin virksomhed i møder.
Udvalget afholder mindst et årligt møde.
Stk. 2.  

  

 Borgmesteren og ethvert medlem af udvalget kan forlange afholdelse af møde i  

 udvalget.
Borgmesteren fastsætter tid og sted for mødet.
§ 11.  

  

 Borgmesteren  

 sørger for, at der så vidt muligt senest 4 hverdage inden udvalgets møder  

 udsendes  

 en dagsorden til medlemmerne, og at det fornødne materiale til bedømmelse af  

 de  

 sager, der er optaget på dagsordenen, så vidt muligt er tilgængeligt for  

 medlemmerne mindst 3 hverdage inden mødet.
Medlemmerne har med de  

 begrænsninger,  

 der følger af lovgivningens regler om tavshedspligt, endvidere ret til at  

 gennemse det fremlagte materiale sammen med personer, der ikke er medlemmer  

 af  

 udvalget.
Stk. 2.  

  

 Udvalget er  

 beslutningsdygtigt, når mindst halvdelen af medlemmerne er til stede.  

 Udvalget  

 er dog kun beslutningsdygtigt, når mindst ét af de af det tyske mindretals  

 parti udpegede medlemmer er til stede.
Beslutninger træffes ved  

 stemmeflertal,  

 jf. dog § 9, stk. 2.
Stk. 3.  

  

 Udvalget  

 fastsætter selv sin forretningsorden.
Der føres en protokol, hvori udvalgets  

 beslutninger  

 indføres.
Beslutningsprotokollen underskrives efter hvert møde af de  

 medlemmer,  

 der har deltaget i mødet.
Ethvert af disse medlemmer kan forlange sin  

 afvigende  

 mening kort tilført beslutningsprotokollen.
Ved sager, der af udvalget  

 fremsendes til et andet udvalg, kommunalbestyrelsen eller en anden myndighed,  

 kan ethvert medlem kræve, at modtageren samtidig gøres bekendt med indholdet  

 af  

 protokollen.  

 Det pågældende medlem  

 kan ved sagens fremsendelse ledsage denne med en begrundelse for sit  

 standpunkt.
§ 12.  

  

 Borgmesteren  

 forbereder, indkalder til og leder udvalgets møder og drager omsorg for, at  

 dets erklæringer indføres i beslutningsprotokollen.
Borgmesteren skal meddele  

 udvalget de oplysninger, udvalget forlanger.
§ 13.  

  

 Udvalget  

 kan tillade, at andre deltager i eller overværer udvalgets møder.
Ethvert  

 medlem af udvalget kan forlange, at formanden for vedkommende stående udvalg  

 deltager i udvalgets møder.
 § 14.  

  

 Ethvert medlem af udvalget har med de begrænsninger, der følger af  

 lovgivningens regler om tavshedspligt, ret til efter anmodning at få tilsendt  

 dagsordener og udskrifter af beslutningsprotokoller, der udsendes til  

 medlemmer  

 af kommunalbestyrelsen og udvalg, som den pågældende  

 ikke er medlem af, samt efter anmodning i det enkelte tilfælde  

 sagsmateriale i samme omfang som kommunalbestyrelsens eller udvalgets  

 medlemmer  

 med de begrænsninger, der følger af lovgivningens regler om tavshedspligt.
Kapitel 4 Ikrafttrædelses- og overgangsbestemmelser § 15.  

  

 Bekendtgørelsen træder i kraft den 1. oktober 2005.
 Stk. 2.  

  

 Kapitel 2  

 og 3 får tilsvarende virkning for sammenlægningsudvalgene i 2006.
