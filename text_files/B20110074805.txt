Bekendtgørelse om hvilke instrumenter, der er omfattet af lov om værdipapirhandel m.v., udover dem der er nævnt i lovens § 2, stk. 1 I medfør af § 2, stk. 2, i lov om værdipapirhandel m.v., jf. lovbekendtgørelse nr. 298 af 8. april 2011, fastsættes:
 § 1. Følgende instrumenter er omfattet af kapitel 15-18 og 18 b-24 i lov om værdipapirhandel m.v.:
 1) Andele i godkendte fåmandsforeninger omfattet af lov om investeringsforeninger m.v.
 2) Andele i professionelle foreninger omfattet af lov om investeringsforeninger m.v.
 § 2. Bekendtgørelsen træder i kraft den 1. juli 2011.
 Stk. 2. Samtidig ophæves bekendtgørelse nr. 1317 af 17. december 2008 om hvilke instrumenter der er omfattet af lov om værdipapirhandel m.v., udover dem der er nævnt i lovens § 2, stk. 1.
