 Bekendtgørelse  

 om statens regnskabsvæsen mv.
 I medfør af § 3 i lov nr. 131 af 28. marts 1984 om  

 statens regnskabsvæsen mv. fastsættes:
Kapitel 1 Regnskabsvæsenets formål § 1.  

  

 Regnskabsvæsenet skal bidrage til  

 en sikker og effektiv økonomiforvaltning på alle niveauer i  

 statsforvaltningen,  

 og skal i størst muligt omfang foregå digitalt med brug af færrest mulige  

 ressourcer  

 og størst mulig automatisering.
Stk. 2.  

  

 Gennem regnskabsvæsenet skal  

 tilvejebringes de fornødne oplysninger til brug for den løbende interne  

 regnskabsopfølgning, den periodiske regnskabsaflæggelse samt den årlige  

 udfærdigelse  

 af statsregnskabet.
Endvidere skal regnskabsvæsenet bidrage til udarbejdelsen  

 af årsrapporter.
 Stk. 3.  

  

 Regnskabsvæsenet skal bidrage  

 med oplysninger til revisionen af regnskaberne i henhold til gældende  

 lovgivning herom.
Kapitel 2 Regnskabsvæsenets anvendelsesområde § 2.  

  

 Bestemmelserne om statens  

 regnskabsvæsen omfatter alle statsinstitutioner, dvs. departementer,  

 underliggende institutioner, særlige fonde mv., samt selvejende  

 institutioner,  

 der er optaget på bevillingslovene på lige fod med de egentlige  

 statsinstitutioner.
 Stk. 2.  

  

 Bestemmelserne finder endvidere  

 anvendelse for selvejende institutioner, foreninger, fonde mv., hvis  

 regnskaber  

 omfattes af statsregnskabslovens § 2, stk. 2. Departementerne skal  

 meddele Økonomistyrelsen, hvilke institutioner, der er omfattet af  

 statsregnskabslovens § 2, stk. 2.
Kapitel 3 Regnskabsvæsenets organisation Definitioner § 3.  

  

 En virksomhed er betegnelsen for  

 en forvaltningsenhed indenfor et ministerområde, hvis ledelse er budget- og  

 regnskabsmæssig ansvarlig for en eller flere hovedkonti på bevillingslovene  

 indenfor ministerområdet og eventuelle fællesparagraffer.
 § 4.  

  

 En regnskabsførende institution  

 er en organisation under en virksomhed med et selvstændigt ansvar for  

 udførelsen af hele eller dele af virksomhedens opgaver.
 Stk. 2.  

  

 Som regnskabsførende  

 institutioner betragtes endvidere selvejende institutioner m.v. som er  

 omfattet  

 af § 2, stk. 2.
 Stk. 3.  

  

 En regnskabsførende institution  

 administrerer en eller flere bogføringskredse/regnskaber.
 § 5.  

  

 En bogføringskreds udgør en  

 regnskabsmæssigt balancerende enhed/aktivitet såvel løbende som i  

 regnskabsafslutningsmæssig henseende.
Finansministeriet § 6.  

  

 Finansministeriet fastsætter  

 regler om statens regnskabsvæsen.
 Stk. 2.  

  

 Økonomistyrelsen forestår  

 udmøntningen af reglerne om statens regnskabsvæsen, Alle udkast til love,  

 bekendtgørelser og cirkulærer, der indeholder bestemmelser om statens  

 regnskabsvæsen, skal forelægges Økonomistyrelsen til godkendelse.
 Stk. 3.  

  

 Økonomistyrelsen forestår  

 opstilling af statsregnskabet efter Finansministeriets retningslinjer.
 Stk. 4.  

  

 Økonomistyrelsen stiller  

 likviditet til rådighed for de i § 4, stk. 1, anførte  

 regnskabsførende institutioner.
 Stk. 5.  

  

 Økonomistyrelsen varetager  

 udvikling, drift og vedligeholdelse af de i § 11, stk. 1 og 2,  

 nævnte  

 centrale systemer samt de hermed forbundne hjælpesystemer. Økonomistyrelsen  

 varetager endvidere udviklings- og vedligeholdelsesopgaver i relation til de  

 i  

 § 11, stk. 2, nævnte lokale økonomisystemer.
 Stk. 6.  

  

 Økonomistyrelsen har endvidere  

 det overordnede ansvar for planlægning og gennemførelsen af omlægninger vedr.  

 ministerområdernes anvendelse af de i § 11, stk. 1 og 2, nævnte  

 systemer.
 Stk. 7.  

  

 Til Økonomistyrelsen er i henhold  

 til lovgivning m.m. henlagt en række tværgående forvaltnings- og  

 regnskabsopgaver, som styrelsen varetager på virksomhedernes vegne bl.a.  

 værdipapirforvaltning,  

 garantiforvaltning og udlånsforretninger.
Ministeriernes departementer § 7.  

  

 Ministeriernes departementer  

 fastsætter i samarbejde med Økonomistyrelsen opdelingen på virksomheder inden  

 for ministerområdet.
 Stk. 2.  

  

 Departementerne tilrettelægger  

 regnskabsvæsenet inden for deres områder, herunder omlægninger vedrørende  

 ministerområdets anvendelse af de i § 11, stk. 2, nævnte systemer,  

 og  

 fører kontrol med overholdelsen af reglerne om statens regnskabsvæsenet samt  

 sikrer tilvejebringelsen af de oplysninger, der er nævnt i § 1.
 Stk. 3.  

  

 Ved tilrettelæggelsen af  

 regnskabsvæsenet skal departementerne sikre, at virksomhederne og de  

 regnskabsførende institutioner har en sådan størrelse, at de kan gennemføre  

 en  

 forsvarlig tilrettelæggelse af regnskabsvæsenet.
 Stk. 4.  

  

 Hvis dette ikke er muligt, skal  

 departementerne på anden måde sikre, at der kan gennemføres en forsvarlig  

 tilrettelæggelse af regnskabsvæsenet eventuelt ved, at regnskabsfunktionerne  

 samles  

 i fælles regnskabsmæssige driftscentre eller varetages af eksterne  

 driftscentre.
 Stk. 5.  

  

 Departementerne skal udarbejde  

 en ministerieinstruks, jf. §§ 13-15.
Virksomhederne § 8.  

  

 Virksomhederne optages i det af  

 Økonomistyrelsen administrerede koncernsystem.
 Stk. 2.  

  

 Virksomhederne tilrettelægger  

 regnskabsvæsenet indenfor deres område, herunder områdets opdeling på  

 regnskabsførende institutioner.
 Stk. 3.  

  

 Virksomhederne skal udarbejde en  

 virksomhedsinstruks, jf. §§ 16-19.
Regnskabsførende institutioner § 9.  

  

 Regnskabsførende institutioner  

 med tilhørende bogføringskredse optages i det af Økonomistyrelsen  

 administrerede koncernsystem.
 Stk. 2.  

  

 De regnskabsførende institutioner  

 tilrettelægger regnskabsvæsenet inden for deres eget område, herunder  

 tilrettelæggelse af indrapporteringen til de anvendte systemer og kontrol med  

 det fra systemerne modtagne materiale.
 Stk. 3.  

  

 De regnskabsførende  

 institutioner skal udarbejde en regnskabsinstruks, jf. §§ 20-23.
Det Centrale Virksomhedsregister(CVR) § 10.  

  

 Virksomheder i henhold til  

 § 3 optages som hovedregel som virksomheder i det Centrale  

 Virksomhedsregister (CVR).
 Stk. 2.  

  

 Undtagelsesvis kan  

 regnskabsførende institutioner i henhold til § 4 optages som  

 virksomheder  

 i CVR, når virksomhedsledelsen for den virksomhed i henhold til § 3,  

 hvorunder institutionerne henhører, udøves af ministeriets departement.
 Stk. 3.  

  

 Optagelsen i CVR foretages af  

 Danmarks Statistik i samråd med Økonomistyrelsen og vedkommende ministeriums  

 departement.
Kapitel 4 Systemanvendelse § 11.  

  

 Alle institutioner, der er  

 omfattet af § 2, stk. 1, er forpligtet til at anvende det af  

 Økonomistyrelsen  

 administrerede koncernsystem, jf. kapitel 8.
Stk. 2.  

  

 Alle institutioner, der er  

 omfattet af § 2, stk. 1, er endvidere forpligtet til at anvende et  

 økonomisystem  

 leveret af Økonomistyrelsen.
Forpligtelsen omfatter endvidere anvendelsen af  

 centrale betalings- og lønsystemer administreret af Økonomistyrelsen.
 Stk. 3.  

  

 Tilslutning til de i § 11  

 stk. 1 og stk. 2, nævnte systemer sker efter nærmere aftale med  

 Økonomistyrelsen.
Stk. 4.  

  

 Anvendelse af andre systemer i  

 stedet for de i stk. 2 nævnte, forudsætter Finansministeriets  

 godkendelse.  

 En godkendelse forudsætter, at de pågældende områder betjener sig af et  

 system,  

 der tilgodeser de informations-, sikkerheds- og kontrolmæssige samt  

 tidsmæssige  

 krav, der til enhver tid gælder for de i stk. 2 nævnte systemer.
En  

 tilladelse forudsætter endvidere, at data kan udveksles elektronisk eller på  

 anden måde med Økonomistyrelsens systemer.
Finansministeriet orienterer  

 Rigsrevisionen om eventuelle godkendelser.
 Stk. 5.  

  

 Økonomistyrelsen skal godkende  

 idriftsættelsen af de i § 11, stk. 2, nævnte lokale økonomisystemer  

 og fastsætter de nærmere betingelser herfor.
Stk. 6.  

  

 Institutioner, der anvender  

 supplerende systemer til at understøtte digitaliseringen af regnskabsvæsenet,  

 skal sikre, at den supplerende systemløsning til stadighed understøtter  

 gældende statslige standarder.
Rigsrevisionen skal have adgang til at udtale  

 sig inden ibrugtagningen af supplerende systemer, såfremt disse har betydning  

 for revisionen.
§ 12.  

  

 Systemanvendelse for  

 institutioner, der omfattes af § 2, stk. 2, aftales mellem  

 vedkommende ministerium og Økonomistyrelsen.
Rigsrevisionen orienteres om  

 sådanne aftaler.
De nævnte institutioner er forpligtet til at anvende det af  

 Økonomistyrelsen administrerede betalingssystem, således som denne anvendelse  

 fremgår af Lov om offentlige betalinger mv.
Kapitel 5 Ministerie-, virksomheds- og  

 regnskabsinstrukser Ministerieinstrukser § 13.  

  

 Hvert ministerium skal udarbejde  

 og ajourføres en ministerieinstruks, der beskriver ministerområdets  

 forretningsområde og opdeling på virksomheder, herunder hvilke hovedkonti  

 incl.  

 bevillingslovenes fællesparagraffer, der henhører under de enkelte  

 virksomheder.
 § 14.  

  

 Ministerieinstruksen skal  

 herudover indeholde:
 1)  

 	  

 En beskrivelse af  

 tilrettelæggelsen af ministerområdets overordnede regnskabsforvaltning.
 2)  

 	  

 En beskrivelse af  

 hvornår der i årets løb skal godkendes perioderegnskaber samt en beskrivelse  

 af  

 procedurerne omkring regnskabsgodkendelsen, jf. § 36, herunder en  

 angivelse af eventuelle formaliserede procedurer for udførelsen af  

 departementets tilsyns- og kontrolfunktioner.
 § 15.  

  

 Den af departementets ledelse  

 godkendte ministerieinstruks sendes til Rigsrevisionen og virksomhederne på  

 ministerområdet.
Virksomhedsinstrukser § 16.  

  

 Hver virksomhed skal udarbejde og  

 ajourføre en virksomhedsinstruks, der beskriver virksomhedens  

 forretningsområde  

 og opdeling på regnskabsførende institutioner, herunder hvilke hovedkonti  

 virksomheden har ansvaret for.
 § 17.  

  

 Består virksomheden af flere  

 regnskabsførende institutioner, skal virksomhedsinstruksen herudover  

 indeholde:
 1)  

 	  

 En beskrivelse af  

 hvorledes virksomhedens regnskabsansvar er fordelt på de enkelte  

 regnskabsførende  

 institutioner under virksomheden.
 2)  

 	  

 En beskrivelse af  

 proceduren for virksomhedens bevillingsudmelding og bevillingsafregning i  

 forhold til de regnskabsførende institutioner.
 3)  

 	  

 En beskrivelse af  

 hvornår der i årets løb skal godkendes perioderegnskaber samt proceduren for  

 de  

 regnskabsførende institutioners godkendelse af perioderegnskaber over for  

 virksomheden.
 4)  

 	  

 En beskrivelse af  

 øvrige relevante regnskabsprocedurer mellem virksomheden og de  

 regnskabsførende  

 institutioner.
 § 18.  

  

 Virksomhedsinstruksen kan  

 endvidere indeholde virksomhedsspecifikke retningslinier til de  

 regnskabsførende institutioner om udarbejdelsen af regnskabsinstruksen.
 § 19.  

  

 Virksomhedsinstruksen skal  

 godkendes af departementet.
 Stk. 2.  

  

 Den af departementet godkendte  

 virksomhedsinstruks skal sendes til Rigsrevisionen og de under virksomheden  

 hørende regnskabsførende institutioner.
Regnskabsinstrukser § 20.  

  

 Hver regnskabsførende institution  

 skal udarbejde og ajourføre en regnskabsinstruks.
 § 21.  

  

 Regnskabsinstruksen skal som  

 minimum indeholde:
 1)  

 	  

 En beskrivelse af  

 institutionens opgaver og regnskabsmæssige organisation, herunder hvilke  

 bogføringskredse  

 institutionen administrerer.
 2)  

 	  

 En beskrivelse af  

 institutionens regnskabsopgaver herunder institutionens konkrete  

 tilrettelæggelse  

 og udmøntning af kompetencefordeling i relation til udgifts- og  

 indtægtsforvaltningen, betalingsforvaltningen, den regnskabsmæssige  

 registrering herunder registrering af dispositioner, regnskabsaflæggelsen,  

 opbevaring  

 af regnskabsmateriale og forvaltningen af aktiver og passiver m.v.
3)  

 	  

 En beskrivelse af  

 institutionens IT-anvendelse i forbindelse med regnskabsføringen omfattende  

 en  

 beskrivelse af registreringen af transaktioner herunder hvorledes materialets  

 nøjagtighed er sikret, hvorledes en fuldstændig og nøjagtig registrering er  

 sikret, samt hvorledes automatisk genererede registreringer foretages og en  

 beskrivelse af opbevaringen af regnskabsmaterialet, herunder de metoder, der  

 benyttes til opbevaring, og hvordan regnskabsmaterialet fremfindes.
Endvidere  

 beskrives de generelle kontroller vedr.
IT-anvendelsen.
 Stk. 2.  

  

 Medarbejdere, der er beskæftiget  

 med systemudvikling, programmering, driftsafvikling og kontrol hermed må ikke  

 varetage funktioner i forbindelse med den regnskabsmæssige registrering og  

 betalingsforretninger.
 § 22.  

  

 Det skal af et bilag til  

 regnskabsinstruksen fremgå hvilke medarbejdere, der har ansvaret for hvilke  

 regnskabsmæssige opgaver i institutionen.
 Stk. 2.  

  

 Bilaget opbevares lokalt i  

 institutionen og er ikke omfattet af fremsendelsespligten i henhold til  

 § 23.
 § 23.  

  

 Den af institutionens ledelse  

 godkendte regnskabsinstruks sendes til virksomheden og til Rigsrevisionen til  

 orientering.
Kapitel 6 Regnskabsmæssig registrering Organisering § 24.  

  

 Den regnskabsførende institutions  

 regnskabsmæssige registrering skal tilrettelægges således, at der etableres  

 en  

 personmæssig adskillelse mellem den regnskabsmæssige registrering og  

 betalingen.  

 Såfremt dette ikke er muligt, skal der optages særskilte bestemmelser herom i  

 regnskabsinstruksen med henblik på at sikre kontrollen med betalingerne på  

 anden måde, jf. § 28.
Registreringens omfang § 25.  

  

 Registreringerne skal omfatte  

 indtrufne økonomiske hændelser, der er af betydning for eller en konsekvens  

 af  

 institutionens aktivitet.
De økonomiske hændelser skal registreres nøjagtigt  

 og  

 snarest muligt efter, at hændelserne er indtruffet og en økonomisk opgørelse  

 kan finde sted.
 Stk. 2.  

  

 Registreringerne skal som  

 minimum omfatte:
 1)  

 	  

 Betalingstransaktioner  

 i form af ind- og udbetalinger.
 2)  

 	  

 Indtægtstransaktioner  

 i form af driftsindtægter, anlægsindtægter samt skatter og  

 overførselsindtægter  

 mv.
 3)  

 	  

 Udgiftstransaktioner  

 i form af driftsudgifter, anlægsudgifter og overførselsudgifter mv.
 4)  

 	  

 Afskrivninger på  

 materielle og immaterielle aktiver.
 5)  

 	  

 Nedskrivning af  

 anlægsaktiver.
 6)  

 	  

 Tilgang og forbrug af  

 varelagre til brug for produktion.
 7)  

 	  

 Tilgang og forbrug af  

 hensatte forpligtelser.
 8)  

 	  

 Aktiver i form af  

 immaterielle, materielle og finansielle anlægsaktiver samt omsætningsaktiver,  

 herunder aktiver som ikke er statsmidler, men for hvis forvaltning og  

 tilstedeværelse staten er ansvarlig.
 9)  

 	  

 Passiver i form af  

 hensatte forpligtelser og kort- og langfristede gældsforpligtelser, herunder  

 passiver  

 som ikke er statsmidler, men for hvis forvaltning og tilstedeværelse staten  

 er  

 ansvarlig.
 10)  

 	  

 Afgivne tilsagn, der  

 har udgifts- eller indtægtsvirkning i et kommende finansår.
 Stk. 3.  

  

 Ændring af  

 regnskabspraksis og overførsel af aktiver og passiver mellem regnskabsførende  

 institutioner registreres efter nærmere retningslinier fra Økonomistyrelsen.
 Stk. 4.  

  

 Registreringer skal endvidere  

 efter behov omfatte dispositioner mv., jf. § 40.
Periodisering § 26.  

  

 Udgifter  

 og indtægter hidrørende fra levering af varer og ydelser til eller fra  

 staten,  

 skal registreres, når levering har fundet sted.
I tilfælde hvor udgifter og  

 indtægter ikke hidrører fra levering af varer og ydelser, skal registrering  

 ske, så snart beløbet kan opgøres, og senest på betalingstidspunktet.
 Stk. 2.  

  

 Der er  

 følgende undtagelser fra stk. 1:
 1)  

 	  

 Udgifter ved  

 tilskudsordninger registreres på tidspunktet for afgivelse af bindende  

 tilsagn.
 2)  

 	  

 Projektindtægter  

 m.v., hvis retmæssige oppebørsel forudsætter gennemførelse af en nærmere  

 specificeret aktivitet, indtægtsføres i takt med udgiftsafholdelsen til denne  

 aktivitet.
 3)  

 	  

 Afskrivninger på  

 materielle og immaterielle aktiver registreres systematisk over aktivets  

 brugstid.
 4)  

 	  

 Nedskrivning af  

 materielle anlægsaktiver registreres, når et varigt værdifald på  

 anlægsaktivets  

 regnskabsmæssige værdi konstateres.
 5)  

 	  

 Tilgang og forbrug af  

 varelager registreres i takt med, at varelageret forbruges.
6)  

 	  

 Tilgang af hensatte  

 forpligtelser registreres når en forpligtende begivenhed er indtruffet og  

 forpligtelsen  

 er sandsynlig, men tidspunktet for betaling eller beløbets størrelse er  

 uvist.  

 Reguleringen af hensatte forpligtelser registreres når forpligtelsen kan  

 opgøres endeligt.
Forbrug af hensatte forpligtelser registreres, når  

 forpligtelsen realiseres.
Tilrettelæggelse og dokumentation § 27.  

  

 Den regnskabsmæssige registrering  

 skal tilrettelægges således, at alle registreringer kan følges til  

 regnskaber,  

 regnskabsmæssige opgørelser eller opstillinger, der skal udarbejdes til  

 eksternt brug.
Tallene heri skal kunne opløses i de registreringer, hvoraf  

 disse er sammensat (transaktionssporet).
Stk. 2.  

  

 Enhver registrering skal  

 dokumenteres ved bilag.
Ved bilag forstås enhver nødvendig dokumentation for  

 transaktioner, der registreres i bogføringen, uanset om dokumentationen  

 findes  

 på et elektronisk medie, mikrofilm, papir eller andet medie.
Ved eksterne  

 bilag  

 forstås dokumentation, der hidrører fra andre end den regnskabsførende  

 institution. Øvrige bilag anses som interne.
Er der udstedt eksternt bilag,  

 skal dette benyttes.
Bilag skal oplyse, hvad der er nødvendigt for at  

 identificere  

 kontrolsporet (dvs. dokumentere registreringernes rigtighed), herunder  

 tydeligt  

 angive transaktionsdato og beløb.
Stk. 3.  

  

 Registreringerne  

 skal så vidt muligt foretages i den rækkefølge, som transaktionerne er  

 foretaget  

 i.
Registreringerne skal henvise til de tilhørende bilag og indeholde  

 oplysninger, der gør det muligt at bestemme den enkelte registrerings  

 tidsmæssige placering i bogføringen.
 Stk. 4.  

  

 Bilag skal  

 som grundlag for registreringen være godkendt af hertil bemyndigede personer.
 Stk. 5.  

  

 Rettes  

 regnskabsmateriale, skal såvel det oprindelige indhold som indholdet af  

 ændringen tydeligt fremgå af materialet.
Stk. 6.  

  

 Den regnskabsmæssige  

 registrering skal så vidt muligt foregå automatisk på baggrund af elektronisk  

 overførte data.
Registreres på baggrund af elektronisk overførte data, skal  

 den  

 regnskabsførende institution dokumentere den enkelte overførsel og dennes  

 tidsmæssige placering.
 Stk. 7.  

  

 Registreringen skal  

 tilrettelægges og udføres således, at regnskabsmaterialet ikke ødelægges,  

 bortskaffes eller forvanskes, ligesom det skal sikres mod fejl og misbrug.
 Stk. 8.  

  

 Registrering skal ske i  

 overensstemmelse med bevillingslovene og foretages i henhold til Statens  

 Kontoplan (koncernkontoplanen).
 Stk. 9.  

  

 Registrering kan alternativt ske  

 i henhold til en kontoplan (institutionskontoplan), som entydigt refererer  

 til  

 - og lokalt kan omsættes til - Statens Kontoplan.
Kapitel 7 Betalingsforretninger Generelt om betalingsforretninger § 28.  

  

 Udbetalingsforretninger skal  

 tilrettelægges således, at der etableres en personmæssig adskillelse mellem  

 den  

 regnskabsmæssige registrering og betalingen.
Såfremt dette ikke er muligt,  

 skal  

 der optages særskilte bestemmelser herom i regnskabsinstruksen med henblik på  

 at sikre kontrollen med betalingerne på anden måde.
 Stk. 2.  

  

 Der skal under hensyntagen  

 til betalingernes størrelse og  

 frekvens foretages de fornødne kontroller af såvel grundlaget for ind- og  

 udbetalinger som den faktiske effektuering heraf.
Betalinger via pengeoverførsler § 29.  

  

 Betalinger skal så vidt muligt  

 foretages som overførsler mellem pengeinstitutkonti og i form af elektroniske  

 overførsler.
 Stk. 2.  

  

 Afregninger fra en  

 regnskabsførende institution skal udarbejdes og sendes elektronisk og  

 afregninger til en regnskabsførende institution skal modtages elektronisk af  

 institutionen.
Betaling med betalingskort § 30.  

  

 Betaling med anvendelse af  

 betalingskort kan kun ske under iagttagelse af de af Økonomistyrelsen  

 fastsatte  

 retningslinier og skal beskrives i institutionens regnskabsinstruks.
Kontante betalinger § 31.  

  

 Der kan i hver regnskabsførende  

 institution etableres en institutionskasse til varetagelse af kontante  

 betalinger, som det ikke er hensigtsmæssigt at afvikle via overførsler mellem  

 pengeinstitutkonti.
Institutionskassen kan bestå af likvide beholdninger samt  

 indestående i pengeinstitutter.
Stk. 2.  

  

 Institutionskassen skal  

 begrænses til beløb, der er absolut nødvendige under hensyn til  

 institutionens  

 daglige og uforstyrrede drift.
Institutionskassens maksimumbeløb skal fremgå  

 af  

 den regnskabsførende institutions regnskabsinstruks.
 Stk. 3.  

  

 Det påhviler chefen for en  

 regnskabsførende institution ved uanmeldte kasseeftersyn at sikre sig, at  

 midlerne er til stede, og at kasseforretningerne udføres forsvarligt.
 Stk. 4.  

  

 Der kan afkræves sikkerhedsstillelse  

 af personer eller virksomheder mv., som modtager indbetalinger eller  

 foretager  

 udbetalinger på statens vegne, eller som i deres varetægt har penge eller  

 andre  

 værdier, som staten ejer eller har ansvaret for.
Værdipost § 32.  

  

 Institutioner, der regelmæssigt  

 modtager værdipost, skal etablere en kontrol med og registrering af denne  

 post  

 som led i poståbningen.
Kapitel 8 Aflæggelse af regnskab Generelle krav til regnskabsaflæggelsen § 33.  

  

 Ministerier,  

 virksomheder og regnskabsførende institutioner skal aflægge regnskab i  

 henhold  

 til de regler der til enhver tid er fastsat af Økonomistyrelsen, og  

 regnskabsaflæggelsen skal ske i overensstemmelse med de principper, som  

 ligger  

 til grund for bevillingslovene.
 Stk. 4.  

  

 Regnskabsåret følger finansåret.
Regnskaber for regnskabsførende institutioner,  

 virksomheder og ministerområderne § 34.  

  

 Regnskabsmæssige registreringer i  

 henhold til § 25, stk. 2, samt eventuelle bevillingsbeløb indgår  

 pr.  

 bogføringskreds i det af Økonomistyrelsen administrerede koncernsystem.
 Stk. 2.  

  

 De regnskabsførende  

 institutioner, hvorunder bogføringskredsen henhører, skal månedligt bekræfte,  

 at registreringerne i koncernsystemet er i overensstemmelse med  

 registreringerne i det lokale økonomisystem.
 § 35.  

  

 Registreringerne pr.  

 bogføringskreds samles månedligt i koncernsystemet til et regnskab for hver  

 regnskabsførende institution, et regnskab for hver virksomhed og et regnskab  

 for hvert ministerområde.
§ 36.  

  

 De regnskabsførende institutioner  

 skal godkende deres årlige regnskab over for virksomhederne.
Virksomhederne  

 fastsætter i virksomhedsinstruksen de nærmere retningslinjer for godkendelsen  

 af perioderegnskaber i årets løb samt det nærmere indhold af denne  

 godkendelse,  

 jf. § 17.
Stk. 2.  

  

 Virksomhederne godkender deres  

 årlige regnskab over for departementerne.
Departementerne fastsætter i  

 ministerieinstruksen de nærmere retningslinjer for godkendelsen af  

 perioderegnskaber  

 i årets løb samt det nærmere indhold af denne godkendelse, jf. § 14.
 Stk. 3.  

  

 Departementerne godkender  

 ministerområdets årlige regnskab over for Økonomistyrelsen og Rigsrevisionen.  

 Økonomistyrelsen fastsætter de nærmere retningslinjer for godkendelsen af  

 perioderegnskaber  

 i årets løb samt det nærmere indhold af denne godkendelse.
 Stk. 4.  

  

 Departementernes godkendelse af  

 deres årlige regnskab sker via en regnskabserklæring, hvori det oplyses:
1)  

 	  

 om der er ændringer i  

 regnskabsprincipperne, der har betydning for vurderingen af regnskabet for  

 det  

 pågældende finansår, 2)  

 	  

 om regnskabet  

 indeholder alle de bogføringskredse og delregnskaber, som ministerområdet er  

 ansvarlig for, 3)  

 	  

 om forbruget af  

 bevillinger er opgjort korrekt, 4)  

 	  

 om aktiver og  

 passiver er opgjort korrekt, og 5)  

 	  

 om der inden for  

 ministerområdet er etableret forretningsgange og interne kontroller, som i  

 videst  

 muligt omfang sikrer, at de dispositioner, som er omfattet af  

 regnskabsaflæggelsen, er i overensstemmelse med meddelte bevillinger, love og  

 andre forskrifter samt med indgåede aftaler og sædvanlig praksis.
§ 37.  

  

 Som led i regnskabsgodkendelsen  

 skal det kontrolleres, at forbruget af givne bevillinger samt aktiver og  

 passiver er opgjort korrekt.
Herunder vurderes, om forbruget af bevillingerne  

 forekommer rimeligt under hensyntagen til aktiviteterne i den forløbne  

 periode,  

 og om aktiver og passiver har en rimelig størrelse.
 § 38.  

  

 Selvejende institutioner mv., der  

 er omfattet af § 4, stk. 2, er ikke omfattet af §§ 34-37.
 Stk. 2.  

  

 Selvejende institutioner mv.,  

 der er omfattet af § 4, stk. 2, skal som minimum over for  

 tilskudsydende  

 statsinstitution udarbejde et årsregnskab bestående af en balance, en  

 resultatopgørelse, en redegørelse for anvendt regnskabspraksis, en opgørelse  

 over bevægelserne i egenkapitalen samt noter.
 Stk. 3.  

  

 Årsregnskabet efter § 38,  

 stk. 2, skal påtegnes af institutionen med en regnskabserklæring, hvori  

 det  

 bekræftes at regnskabet er opgjort korrekt.
Årsrapporter § 39.  

  

 Årsrapporten skal udarbejdes  

 efter de af Økonomistyrelsen udsendte retningslinjer. Årsrapporten skal give  

 et  

 samlet, dækkende og pålideligt billede af den enkelte virksomheds økonomi og  

 faglige resultater.
 Stk. 2.  

  

 Departementerne forestår  

 fremsendelse af årsrapporterne for ministeriets virksomheder til  

 Finansudvalget, Rigsrevisionen og Finansministeriet. Økonomistyrelsen  

 fastsætter den nærmere afleveringsdato.
 Stk. 3.  

  

 Årsrapporten består af følgende elementer:
 1)  

 	  

 Beretning.
 2)  

 	  

 Målrapportering.
 3)  

 	  

 Finansiel  

 rapportering.
 4)  

 	  

 Påtegning.
Stk. 4.  

  

 Årsrapporten  

 påtegnes af virksomhedens ledelse og af ressortministeriets departement.
Med  

 påtegningen tilkendegives:
1)  

 	  

 at årsrapporten er  

 rigtig, dvs. at årsrapporten ikke indeholder væsentlige fejlinformationer  

 eller  

 udeladelser, herunder at målopstillingen og målrapporteringen i årsrapporten  

 er  

 fyldestgørende, 2)  

 	  

 at de dispositioner,  

 som er omfattet af regnskabsaflæggelsen, er i overensstemmelse med meddelte  

 bevillinger, love og andre forskrifter samt med indgåede aftaler og sædvanlig  

 praksis, og 3)  

 	  

 at der er etableret  

 forretningsgange, der sikrer en økonomisk hensigtsmæssig forvaltning af de  

 midler  

 og ved driften af de institutioner, der er omfattet af årsrapporten.
 Stk. 5.  

  

 Årsrapporten skal omfatte de  

 regnskabsmæssige forklaringer til brug for Rigsrevisionens bevillingskontrol.  

 Rigsrevisionen kan herudover indhente nødvendige informationer mv. til brug  

 for  

 årsrevisionen.
 Stk. 6.  

  

 Departementerne skal udarbejde en årsrapport der som minimum indeholder en  

 finansiel rapportering, påtegning og de regnskabsmæssige forklaringer til  

 brug  

 for Rigsrevisionens bevillingskontrol.
Dispositionsregnskaber og interne regnskaber § 40.  

  

 Regnskabsførende institutioner  

 skal efter behov udarbejde dispositionsregnskaber omfattende indgåede aftaler  

 og påtagne forpligtelser, der senere medfører indtægter eller udgifter i  

 løbende eller kommende finansår.
 § 41.  

  

 Regnskabsførende institutioner  

 skal ligeledes efter behov udarbejde interne regnskaber med oplysninger om,  

 hvorledes institutionens indtægter, udgifter og omkostninger m.v. er fordelt  

 på  

 f.eks. formål, sted, produkt og aktivitet mv.
Stk. 2.  

  

 De interne regnskaber skal kunne  

 danne grundlag for belysning af, hvad de enkelte aktiviteter og ydelser  

 koster  

 eller forventes at koste bl.a. til udarbejdelsen af omkostningsfordelinger,  

 samt hvilke faktorer der er bestemmende for forbruget af ressourcer til  

 produktion.
Ligeledes skal det interne regnskab kunne danne grundlag for  

 udarbejdelsen af årsrapporten.
Statsregnskabet § 42.  

  

 Regnskabsoplysninger i henhold  

 til godkendte årsregnskaber indgår i Økonomistyrelsens opstilling af  

 statsregnskabet.
 Stk. 2.  

  

 Ministerier og institutioner  

 skal i det omfang Økonomistyrelsen bestemmer det tilvejebringe supplerende  

 regnskabsmateriale til brug ved aflæggelsen af statsregnskabet, herunder  

 sådanne  

 noter og oversigter over den statslige aktivitet, som er nødvendige for  

 regnskabets rette forståelse.
Kapitel 9 Opbevaring af regnskabsmateriale § 43.  

  

 Som regnskabsmateriale anses:
 1)  

 	  

 Registreringer,  

 herunder transaktionssporet.
 2)  

 	  

 Bilag og anden  

 dokumentation samt oplysninger i øvrigt, som er nødvendige for kontrolsporet.
 3)  

 	  

 Regnskaber,  

 regnskabsmæssige opgørelser eller opstillinger.
 4)  

 	  

 Instrukser, herunder  

 beskrivelser af bogføringen, aftaler om elektronisk dataudveksling, og  

 beskrivelser  

 af systemer til at opbevare og fremfinde opbevaret regnskabsmateriale.
 5)  

 	  

 Revisionsbemærkninger  

 og -beretninger.
 § 44.  

  

 Institutionen skal opbevare  

 regnskabsmaterialet på betryggende vis i 5 år fra udgangen af det  

 regnskabsår,  

 materialet vedrører, med mindre en længere frist fremgår af andre  

 bestemmelser.  

 Opbevaringen skal ske på en måde, som i hele opbevaringsperioden muliggør en  

 selvstændig og entydig fremfinding af det pågældende regnskabsmateriale.
 Stk. 2.  

  

 Opbevares regnskabsmaterialet på  

 elektronisk medie, mikrofilm eller anden lignende måde, skal det uden  

 bearbejdning, beregninger eller tilpasninger kunne udskrives i klarskrift.
Stk. 3.  

  

 Udstedte eller modtagne  

 elektroniske bilag til brug for regnskabsføringen skal opbevares i deres  

 oprindelige form og format.
Opbevaringen skal ske på en sådan måde, at  

 kravene  

 til ægthed og integritet overholdes og sådan, at data ikke mistes helt eller  

 delvis som følge af fejl, nedbrud eller andre driftsforstyrrelser, uanset om  

 data opbevares i den registrerede virksomhed eller hos en tredjepart.
 Stk. 4.  

  

 Papirbilag, der er omdannet til  

 elektronisk form med henblik på opbevaring på elektronisk medie, mikrofilm  

 eller lign., kan destrueres.
 § 45.  

  

 Regnskabsmaterialet skal  

 opbevares her i landet, jf. dog stk. 2-3.
 Stk. 2.  

  

 Regnskabsmaterialet vedrørende  

 institutionens aktivitet her i landet kan for indeværende og forrige måned  

 opbevares i udlandet.
 Stk. 3.  

  

 Interne og eksterne bilag for  

 institutionens aktiviteter i udlandet kan opbevares i det pågældende udland i  

 hele opbevaringsperioden. Øvrigt regnskabsmateriale for institutionens  

 aktiviteter i udlandet kan opbevares i det pågældende land for indeværende og  

 de foregående tre måneder.
Kapitel 10 Forvaltningsopgaver Forvaltning af udgifter og indtægter § 46.  

  

 De regnskabsførende institutioner  

 skal foretage en forsvarlig forvaltning af udgifter og indtægter.  

 Forretningsgange og interne kontroller i forbindelse hermed skal fastlægges i  

 regnskabsinstruksen under hensyntagen til væsentlighed og risiko.
 Stk. 2.  

  

 Forvaltningen af udgifter og  

 indtægter omfatter disponering og godkendelse af udgifts-/indtægtsbilag.  

 Endvidere omfatter forvaltningen af indtægter regningsudskrivning/opkrævning  

 for så vidt angår skatter og afgifter mv. og debitorforvaltning.
Stk. 3.  

  

 Disponering omfatter indgåelse  

 af aftaler, køb af varer og tjenesteydelser mv., der medfører eller kan  

 medføre  

 udgifter eller indtægter for den regnskabsførende institution.
Disponeringen  

 skal godkendes af en hertil bemyndiget person i overensstemmelse med de givne  

 bevillinger, og under hensyntagen til Finansministeriets retningslinjer.  

 Finansministeriet kan kræve indberettet omfanget af foretagne dispositioner  

 af  

 en nærmere bestemt art.
Stk. 4.  

  

 Godkendelse af  

 udgifts-/indtægtsbilag omfatter bilagets materielle og økonomiske indhold, i  

 hvilken forbindelse der skal føres kontrol med, at de i bilaget nævnte varer,  

 ydelser mv. er leveret, og at bilaget er korrekt.
Hvor der ikke foreligger en  

 direkte modydelse, skal der ved godkendelsen føres kontrol med, at grundlaget  

 for udgiften/indtægten er korrekt, og at de fastlagte arbejdsgange og  

 procedurer er fulgt, samt at bilaget er korrekt.
Forvaltning af værdier og forpligtelser § 47.  

  

 De regnskabsførende institutioner  

 skal foretage en forsvarlig forvaltning af de regnskabsmæssige aktiver og  

 passiver samt andre værdier og forpligtelser, som institutionen råder over.
 Stk. 2.  

  

 De regnskabsførende  

 institutioner skal løbende afstemme de regnskabsmæssige registreringer af  

 aktiver  

 og passiver herunder kasse- og likvidbeholdninger.
Stk. 3.  

  

 De regnskabsførende  

 institutioner skal efter behov føre særskilte fortegnelser over væsentlige  

 regnskabsmæssige aktiver og passiver samt øvrige væsentlige værdier og  

 forpligtelser, hvor sådanne specifikationer ikke fremgår af den  

 regnskabsmæssige registrering.
Anskaffelser over 50.000 kr. skal altid  

 registreres i institutionens lokale økonomisystem som anlægsaktiv.
 Stk. 4.  

  

 De regnskabsførende  

 institutioner skal periodisk føre kontrol med, at regnskabsmæssige aktiver og  

 øvrige værdier er til stede, og at der sker en rimelig udnyttelse af disse.
Legatforvaltning § 48.  

  

 Formuer tilhørende legater, der  

 bestyres af statsinstitutioner i henhold til fundats, skal forvaltes  

 uafhængigt  

 af statens aktiver og uden omkostninger for staten.
Forvaltning af andre ikke-statslige aktiver eller  

 passiver § 49.  

  

 Statsinstitutioner der forvalter  

 ikke-statslige aktiver eller passiver skal kunne adskille de statslige- og  

 ikke  

 statslige midler i regnskabet.
Forvaltning af ikke-statslige aktiver eller  

 passiver kræver særskilt hjemmel i lov med mindre der er ydet dispensation  

 hertil fra Finansministeriet.
Stk. 2.  

  

 Likvide midler skal indsættes på  

 en konto i det af Økonomistyrelsen administrerede betalingssystem eller i et  

 pengeinstitut.  

 Disse midler indgår ikke i opgørelsen af institutionskassen.
Værdipapirer  

 anbringes i et åbent depot i et pengeinstitut eller på anden betryggende  

 måde.
Kapitel 11 Dispensation fra bekendtgørelsens regler § 50.  

  

 Fravigelser fra bekendtgørelsens  

 regler kan alene ske efter anvisning eller tilladelse fra Finansministeriet.
Kapitel 12 Ikrafttræden mv.
 § 51.  

  

 Bekendtgørelsen træder i kraft  

 pr. 1. januar 2007.
 Stk. 2.  

  

 Samtidig ophæves  

 Finansministeriets bekendtgørelse nr. 1486 af 13. december 2004 om statens  

 regnskabsvæsen mv.
