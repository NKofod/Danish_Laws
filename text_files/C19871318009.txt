(Til samtlige praktiserende dyrlæger) I medfør af § 8, stk. 1, i Justitsministeriets bekendtgørelse nr. 962 af  

 23. december 1986 om hunde, som anvendes til bevogtning, skal en autoriseret  

 dyrlæge føre tilsyn med sådanne hunde, som anvendes til bevogtning af andet  

 end besidderens private beboelse, herunder hunde som anvendes til  

 erhvervsmæssig vagtvirksomhed.
Tilsynet skal endvidere omfatte hundens  

 opholdssteder.
Herefter skal dyrlægen efter anmodning fra besidderen af en af  

 bekendtgørelsen omfattet hund og for besidderens regning - foretage en klinisk undersøgelse af hunden mindst 4 gange årligt, - foretage uanmeldte besøg mindst 4 gange årligt på såvel hundens faste  

 opholdssted som på bevogtningsstedet til kontrol med de i § § 2 og 3 i  

 forannævnet bekendtgørelse fastsatte bestemmelser om indretning og pasning.
 Dyrlægen skal føre ordnede optegnelser over de i medfør af foranstående  

 foretagne forretninger til brug for politiet såfremt dette måtte ønskes.
