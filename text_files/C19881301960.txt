EKSPORTØRVEJLEDNING KAPITEL 5 Vedlagt fremsendes nyoptryk - januar 86, som bedes udskiftet i henhold til  

 nedenstående:
Dette kapitel indeholder hovedsageligt oplysninger til brug ved ansøgning  

 om licens/forudfastsættelsesattest.
Kapitlet indeholder desuden de særlige  

 bestemmelser, der måtte knytte sig til den udstedte  

 licens/forudfastsættelsesattest.
 Af den efterfølgende vareoversigt fremgår, hvilke varer, der er  

 licenspligtige, samt om der er mulighed for at forudfastsætte restitutionen.
 Oversigten indeholder desuden oplysninger om gyldighedsperioder og  

 garantisatser.
 Opmærksomheden henledes på, at garantisatserne er anført i ECU pr. 1000 kg  

 netto.
 Værdien af ECU fremgår af BILAG 1 i KAPITEL 3.
 Vedrørende udfyldning af ansøgningens rubrikker henvises til KAPITEL 2.
 EKSPORT UDEN FREMLÆGGELSE AF LICENS:
Der kræves ikke fremlagt eksportlicens, såfremt varemængden er på 100 kg  

 og derunder.
Endvidere vil fremlæggelse af licens ikke blive afkrævet, for så  

 vidt det drejer sig om en af nedenstående leverancer:
 - levering inden for Fællesskabet af proviant til søgående skibe eller til  

 luftfartøjer, som beflyver internationale ruter, herunder retur inden for  

 Fællesskabet.
 - levering til de i Fællesskabet oprettede internationale organisationer.
 - leverancer til væbnede styrker, der er stationeret på en medlemsstats  

 område, og som ikke fører dennes flag.
