Betænkning afgivet af Sundhedsudvalget  

 den 3. april 2002 Betænkning over Forslag til lov om bioanalytikere [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 6. februar 2002 og var til  

 1. behandling den 1. marts 2002. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 2 møder.
Tidligere behandling Lovforslaget er en genfremsættelse af lovforslag nr.  

 L 4 fra folketingsåret 2001-02, 1. samling.
Høring Lovforslaget har inden fremsættelsen været  

 sendt i høring.
Den 21. februar 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Dansk Laborant-Forening.
Indenrigs- og  

 sundhedsministeren har over for udvalget kommenteret de skriftlige  

 henvendelser.
Deputationer Endvidere har Dansk Laborant-Forening mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 2 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
En henvendelse og et af udvalgets spørgsmål og  

 indenrigs- og sundhedsministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Lars Kramer Mikkelsen (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Villy Søvndal (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 89 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Udkast til køreplan for behandlingen af lovforslaget 3 Køreplan for behandlingen af lovforslaget 4 Henvendelse af 14/3-02 fra Dansk Laborant-Forening 5 Spm. 1 om kommentar til henvendelse af 14/3-02 fra Dansk  

 Laborant-Forening, til indenrigs- og sundhedsministeren 6 Henvendelse af 20/3-02 fra Dansk Laborant-Forening 7 Spm. 2 om kommentar til henvendelse af 20/3-02 fra Dansk  

 Laborant-Forening, til indenrigs- og sundhedsministeren 8 1. udkast til betænkning 9 Svar på spm. 1 om kommentar til henvendelse af 14/3-02 fra Dansk  

 Laborant-Forening, fra indenrigs- og sundhedsministeren 10 Svar på spm. 2 om kommentar til henvendelse af 20/3-02 fra Dansk  

 Laborant-Forening, fra indenrigs- og sundhedsministeren Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra S.
 Spørgsmål 1:
Ministeren bedes kommentere henvendelsen af 14. marts 2002  

 fra Dansk Laborant-Forening, jf.
L 89   bilag 4.
Sundhedsudvalget Folketinget Christiansborg 1240 København K 14. marts 2002 Forslag til lov om bioanalytikere   L 89 dansk laborant-forening (DL-F) anmoder herved om at  

 få foretræde for Sundhedsudvalget med henblik på at uddybe  

 vore synspunkter til ovennævnte lovforslag.
 Deputationsdeltagerne vil være Lisbeth Holm  

 Petersen, næstformand i DL-F, og Gerda Christensen, faglig  

 sekretær i DL-F/HK.
 Vi vedlægger vore bemærkninger til  

 lovforslaget.
Med venlig hilsen Dansk laborant-forening Lisbeth H.
Petersen Næstformand Bilag: Bemærkninger fra Dansk laborant-forening Bemærkninger til forslag til lov om bioanalytikere L 4 fremsat oprindeligt den 4. oktober 2001 af  

 daværende sundhedsminister Arne Rolighed.
 L 89 genfremsat fredag den 1. marts 2002 af  

 sundhedsminister Lars Løkke Rasmussen.
 Dansk laborant-forenings bemærkninger til lovforslaget:
§§ 1, 2.1 samt 4.2 Det fremgår, at ud over personer med en godkendt  

 uddannelse som bioanalytiker kan personer med en udenlandsk uddannelse  

 opnå autorisation.
Det virker mærkværdigt, at personer med  

 en anden dansk laboratorieuddannelse ikke har den mulighed.
§ 17, stk. 3 Ifølge bestemmelsen skal det udelukkende være  

 muligt for laboranter, som forud for lovens vedtagelse har været  

 beskæftiget inden for området mindst 3 år inden for de  

 sidste 5 år, svarende til fuldtidsansættelse, at opnå  

 autorisation.
 Da der til stadighed ansættes  

 laboranter/laboratorieteknikere inden for området og ikke alene  

 på mikrobiologiske afdelinger, men i samtlige laboratorier inden for  

 sundhedssektoren, virker det ikke rimeligt, at ikke alle  

 laboranter/laboratorieteknikere kan opnå autorisation efter denne  

 bestemmelse.
Bestemmelsen bør derfor åbne mulighed for, at  

 alle laboranter/laboratorieteknikere, som har været  

 beskæftiget/bliver beskæftiget inden for området, får  

 mulighed for efter overgangsbestemmelsen eller efter § 4, stk. 2, at  

 opnå autorisation efter 3 års beskæftigelse.
Desuden  

 må bestemmelsen åbne mulighed for, at også en  

 deltidsbeskæftiget laborant/laboratorietekniker kan opnå  

 autorisation.
 I modsat fald vil bestemmelsen reelt komme til at virke  

 som en indirekte eksklusivaftale.
§ 8 Det fremgår af bemærkningerne, at det ikke er  

 tilsigtet, men vil der her reelt ikke være tale om, at der kan  

 indføres eksklusivbestemmelser for bioanalytikere? Dansk laborant-forenings bemærkninger til 1.  

 behandlingen i Folketinget:
S. 1. Tove Fergo henviser til en artikel i Dagens Medicin  

 fra den 11. oktober 2001, hvor en læge frygter, at en fusion af  

 bioanalytikeruddannelsen og laborantuddannelsen skal ødelægge  

 bioanalytikeruddannelsen.
I artiklen angiver lægen frygt for, at  

 »laboranter med deres leverpostejkemi skal ødelægge  

 bioanalytikeruddannelsen«.
 S. 4. Ministeren svarer hertil: At industrilaboranterne  

 ikke er omfattet af nærværende ordning, det er der to grunde til:  

 for det første, at industrilaboranterne har et meget snævert  

 virkefelt, for det andet, at deres uddannelse ikke ligger på niveau med  

 de andre.
 Hertil har dansk laborant-forening følgende  

 bemærkninger:
 For det første eksisterer der ikke og har aldrig  

 eksisteret en uddannelse med betegnelsen industrilaborant, men derimod en  

 laborantuddannelse og en laboratorieteknikeruddannelse.
Adgangskravene til laborantuddannelsen og til  

 bioanalytikeruddannelsen er de samme, og længden af den teoretiske del  

 er ens for de 2 uddannelser, nemlig 1½ år.
Den praktiske del af de 2  

 uddannelser er forskellig, nemlig 2 år for bioanalytikeren og 1  

 år for laboranten.
For begge uddannelser gælder, at praktikken  

 både tjener uddannelsesmæssige og jobtræningsmæssige  

 formål.
For laborantuddannelsen gennemføres bl.a.  

 adgangsprojektet i praktikvirksomheden.
 Laboratorieteknikeruddannelsen er en overbygning på  

 laborantuddannelsen, som fra 2002 vil være afløst af en  

 diplomuddannelse.
 Laboranter/laboratorieteknikeres virkeområde er ikke  

 snævert, og dette gælder, uanset om man taler om sundhedssektoren  

 eller andre offentlige eller private laboratorier.
I sundhedssektoren er laboranter/laboratorieteknikere  

 beskæftiget i samtlige laboratorietyper, d.v.s. såvel  

 mikrobiologiske, klinisk-kemiske, blodtype, histo-cyto, patologiske  

 laboratorier m.v.
Adskillige er og bliver endog beskæftiget med  

 prøvetagning på patienter efter at have modtaget en kort  

 oplæring.
Hvor mange der er beskæftiget inden for den offentlige  

 sundhedssektor ud over de nævnte ca. 185 på de kliniske  

 mikrobiologiske afdelinger, er ikke muligt for DL-F at oplyse, idet disse i  

 henhold til grænseaftale mellem LO og FTF bliver overflyttet til Danske  

 Bioanalytikere.
På det private område er levnedsmiddelbranchen  

 et af laboranternes beskæftigelsesområder, men langt hovedparten  

 er beskæftiget med forskning og udvikling inden for  

 medicinalindustrien, den bioteknologiske branche og på universiteter og  

 andre statslige forskningsinstitutioner.
I alle sektorer   både private  

 og offentlige   arbejder laboranter/laboratorieteknikere side om side med  

 bioanalytikere.
 Svar:
 Jeg har til brug for besvarelsen indhentet en udtalelse  

 fra Sundhedsstyrelsen, jf. vedlagte brev af 20. marts 2002, hvortil jeg kan  

 henholde mig.
Sundhedsstyrelsens bemærkninger til brev af 14.  

 marts 2002 fra Dansk Laborant-Forening vedrørende lovforslag nr.
L 89,  

 Forslag til lov om bioanalytikere:
Sundhedsstyrelsen har den 20. marts 2002 fra Indenrigs- og  

 Sundhedsministeriet modtaget ovennævnte brev.
Ministeriet anmoder om  

 Sundhedsstyrelsens bemærkninger mhp. ministerens kommentar hertil i  

 Folketingets Sundhedsudvalg.
 Dansk Laborant-Forening stiller i brevet  

 spørgsmål vedrørende forskellige paragraffer i  

 lovforslaget og har herudover bemærkninger til 1. behandlingen i  

 Folketinget, herunder om uddannelsesforholdene på området.
 Sundhedsstyrelsen har følgende  

 bemærkninger:
Vedrørende uddannelserne Sundhedsstyrelsen kan oplyse, at de to uddannelser er  

 forskellige mht. både formål, varighed og indhold.
Formål og indhold Bioanalytikeruddannelsen er målrettet virksomhed  

 primært på sygehusenes laboratoriemedicinske afdelinger, og  

 laborantuddannelsen er rettet mod virksomhed i tekniske laboratorier.
 Formål med bioanalytikeruddannelsen er, jf. § 1 i  

 bekendtgørelse nr. 235 af 30. marts 2001 om bioanalytikeruddannelsen,  

 bl.a. at kvalificere de studerende til at kunne fungere inden for de  

 laboratoriemedicinske specialer i sundhedsvæsenet og beslægtede  

 virksomheder gennem tilegnelse af analytiske, praktiske og etiske  

 færdigheder.
 Formål med laborantuddannelsen er, jf. § 1 i  

 bekendtgørelse nr. 636 af 30. juni 2000 om erhvervsakademiuddannelse  

 inden for laboratorieområdet (laborant AK), at kvalificere den  

 uddannede til inden for laborantområdet at kunne planlægge og  

 løse arbejdsopgaver af teknisk-faglig karakter i forbindelse med  

 produktion, udvikling, rådgivning og kontrol i private og offentlige  

 virksomheders tekniske laboratorier.
Indholdet Indholdet i de to uddannelser retter sig ind efter  

 formålet for uddannelserne og er således også  

 forskelligt.
Varighed Bioanalytikeruddannelsen er en mellemlang  

 videregående sundhedsuddannelse på 210 ECTS-point (3½  

 studenterårsværk), professionsbachelor i medicinsk  

 laboratorieteknologi).
 Laborantuddannelsen er en kortere videregående  

 uddannelse   erhvervsakademiuddannelse   på 120 ECTS-point (2  

 studenterårsværk).
Vedrørende § 4.2 om autorisation af personer med  

 udenlandsk uddannelse Lignende bestemmelse findes i de øvrige  

 autorisationslove.
Betingelsen for, at Sundhedsstyrelsen meddelelser  

 autorisation til personer med en udenlandsk uddannelse, er, at den  

 udenlandske uddannelse kan sidestilles med en dansk uddannelse til  

 bioanalytiker, jf. § 2, stk. 1.
Overgangsbestemmelser, § 17, stk. 3 Bestemmelsen giver en laborant, som sammenlagt har  

 været ansat som bioanalytiker/hospitalslaborant på en  

 mikrobiologisk afdeling i mindst 3 år inden for de sidste 5 år  

 forud for lovens ikrafttræden, svarende til fuldtidsansættelse,  

 ret til at modtage autorisation som bioanalytiker.
Denne gruppe er medtaget på baggrund af, at netop  

 det mikrobiologiske område er et kerneområde i  

 laborantuddannelsen.
Laboranter, der foruden gennemført uddannelse har  

 erhvervserfaring som bioanalytikere på mikrobiologiske afdelinger i  

 hospitalsvæsenet, kan derfor autoriseres som bioanalytikere.
Bestemmelsen svarer i øvrigt til de bestemmelser om  

 såkaldte "erhvervede rettigheder", der er indeholdt i nogle  

 EU-direktiver om gensidig anerkendelse af eksamensbeviser mv. for forskellige  

 sundhedsuddannelser inden for EU.
Herefter vil en person, der rent faktisk  

 har udøvet faget i det nævnte omfang på en anden  

 uddannelsesmæssig baggrund end den aktuelle uddannelse, alligevel  

 opnå anerkendelse som berettiger til autorisation som bioanalytiker.
 Vedrørende spørgsmålet om, hvorvidt  

 bestemmelsen kan komme til at virke som en indirekte eksklusivaftale:
 Efter lovforslaget skal bioanalytikere alene have en  

 titelbeskyttelse, men ikke et forbeholdt virksomhedsområde, hvilket  

 indebærer, at også andre faggrupper, som f.eks. laboranter, kan  

 udøve faglig virksomhed på området.
§ 8. Sundhedsstyrelsen kan fastsætte  

 nærmere regler om bioanalytikeres virksomhedsområde Sundhedsstyrelsen finder det ikke  

 hensigtsmæssigt, at man i lovteksten beskriver et  

 virksomhedsområde, medmindre man ønsker at definere et  

 forbeholdt virksomhedsområde for bioanalytikere eller at begrænse  

 bioanalytikeres virksomhedsområde til det beskrevne område,  

 hvilket der efter styrelsens opfattelse ikke på nuværende  

 tidspunkt er behov for.
 Eftersom udviklingen inden for området imidlertid  

 kan medføre behov for en regulering af bioanalytikernes  

 virksomhedsområde på et senere tidspunkt, finder  

 Sundhedsstyrelsen det hensigtsmæssigt, at der i loven gives styrelsen  

 hjemmel til at fastsætte nærmere regler herom.
 Som eksempler på situationer, hvor det kunne blive  

 aktuelt at fastsætte regler om bioanalytikeres virksomhedsområde,  

 kan nævnes en eventuel fremtidig reorganisering af det  

 laboratoriemedicinske område i sundhedsvæsenet, eventuelle  

 ændringer i bioanalytikeres rolle i relation til kvalitetssikring af  

 prøvetagning, analyse og vurdering af analyseresultater, eller hvis  

 bioanalytikere begynder at etablere private laboratorier, der udfører  

 prøvetagning og analyse til sundhedsvæsenet.
Vedrørende laborantforeningens bemærkninger  

 om laboranters beskæftigelse omfattende prøvetagning på  

 patienter Prøvetagning foretages i sygehusvæsenet efter  

 bemyndigelse fra en læge og på dennes ansvar, og laboranter kan  

 derfor fortsat udføre dette.
