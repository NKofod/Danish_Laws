 I medfør af lov om investeringsfonds, jf. lovbekendtgørelse nr. 567 af 25.  

 august 1987 fastsættes:
 § 1.  Amtsskatteinspektoraterne, for Københavns og  

 Frederiksberg Kommuners vedkommende dog de pågældende skattedirektorater,  

 bemyndiges til som 1. instans at træffe afgørelse efter § 3 A, stk. 3 og 5.
 § 2.  Ligningskommissionerne, for Københavns og  

 Frederiksberg Kommuners vedkommende dog de pågældende skattedirektorater,  

 bemyndiges til som 1. instans at træffe afgørelse efter § 5, stk. 1, § 6,  

 stk. 2, § 9, stk. 2, og § 10, stk. 2, 3 og 4.
 § 3.  Afgørelser, der er truffet af  

 ligningskommissionen, kan indbringes for amtsskatteinspektoratet.
 Stk. 2.  Afgørelser, der er truffet af  

 amtsskatteinspektoratet som 1. instans eller som ankeinstans, og afgørelser,  

 der er truffet af Københavns og Frederiksberg Skattedirektorater, kan  

 indbringes for Statsskattedirektoratet.
 Stk. 3.  Afgørelser, der er truffet af  

 Statsskattedirektoratet som ankeinstans, kan indbringes for skatteministeren.
 § 4.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Fra bekendtgørelsens ikrafttræden ophæves § 2,  

 nr. 3, og § 4, nr. 2, i bekendtgørelse nr. 524 af 11. oktober 1984.
