 I medfør af § 56 a og § 83, stk. 1, nr. 7 i Miljøministeriets  

 lovbekendtgørelse nr. 68 af 24. januar 1989 fastsættes følgende:
 § 1.  Denne bekendtgørelse omfatter følgende  

 virksomheder:
 Stk. 2.  Virksomheder nævnt i stk. 1, som ikke er  

 godkendt efter miljøbeskyttelseslovens kap. 5, skal meddele de oplysninger om  

 virksomhedens produktions- og forureningsforhold, som rekvireres af  

 tilsynsmyndigheden i det i henhold til § 2 udarbejdede anmeldelsesskema.  

 Anmeldelsesskema udsendes til alle af tilsynsmyndigheden registrerede  

 virksomheder.
Stk. 3.  Hvor en virksomhed har opnået miljøgodkendelse  

 af visse anlæg, gælder pligten til at meddele oplysninger for ikke-godkendte  

 anlæg.
Der kan ved anmeldelse desuden kræves oplysninger om virksomhedens  

 produktion og forurening som helhed.
 Stk. 4.  Hvor tilsynsmyndigheden inden for det sidste år  

 har haft tilsyn med virksomheden, kan pågældende tilsynsmyndighed bestemme,  

 at virksomheden ikke skal være omfattet af denne bekendtgørelse, såfremt  

 tilsynsmyndigheden som minimum er i besiddelse af de samme oplysninger, som  

 angivet i det i henhold til § 2 udarbejdede anmeldelsesskema.  

 Tilsynsmyndigheden skal give virksomheden skriftlig besked herom med kopi til  

 Miljøstyrelsen.
 § 2.  Tilsynsmyndigheden skal udsende skema til  

 virksomheden inden den 1. marts 1990.
 Stk. 2.  Fristen for indgivelse af anmeldelser er den 1.  

 maj 1990.
 Stk. 3.  Skema til indgivelse af anmeldelse for den  

 enkelte branche udarbejdes af Miljøstyrelsen.
 § 3.  Virksomheden har pligt til at indgive anmeldelse  

 på anmeldelsesskemaet, som kan rekvireres hos tilsynsmyndigheden.
 Stk. 2.  Er anmeldelsesskemaet ufyldestgørende udfyldt,  

 kan tilsynsmyndigheden meddele en supplerende frist til tilvejebringelse af  

 resterende oplysninger.
 § 4.  Med bøde straffes den, der undlader at indgive  

 anmeldelsesskema.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 5.  Denne bekendtgørelse træder i kraft den 15.  

 december 1989.
