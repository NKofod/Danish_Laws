 Ved kongelig resolution af 24. juli 1955 har Danmark ratificeret  

 ovennævnte overenskomst, hvis tekst lyder som følger:
Overenskomst til lettelse af den internationale udveksling af synlige og hørbare  

 materialer af undervisningsmæssig, videnskabelig og kulturel art Regeringerne for de stater, som har undertegnet nærværende overenskomst,  

 er, I forvisning om at en lettelse af den internationale udveksling af synlige  

 og hørbare materialer af undervisningsmæssig, videnskabelig og kulturel art  

 vil fremme den frie udbredelse af ideer gennem ord og billeder og bidrage til  

 den gensidige forståelse mellem folkene i overensstemmelse med målene for De  

 Forenede Nationers Organisation for undervisningsmæssige, videnskabelige og  

 kulturelle spørgsmål (UNESCO), Blevet enige om følgende:
Artikel I Nærværende overenskomst finder anvendelse på synlige og hørbare materialer  

 af de i Artikel II anførte kategorier, som er af undervisningsmæssig,  

 videnskabelig eller kulturel art.
Synlige og hørbare materialer skal anses som værende af  

 undervisningsmæssig, videnskabelig og kulturel art, Artikel II Bestemmelserne i foregående artikel finder anvendelse på synlige og  

 hørbare materialer af følgende typer og former:
 Disse materialer betegnes i det følgende som »materialer«.
Artikel III 1. Hver af de kontraherende stater skal inden for seks  

 måneder fra nærværende overenskomsts ikrafttræden for vedkommende stat  

 indrømme fritagelse for alle toldafgifter, kvantitative restriktioner og  

 pligten til at ansøge om indførselsbevilling for såvel endelig som  

 midlertidig indførsel af materialer, som er fremstillet i en anden  

 kontraherende stat.
 2. Intet i denne overenskomst skal medføre fritagelse  

 for sådanne skatter, gebyrer og afgifter, som opkræves ved indførselen af  

 alle varer uden undtagelse og uden hensyn til deres beskaffenhed og  

 oprindelse, og selv om det drejer sig om toldfri varer; sådanne skatter,  

 gebyrer og afgifter omfatter bl.a. statistiske gebyrer og stempelafgifter.
 3. Materialer, som omfattes af de i denne artikels  

 stykke 1 fastsatte fritagelser, skal i indførselslandet være fritaget for  

 andre eller højere indenlandske skatter, gebyrer og afgifter end dem, der  

 opkræves af tilsvarende varer, som er fremstillet i det pågældende land, og  

 skal nyde en mindst lige så gunstig behandling som den, der efter det  

 pågældende lands love, bestemmelser eller betingelser indrømmes tilsvarende  

 indenlandske frembringelser med hensyn til salg, transport, fordeling,  

 forarbejdning, fremvisning eller anden anvendelse.
 4. Intet i nærværende overenskomst skal forpligte  

 nogen kontraherende stat til at afslå at yde den ved denne artikel hjemlede  

 fritagelse, forsåvidt angår tilsvarende materiale af undervisningsmæssig,  

 videnskabelig eller kulturel art, der hidrører fra en stat, som ikke er  

 deltager i denne overenskomst, hvis et sådant afslag ville være uforeneligt  

 med den pågældende kontraherende stats internationale forpligtelser eller  

 dens handelspolitik.
Artikel IV 1. For at opnå den ved nærværende overenskomst  

 hjemlede fritagelse for materialer, der søges indført til en kontraherende  

 stat, skal en attest om, at de pågældende materialer er af  

 undervisningsmæssig, videnskabelig eller kulturel art i den i artikel I  

 anførte betydning, fremlægges ved indførselen.
 2. Denne attest skal udstedes af den kompetente  

 offentlige myndighed i den stat, hvorfra de af attesten omfattede materialer  

 hidrører, eller af UNESCO i henhold til stykke 3 i denne artikel og skal  

 udfærdiges i overensstemmelse med de nærværende overenskomst vedhæftede  

 formularer.(* 1) De foreskrevne attestformularer kan ændres eller revideres  

 ved aftale mellem kontraherende stater, forudsat at en sådan ændring eller  

 revision er i overensstemmelse med bestemmelserne i nærværende overenskomst.
 3. UNESCO udsteder attester for materialer af  

 undervisningsmæssig, videnskabelig eller kulturel art, fremstillet af  

 internationale organisationer, som er anerkendt af De Forenede Nation er  

 eller en af de særlige institutioner.
4. Ved fremlæggelsen af sådanne attester skal den  

 kompetente offentlige myndighed i den kontraherende stat, hvortil  

 materialerne søges indført, afgøre, om der kan ydes disse fritagelse som  

 hjemlet ved artikel III, stykke 1 i nærværende overenskomst.
Afgørelsen  

 træffes efter en undersøgelse af materialerne og under hensyntagen til  

 bestemmelserne i artikel I.
Såfremt den pågældende offentlige myndighed i den  

 kontraherende stat, hvortil materialerne søges indført, ikke efter en  

 undersøgelse ønsker at indrømme den ved artikel III, stykke 1, hjemlede  

 fritagelse, fordi vedkommende myndighed finder, at materialerne ikke er af  

 undervisningsmæssig, videnskabelig eller kuturel art, skal regeringen i den  

 stat, som har underskrevet attesten, respektive UNESCO, underrettes herom,  

 før en endelig afgørelse træffes, således at der gives den pågældende  

 regering eller UNESCO lejlighed til at gøre venskabelige forestillinger til  

 støtte for de pågældende materialers fritagelse over for den stat, i hvilken  

 materialerne søges indført.
 5. Myndighederne i den kontraherende stat, hvortil  

 materialerne søges indført, skal være berettiget til at underkaste importøren  

 bestemmelser om, at materialerne kun må fremvises eller anvendes i  

 ikke-erhvervsmæssigt øjemed.
 6. En afgørelse, som i medfør af denne artikels stykke  

 4 træffes af den kompetente myndighed i den kontraherende stat, hvortil  

 materialerne søges indført, skal være endelig, men den pågældende myndighed  

 skal i sin afgørelse tage tilbørligt hensyn til forestillinger, som måtte  

 blive rettet til den af den attesterende instans, hvad enten det er en  

 regering eller UNESCO.
Artikel V Intet i nærværende overenskomst skal berøre de kontraherende staters ret  

 til i overensstemmelse med deres egne love at censurere materialer eller af  

 hensyn til den offentlige sikkerhed eller orden at iværksætte  

 foranstaltninger til at forbyde eller begrænse indførselen af materialer.
Artikel VI Enhver kontraherende stat skal til UNESCO indsende et eksemplar af  

 samtlige attester, som den udsteder for materialer hidrørende fra dens eget  

 territorium, og underrette Unesco om afgørelser, som er truffet, samt om  

 begrundelsen for eventuelle afslag vedrørende attesterede materialer, der  

 hidrører fra andre kontraherende stater, og som søges indført til dens eget  

 territorium.
UNESCO skal videregive sådanne meddelelser til alle  

 kontraherende stater og føre og udgive lister på engelsk og fransk over  

 materialer samt alle attester og afgørelser vedrørende disse.
Artikel VII De kontraherende stater forpligter sig til i fællesskab at overveje midler  

 til i videst muligt omfang at begrænse de restriktioner, som ikke ophæves ved  

 nærværende overenskomst, og som kan hæmme den internationale udveksling af de  

 i artikel I omhandlede materialer.
Artikel VIII Samtlige kontraherende stater skal inden for seks måneder efter nærværende  

 overenskomsts ikrafttræden underrette UNESCO om de foranstaltninger, som de  

 inden for deres respektive territorier har truffet for at sikre  

 gennemførelsen af denne overenskomst.
Efterhånden som disse meddelelser  

 indgår, skal UNESCO videregive dem til alle kontraherende stater.
Artikel IX 1. Alle uoverensstemmelser, der måtte opstå om denne  

 overenskomsts fortolkning og anvendelse - med undtagelse af bestemmelserne i  

 artikel IV og V - mellem stater, som har antaget Den Mellemfolkelige Domstols  

 statut, skal henvises til denne domstol, medmindre parterne i særlige  

 tilfælde enes om en bilæggelse på anden måde.
 2. Såfremt een af eller begge de kontraherende stater,  

 mellem hvilke en uoverensstemmelse er opstået, ikke har antaget Den  

 Mellemfolkelige Domstols statut, skal uoverensstemmelsen, såfremt de  

 pågældende stater måtte ønske det, i overensstemmelse med disses  

 forfatningsmæssige fremgangsmåder forelægges for en voldgiftsret, nedsat i  

 overensstemmelse med den i Haag den 18. oktober 1907 undertegnede Konvention  

 om Fredelig Bilæggelse af Internationale Stridigheder, eller for en anden  

 voldgiftsret.
Artikel X Denne overenskomst skal ratificeres og ratifikationsinstrumenterne  

 deponeres hos De Forenede Nationers generalsekretær, der skal underrette  

 samtlige medlemmer af De Forenede Nationer om enhver stedfunden deponering og  

 om datoen herfor.
Artikel XI 1. Fra og med den 1. januar 1950 kan nærværende  

 overenskomst tiltrædes af ethvert medlem af De Forenede Nationer, som ikke  

 har undertegnet den, og af enhver stat, som ikke er medlem af De Forenede  

 Nationer, og som fra De Forenede Nationers generalsekretær har modtaget et  

 bekræftet eksemplar af overenskomsten.
 2. Tiltrædelsesinstrumentet skal deponeres hos De  

 Forenede Nationers generalsekretær, som skal underrette alle medlemmer af De  

 Forenede Nationer samt de i stykke 1 omhandlede ikke-medlemmer om enhver  

 deponering og datoen herfor.
Artikel XII 1. Nærværende overenskomst træder i kraft 90 dage  

 efter, at De Forenede Nationers generalsekretær har modtaget mindst ti  

 ratifikations- eller tiltrædelsesinstrumenter i overensstemmelse med artikel  

 X eller XI.
Generalsekretæren skal snarest muligt derefter udfærdige en  

 proces-verbal, der angiver den dato, på hvilken overenskomsten i medfør af  

 nærværende stykke er trådt i kraft.
 2. For hver stat, for hvilken der senere deponeres et  

 ratifikations- eller tiltrædelsesinstrument, skal nærværende overenskomst  

 træde i kraft halvfems dage efter deponeringen af et sådant instrument.
 3. Nærværende overenskomst skal på  

 ikrafttrædelsesdatoen indregistreres af De Forenede Nationers generalsekretær  

 i overensstemmelse med artikel 102 i De Forenede Nationers Pagt og de i  

 henhold dertil af plenarforsamlingen fastsatte regler.
Artikel XIII 1. Enhver kontraherende stat kan opsige nærværende  

 overenskomst tre år efter dens ikrafttræden for den pågældende stat.
 2. Enhver kontraherende stats opsigelse af nærværende  

 overenskomst skal ske ved skriftlig varsel til De Forenede Nationers  

 generalsekretær, som skal underrette alle De Forenede Nationers medlemmer  

 samt alle de i artikel XI omhandlede ikke-medlemmer om enhver opsigelse og om  

 datoen for dennes modtagelse.
 3. Opsigelsen træder i kraft eet år efter, at De  

 Forenede Nationers generalsekretær har modtaget notifikation herom.
Artikel XIV 1. Enhver kontraherende stat kan ved sin  

 undertegnelse, ratifikation eller tiltrædelse erklære, at den herved ikke  

 påtager sig nogen forpligtelse for samtlige eller en del af de territorier,  

 hvor hvilke de pågældende kontraherende stat har påtaget sig internationale  

 forpligtelser.
Nærværende overenskomst skal i så fald ikke finde anvendelse  

 på de i sådan erklæring anførte territorier.
2. Ved ratifikationen af nærværende overenskomst  

 påtager de kontraherende stater sig ikke nogen forpligtelse for en del eller  

 for alle ikke-selvstyrende territorier, for hvilke de er ansvarlige, men de  

 pågældende stater kan ved deres ratifikation eller på et hvilket som helst  

 senere tidspunkt meddele, at overenskomsten ratificeres af en del eller af  

 alle sådanne territorier.
Nærværende overenskomst skal i så fald finde  

 anvendelse på alle de i meddelelsen anførte territorier halvfems dage efter,  

 at De Forenede Nationers generalsekretær har modtaget denne.
3. Enhver kontraherende stat kan nårsomhelst efter  

 udløbet af den i artikel XIII fastsatte periode på tre år erklære, at den  

 ønsker anvendelsen af nærværende overenskomst bragt til ophør for en del  

 eller alle de territorier, for hvilke den pågældende kontraherende stat har  

 påtaget sig internationale forpligtelser, eller for eet eller flere  

 ikke-selvstyrende territorier, for hvilke(t) den er ansvarlig.
Anvendelsen af  

 nærværende overenskomst skal i så fald ophøre for de i erklæringen anførte  

 territorier seks måneder efter, at De Forenede Nationers generalsekretær har  

 modtaget denne.
 4. De Forenede Nationers generalsekretær skal give  

 alle medlemmer af De Forenede Nationer samt de i artikel XI omhandlede  

 ikke-medlemmer underretning om de i medfør af denne artikel modtagne  

 erklæringer og meddelelser samt om datoerne for modtagelsen heraf.
Artikel XV Intet i nærværende overenskomst skal afskære de kontraherende stater fra  

 at indgå sådanne overenskomster eller aftaler med De Forenede Nationer eller  

 med de særlige institutioner, som fastsætter lettelser, fritagelser,  

 privilegier eller immuniteter for materialer, der udsendes af De Forenede  

 Nationer eller de dertil knyttede særlige institutioner eller er fremstillet  

 under disses auspicier.
Artikel XVI Originalen til nærværende overenskomst skal deponeres i De Forenede  

 Nationers arkiv og skal være åben for undertegnelse i Lake Success fra 15.  

 juli 1949 til 31. december 1949. Bekræftede eksemplarer af denne overenskomst  

 skal af De Forenede Nationers generalsekretær sendes til alle medlemmer af De  

 Forenede Nationer og til sådanne andre regeringer, som De Forenede Nationers  

 Økonomiske og Sociale Råd og UNESCO's forretningsudvalg ved aftale måtte  

 udpege.
 TIL BEKRÆFTELSE HERAF har undertegnede bebefuldmægtigede efter at have  

 deponeret deres fuldmagter, der er fundet i behørig orden, på de ud for deres  

 underskrifter anførte datoer, på deres respektive regeringers vegne  

 undertegnet nærværende overenskomst, affattet på engelsk og fransk, således  

 at begge tekster skal have samme gyldighed.
Underskriftsprotokol Ved undertegnelsen af overenskomsten til lettelse af den internationale  

 udveksling af synlige og hørbare materialer af undervisningsmæssig,  

 videnskabelig og kulturel art er undertegnede befuldmægtigede blevet enige om  

 følgende:
1. De Forenede Nationers generalsekretær skal drage  

 omsorg for, at overenskomstens originaltekst bilægges de i artikel IV  

 omhandlede attestformularer, såsnart disse, som fremsendes til godkendelse af  

 UNESCO's medlemsstater, i det anførte øjemed tilsendes ham af UNESCO's  

 generaldirektør.
Generalsekretæren skal derpå udfærdige en proces-verbal  

 herom og skal tilsende regeringerne for de pågældende stater et eksemplar af  

 denne proces-verbal og af de ham tilsendte attestformularer.
 2. Indtil den i artikel XVI omhandlede aftale er  

 afsluttet, skal generalsekretæren sende bekræftede eksemplarer af  

 overenskomsten til de af UNESCO's forretningsudvalg opgivne  

 ikke-medlemsstater.
 TIL BEKRÆFTELSE HERAF har de befuldmægtigede, på de ud for deres  

 underskrifter anførte datoer, undertegnet nærværende protokol, affattet på  

 engelsk og fransk, således at begge tekster skal have samme gyldighed.
Overenskomsten er foruden af Danmark ratificeret af Cambodia, Canada, El  

 Salvador.
Filippinerne, Grækenland, Haiti, Irak, Jugoslavien, Norge, Pakistan  

 og Syrien.
 Efter at det danske ratifikationsinstrument den 10. august 1955 er blevet  

 deponeret hos De Forenede Nationers generalsekretær, er overenskomsten for  

 Danmarks vedkommende i medfør af artikel XII, stk. 2, trådt i kraft den 8.  

 november 1955.
 Udenrigsministeriet, den 12. januar  

 1956.
H.C.
Hansen.
 (* 1) Formularerne omfattes ikke af bekendtgørelsen.
