Ændringsforslag stillet den 24. juni 2020 Ændringsforslag til 3. behandling af Forslag til lov om ændring af lov om en aktiv beskæftigelsesindsats og lov om arbejdsløshedsforsikring m.v.
(Ekstraordinært løft for ledige med ret til en erhvervsuddannelse med forhøjet dagpengesats på 110 pct. i 2020-2021) [af beskæftigelsesministeren (Peter Hummelgaard)]:
Til § 1 Af beskæftigelsesministeren:
 1) I indledningen indsættes efter »27. april 2020,«: »og som ændres ved det af Folketinget den 25. juni 2020 vedtagne forslag til lov om ændring af lov om en aktiv beskæftigelsesindsats, lov om arbejdsløshedsforsikring m.v., lov om forberedende voksenundervisning og ordblindeundervisning for voksne og lov om en rejsegarantifond (Justeret uddannelsesløft, udvidet adgang til fagene digital opgaveløsning og engelsk og bemyndigelse til Rejsegarantifonden),«.
[Konsekvensændring som følge af vedtagelsen af lovforslag nr.
L 205] 2) Nr. 4 affattes således:
 »4. § 55, stk. 4, affattes således:
»Stk. 4. Der kan gives tilbud efter §§ 96 og 97 a, som rækker ud over den dato, hvortil personen er berettiget til den enkelte forsørgelsesydelse, og personen har ret til at fortsætte tilbuddet, hvis personen ved ydelsesskift fortsat er omfattet af en målgruppe i § 6. Tilbuddet fortsættes på den ydelse, som personen er berettiget til efter ydelses- og målgruppeskift.«« [Konsekvensændring som følge af vedtagelsen af lovforslag nr.
L 205] 3) I nr. 6 ændres § 100, stk. 2, 1. pkt. til: § 100, stk. 3, 1. pkt.« [Konsekvensændring som følge af vedtagelsen af lovforslag nr.
L 205] 4) Nr. 7 affattes således:
»7. I § 195, nr. 1, ændres »jf. dog § 196« til: »jf. dog §§ 196 og 196 a«.« [Konsekvensændring som følge af vedtagelsen af lovforslag nr.
L 205] Bemærkninger Til nr. 1 Der er tale om en teknisk konsekvensændring som følge af Folketingets vedtagelse den 25. juni 2020 af lovforslag nr.
L 205  forslag til lov om ændring af lov om en aktiv beskæftigelsesindsats, lov om arbejdsløshedsforsikring m.v., lov om forberedende voksenundervisning og ordblindeundervisning for voksne og lov om en rejsegarantifond (Justeret uddannelsesløft, udvidet adgang til fagene digital opgaveløsning og engelsk og bemyndigelse til Rejsegarantifonden).
Med ændringsforslaget indsættes der i indledningen til § 1 (ændringer i lov om en aktiv beskæftigelsesindsats) en henvisning til det af Folketinget vedtagne lovforslag nr.
L 205.
Med ændringsforslaget sikres det, at det fremgår klart, at ændringerne i § 1 omhandler lov om en aktiv beskæftigelsesindsats, som ændres ved Folketingets vedtagelse den 25. juni 2020 af lovforslag nr.
L 205. Ændringen er således en ren konsekvensændring som følge af vedtagelsen af lovforslag nr.
L 205.
Til nr. 2 Der er tale om en teknisk konsekvensændring som følge af Folketingets vedtagelse den 25. juni 2020 af lovforslag nr.
L 205  forslag til lov om ændring af lov om en aktiv beskæftigelsesindsats, lov om arbejdsløshedsforsikring m.v., lov om forberedende voksenundervisning og ordblindeundervisning for voksne og lov om en rejsegarantifond (Justeret uddannelsesløft, udvidet adgang til fagene digital opgaveløsning og engelsk og bemyndigelse til Rejsegarantifonden).
Med vedtagelsen af lovforslag nr.
L 205 indsættes der ved § 1, nr. 3, et nyt stk. 4 i § 55 i lov om en aktiv beskæftigelsesindsats, som omhandler fortsættelse af tilbud efter lovens § 96.
 I nærværende lovforslags § 1, nr. 4, er der tilsvarende indsat et nyt stk. 4 i § 55 i lov om en aktiv beskæftigelsesindsats, som omhandler fortsættelse af tilbud efter § 97 a.
Det nyaffattede § 55, stk. 4, i lov om en aktiv beskæftigelsesindsats, skal både omfatte fortsættelse af tilbud efter § 96, jf. det vedtagne lovforslag nr.
L 205, og tilbud efter § 97 a, jf. nærværende lovforslags § 1, nr. 4.
 Det foreslås derfor, at bestemmelsen i § 55, stk. 4, i lov om en aktiv beskæftigelsesindsats affattes således, at den omfatter tilbud både efter §§ 96 og 97 a.
Med ændringsforslaget sikres det, at der med vedtagelsen af nærværende lovforslag både henvises til tilbud efter lovens §§ 96 og 97 a i lovens § 55, stk. 4. Ændringen er således en ren konsekvensændring som følge af vedtagelsen af lovforslag nr.
L 205.
Til nr. 3 Der er tale om en teknisk konsekvensændring som følge af Folketingets vedtagelse den 25. juni 2020 af lovforslag nr.
L 205  forslag til lov om ændring af lov om en aktiv beskæftigelsesindsats, lov om arbejdsløshedsforsikring m.v., lov om forberedende voksenundervisning og ordblindeundervisning for voksne og lov om en rejsegarantifond (Justeret uddannelsesløft, udvidet adgang til fagene digital opgaveløsning og engelsk og bemyndigelse til Rejsegarantifonden).
Med vedtagelsen af lovforslag nr.
L 205 ophæves § 100, stk. 2, i lov om en aktiv beskæftigelsesindsats, jf. § 1, nr. 7, i lovforslag nr.
L 205, og i § 1, nr. 8, i lovforslag nr.
L 205 indsættes en tilsvarende bestemmelse i § 100, stk. 3, i lov om en aktiv beskæftigelsesindsats.
Baggrunden for den nye bestemmelse i § 100, stk. 3, er, at der sker en udvidelse af målgruppen, så jobparate kontanthjælpsmodtagere og overgangsydelsesmodtagere uden for introduktionsprogrammet, fremover også omfattes af bestemmelsen, da de fremover kan få tilbud om et grundforløb på en erhvervsuddannelse efter § 96 i lov om en aktiv beskæftigelsesindsats.
 I nærværende lovforslags § 1, nr. 6, er der foreslået en ændring af § 100, stk. 2, 1. pkt., i lov om en aktiv beskæftigelsesindsats, således at der henvises til tilbud efter §§ 96 og 97 a i lov om en aktiv beskæftigelsesindsats.
Denne ændring skal med vedtagelsen af nr.
L 205 i stedet ske i § 100, stk. 3, 1. pkt., i lov om en aktiv beskæftigelsesindsats.
 Det foreslås derfor, at den foreslåede ændring, hvor der henvises til §§ 96 og 97 a i lov om en aktiv beskæftigelsesindsats, sker i lovens § 100, stk. 3, 1. pkt.
Med ændringsforslaget sikres det, at der med vedtagelsen af nærværende lovforslag både henvises til tilbud efter lovens §§ 96 og 97 a, i lovens § 100, stk. 3, 1. pkt. Ændringen er således en ren konsekvensændring som følge af vedtagelsen af lovforslag nr.
L 205.
Til nr. 4 Der er tale om en teknisk konsekvensændring som følge af Folketingets vedtagelse den 25. juni 2020 af lovforslag nr.
L 205  forslag til lov om ændring af lov om en aktiv beskæftigelsesindsats, lov om arbejdsløshedsforsikring m.v., lov om forberedende voksenundervisning og ordblindeundervisning for voksne og lov om en rejsegarantifond (Justeret uddannelsesløft, udvidet adgang til fagene digital opgaveløsning og engelsk og bemyndigelse til Rejsegarantifonden).
Med vedtagelsen af nr.
L 205 indsættes der ved § 1, nr. 9, en undtagelse for statslig refusion til kommunerne i § 195, nr. 1, i lov om en aktiv beskæftigelsesindsats, hvis der i stedet opnås refusion efter § 196 (refusion under puljen til uddannelsesløft).
 I nærværende lovforslags § 1, nr. 7, er der indsat en tilsvarende undtagelse for statslig refusion til kommunerne i § 195, nr. 1, i lov om en aktiv beskæftigelsesindsats, hvis der i stedet opnås refusion efter § 196 a (lovbunden refusion for tilbud efter § 97 a).
 Det foreslås derfor, at § 1, nr. 7, affattes igen, så der i § 195, nr. 1, indsættes en henvisning til §§ 196 og 196 a, i lov om en aktiv beskæftigelsesindsats.
Med ændringsforslaget sikres det, at der med vedtagelsen af nærværende lovforslag både henvises til refusionsbestemmelser i lovens §§ 196 og 196 a, i lovens § 195, nr. 1. Ændringen er således en ren konsekvensændring som følge af vedtagelsen af lovforslag nr.
L 205.
