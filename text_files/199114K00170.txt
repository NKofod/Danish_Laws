Nr BTL 170 Betænkning over Forslag til lov om ændring af forskellige skattelove  

 (Nedsættelse af virksomhedsskatteprocenten m.v.)   

 Nr L 170 1991-92, 1. samling Afgivet af Skatteudvalget Afgivet: 19920429 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra:
Advokatrådet, Arbejderbevægelsens Erhvervsråd og De danske Landboforeninger.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet kan stemme for de under nr. 1, 2, 3, 5, 6 og 7 stillede  

 ændringsforslag.
Mindretallet udtaler, at ændringsforslag nr. 4 forøger passivposten i  

 dødsboer fra 20 til 21,5 pct.
Socialistisk Folkeparti agter at stemme imod  

 dette ændringsforslag, da der er tale om en lempelse af en i forvejen  

 særdeles lempelig dødsbobeskatning.
 Socialistisk Folkeparti finder det endvidere skandaløst og skamløst, at  

 Socialdemokratiet og regeringen nu lemper skatten yderligere for  

 virksomhedsejere, der har så stor en indtjening, at de ikke behøver at bruge  

 alle pengene for at kunne eksistere.
 Denne gruppe erhvervsdrivende har, siden skattereformen trådte i kraft,  

 fået lettelse efter lettelse, og med vedtagelse af lovforslaget har de fået  

 mere end halveret skatten af den sidst tjente krone.
I 1987 var skatten for disse erhvervsdrivende med meget stor indtjening 74  

 pct. + kirkeskat.
Skatten er med dette forslag nedsat til 34 pct. inkl.  

 kirkeskat.
En nylig undersøgelse fra Socialministeriet viste, at masser af  

 lavtlønnede pensionister og enlige forældre med mindre børn har reelle  

 marginalskatter på tæt ved 100 pct., i visse tilfælde endda over 100 pct.  

 Efter Socialistisk Folkepartis opfattelse var det her, der var brug for  

 markante skattenedsættelser.
For disse grupper af lavtlønnede er snakken om  

 lettelser forblevet - snak.
Det flertal, som nu lemper skatten for de  

 rigeste, har intet gjort ved samspilsproblemerne mellem sociallovgivningen og  

 skattelovgivningen.
Mens meget store grupper af lavtlønnede lønmodtagere,  

 pensionister og mindre erhvervsdrivende må betale 53 pct. i skat, nedsætter  

 Folketingets flertal med dette forslag skamløst skatten for den del af de  

 erhvervsdrivende, der har de højeste indkomster.
Den dramatiske nedsættelse af skatten for erhvervsdrivende kommer i meget  

 ringe udstrækning mindre erhvervsdrivende og ejere af mindre landbrug og  

 udlejningsejendomme til gode.
For det første tjener disse grupper ofte så  

 lidt, at al indtjeningen går til forbrug.
Og dermed er fordelen ved den lave  

 beskatning borte.
Den lave beskatning kan således kun være de grupper til  

 gavn, der tjener så meget, at de ikke kan nå at bruge alle pengene.
For det  

 andet er virksomhedsordningen for disse grupper helt unødigt kompliceret, og  

 dette lovforslag forøger blot mængden af indviklede regler, og ønsker disse  

 grupper at benytte virksomhedsordningen, ædes skattebesparelsen, der for en  

 lav indkomst er langt mindre end for en stor indkomst, blot op af skyhøje  

 honorarer til de få specialister, der kan hitte rundt i virksomhedsordningens  

 myriader af komplicerede regler.
 De nu skabte asymmetrier mellem personbeskatningen og  

 virksomhedsbeskatningen/selskabsbeskatningen vil med sikkerhed give anledning  

 til store huller i skattesystemet, der vil undergrave statens skatteprovenu.  

 Det er således Socialistisk Folkepartis opfattelse, at provenutabet ved  

 vedtagelse af lovforslaget vil blive langt større på sigt end antydet i  

 bemærkningerne til lovforslaget.
Endelig undrer Socialistisk Folkeparti sig over, at ministeren foretager  

 så mange ændringer i virksomhedsskatteloven uden at komme med de  

 forenklinger, der er behov for, for især de mindre erhvervsdrivende og ejere  

 af udlejningsejendomme.
Med denne nye skattenedsættelse vil presset for at  

 benytte virksomhedsordningen blive større.
Socialistisk Folkeparti opfordrer hermed for 27. gang ministeren til at få  

 forenklet virksomhedsordningen for de mindre erhvervsdrivende og for ejere af  

 de mindre udlejningsejendomme.
Modellen fra forenklingsudvalget kunne efter  

 vor opfattelse passende tages som udgangspunkt.
Det skal for en retfærdigheds skyld erkendes, at lovforslaget med  

 ændringsforslagene også lukker en række huller i virksomhedsordningen,  

 hvilket Socialistisk Folkeparti selvsagt er varmt tilhænger af.
Men loven som  

 helhed betragtet er skandaløs og skamløs.
Ændringsforslag Til § 1Af skatteministeren , tiltrådt af udvalget:
 1) I indledningen indsættes efter »nr. 620 af 22. august  

 1991,» ordene: »som ændret ved § 2 i lov nr. 234 af 8. april  

 1992«.
 2) Før nr. 1 indsættes som nye numre:
 »01. § 1, stk. 1, 1. pkt. , affattes således:
»Skattepligtige personer, der driver selvstændig erhvervsvirksomhed,  

 kan anvende virksomhedsordningen efter reglerne i denne lov på indkomst fra  

 virksomheden.« 02. I § 1, stk. 1, 3. pkt. , ændres »reglerne«  

 til: »virksomhedsordningen«.
 03. I § 1, stk. 2, 1. pkt. , indsættes efter  

 »indeksobligationer« ordene: », uforrentede  

 obligationer«.
 04. § 2, stk. 1 , affattes således:
»Det er en betingelse for at anvende virksomhedsordningen, at den  

 skattepligtige udarbejder et selvstændigt regnskab for virksomheden, som  

 opfylder bogføringslovens krav.
Bogføringen skal tilrettelægges således, at  

 der regnskabsmæssigt sker en opdeling af den skattepligtiges samlede økonomi  

 i en virksomhedsøkonomi (virksomhedsordningen) og en privatøkonomi.
Beløb,  

 der overføres mellem virksomhedsordningen og privatøkonomien, skal bogføres  

 særskilt for hver post med virkning fra det tidspunkt, hvor overførslen  

 finder sted.« 05. I § 2, stk. 2 , ændres »reglerne i denne lov«  

 til: »virksomhedsordningen« (2 steder), og »reglerne«  

 ændres til: »virksomhedsordningen«.
 06. I § 2, stk. 3 , ændres »reglerne i denne lov«  

 til: »virksomhedsordningen«, og »reglerne« ændres til:  

 »virksomhedsordningen«.
 07. I § 3, stk. 1 , indsættes efter 1. pkt. som nyt  

 punktum:
»Det gælder dog ikke beløb, der bogføres på mellemregningskontoen,  

 jf. § 4 a.« 08. I § 3, stk. 2 , ændres »reglerne i denne lov«  

 til: »virksomhedsordningen«.
 09. I § 3, stk. 8 , ændres »reglerne i denne lov«  

 til: »virksomhedsordningen« (2 steder), »disse regler«  

 ændres til: »virksomhedsordningen«, og »reglerne« ændres  

 til: »virksomhedsordningen«.
 010. Efter § 4 indsættes som nyt kapitel:
»Kapitel 2 a Mellemregningskonto § 4 a . Den skattepligtige kan i  

 stedet for at foretage indskud efter § 3 overføre kontante beløb fra  

 privatøkonomien til virksomhedsordningen, der bogføres på en uforrentet  

 mellemregningskonto.
 Stk. 2 . På det tidspunkt, hvor anvendelsen af  

 virksomhedsordningen påbegyndes, kan der ikke bogføres beløb på  

 mellemregningskontoen.
Stk. 3 . Beløb eller værdier, der overføres fra  

 mellemregningskontoen til privatøkonomien, anses ikke for en overførsel efter  

 § 5 og medregnes ikke ved opgørelsen af den skattepligtige indkomst.
Såfremt  

 indestående på mellemregningskontoen på noget tidspunkt bliver negativ, skal  

 beløbet udlignes ved en overførsel efter § 5.
Stk. 4 . Driftsomkostninger, som den skattepligtige har afholdt af  

 private midler, bogføres på mellemregningskontoen.« 011. § 8, stk. 1 , affattes således:
»Virksomhedens afkastgrundlag opgøres ved indkomstårets begyndelse  

 som virksomhedens aktiver med fradrag af gæld og beløb, der er afsat efter §§  

 4 og 10, stk. 1, samt indestående på mellemregningskonto efter § 4  

 a.«» 3) Efter nr. 3 indsættes som nye numre:
 » 012. I § 13, stk. 5 , ændres »reglerne i denne  

 lov« til: »virksomhedsordningen«, og »lovens regler«  

 ændres til: »virksomhedsordningen«.
 013. I § 15, stk. 1, 1. pkt. , ændres (2 steder)  

 »reglerne i denne lov« til: »virksomhedsordningen«.
014. I § 15, stk. 5 , ændres »virksomhedsskattelovens  

 regler« til: »virksomhedsordningen«.' Af skatteministeren , tiltrådt af et flertal (udvalget med  

 undtagelse af SF):
 4) Nr. 6 affattes således:
»6. I § 18, stk. 3, ændres »20 pct.« til:  

 »211/2 pct.«» Af skatteministeren , tiltrådt af udvalget:
 Til § 2 5) I indledningen ændres »lov nr. 217 af 10. april  

 1991« til: »§ 2 i lov nr. 895 af 21. december 1991«.
 Til § 4 6) Stk. 1 affattes således:
»Stk. 1 . Loven træder i kraft dagen efter bekendtgørelsen i  

 Lovtidende og har virkning fra og med indkomståret 1992, jf. dog stk. 2, 3, 4  

 og 5.« 7) Efter stk. 1 indsættes som nye stykker:
 »Stk. 2 . § 1, nr. 03, har dog først virkning for  

 obligationer, der anskaffes fra og med lovens ikrafttræden.
Stk. 3 . § 1, nr. 04, 07, 010 og 011, har dog først virkning fra  

 lovens ikrafttræden.
Den skattepligtige kan dog vælge at anvende  

 bestemmelserne med virkning for hele indkomståret 1992.« Stk. 2 og 3 bliver herefter stk. 4 og 5.
Bemærkninger Til nr. 1 og 4 I § 2 i lov nr. 234 af 8. april 1992 er passivposten ved  

 beregning af arveafgift i forbindelse med udlæg af en virksomhed i  

 virksomhedsordningen fra et dødsbo forhøjet fra 121/2 pct. til 20 pct. af det  

 overtagne indestående på konto for opsparet overskud fra og med indkomståret  

 1991. Forhøjelsen er en følge af nedsættelsen af virksomhedsskatteprocenten  

 fra 40 til 38 og forhøjelsen af efterbeskatningsprocenten i et dødsbo fra 25  

 til 40.
 Ændringsforslag nr. 4 indebærer, at forhøjelsen af passivposten fra 121/2  

 til 20 pct. kun skal have virkning for indkomståret 1991. Dette må ses i  

 sammenhæng med, at passivposten fra og med indkomståret 1992 foreslås  

 forhøjet til 211/2 pct. som følge af forslaget om nedsættelse af  

 virksomhedsskatteprocenten fra 38 til 34 og forhøjelsen af  

 efterbeskatningsprocenten i dødsboer fra 40 til 43.
Til nr. 2 og 3Ad nr. 01 Ændringsforslaget medfører alene en lovfæstelse af begrebet  

 virksomhedsordningen.
Ad nr. 03 Det foreslås, at 0 pct.'s obligationer på linie med indeksobligationer og  

 præmieobligationer ikke kan indgå i virksomheden.
Dette skyldes, at der ikke  

 er et løbende afkast af disse obligationer, og at kursgevinsten ved  

 indfrielse kan gøres til kapitalindkomst ved at overføre obligationerne til  

 privatøkonomien, inden gevinsten realiseres.
Ad nr. 04 Det er bl.a. en betingelse for at anvende virksomhedsordningen, at  

 virksomhedens bogføring tilrettelægges på en sådan måde, at den  

 skattepligtige regnskabsmæssigt opdeler sin samlede økonomi i en  

 virksomhedsøkonomi (virksomhedsordningen) og en privatøkonomi.
Dette er en  

 nødvendig betingelse for, at virksomhedsordningen kan anvendes, fordi  

 skatteberegning efter loven i modsat fald ikke vil være mulig.
 Det foreslås, at betingelsen om tilrettelæggelsen af bogføringen  

 udtrykkeligt skal fremgå af lovteksten.
I bestemmelsen er det endvidere udtrykkeligt anført, at overførsler mellem  

 virksomhedens økonomi og privatøkonomien skal bogføres særskilt for hver post  

 med virkning fra det tidspunkt, hvor overførslen finder sted.
Kravet om, at  

 samtlige overførsler mellem virksomheden og privatøkonomien bogføres  

 særskilt, indebærer ikke, at den skattepligtige på overførselstidspunktet  

 skal tage stilling til, om beløbet skal anses som en hævning af optjent  

 overskud eller som en overførsel fra mellemregningskontoen.
De foretagne  

 overførsler kan fordeles mellem hævekontoen og mellemregningskontoen efter  

 indkomstårets udløb.
 Da det ikke er praktisk muligt løbende at bogføre overførsler i form af  

 privat anvendelse af f.eks. virksomhedens bil, telefon m.v., kan sådanne  

 overførsler bogføres på mellemregningskontoen ultimo året.
Ad nr. 02, 05, 06, 08, 09, 012, 013 og 014 Der er tale om konsekvensændringer som følge af den foreslåede formulering  

 i nr. 01.
Ad nr. 07 Efter de gældende regler anses enhver overførsel af værdier fra den  

 skattepligtige til virksomheden for indskud i virksomheden, jf. dog  

 bemærkningerne til nr. 010 om den begrænsede anvendelse af en  

 mellemregningskonto.
Det betyder, at den skattepligtige eller en eventuel  

 ægtefælle ikke kan yde lån til virksomheden, som derefter ville kunne  

 tilbageføres uden for hæverækkefølgen.
 Det foreslås nu, at den skattepligtige frit kan foretage indskud på en  

 uforrentet mellemregningskonto, fra hvilken overførsler til privatøkonomien  

 ikke indgår i hæverækkefølgen, se bemærkningerne til nr. 010.
 Som følge heraf foreslås, at beløb, der bogføres på mellemregningskontoen  

 ikke anses for indskud i virksomheden.
Ad nr. 010 Ad stk. 1 Efter lovforslaget skal der ske en ophævelse af nettometoden i  

 virksomhedsskattelovens § 11, stk. 3. For at undgå urimelige konsekvenser af  

 ophævelsen af nettometoden foreslås en lovfæstelse og liberalisering af de  

 principper, der efter cirkulæret om virksomhedsordningen gælder for  

 anvendelse af en mellemregningskonto.
Efter de gældende regler kan den skattepligtige kun i begrænset omfang  

 foretage indskud på mellemregningskontoen, hvorfra beløb igen kan hæves uden  

 at indgå i hæverækkefølgen.
Hvis den skattepligtige indskyder større beløb,  

 end det følger af cirkulæret, vil beløbet blive betragtet som et indskud i  

 virksomheden.
 For at afhjælpe disse ulemper foreslås det, at den skattepligtige frit kan  

 foretage kontante indskud i virksomheden på en mellemregningskonto, hvorfra  

 beløbene igen kan hæves uden om hæverækkefølgen og uden rentekorrektion.
 Der er ingen misbrugsmuligheder forbundet hermed, idet kontoen efter  

 ændringsforslaget skal være uforrentet og indestående på  

 mellemregningskontoen ikke skal medregnes i virksomhedens  

 kapitalafkastgrundlag, jf. bemærkningerne ad nr. 011. Indskud på  

 mellemregningskontoen kan således forøge virksomhedens overskud, uden at den  

 del af overskuddet, der beskattes som kapitalindkomst, forøges.
Efter de gældende regler skal skattemyndighederne påse, at indskud på  

 mellemregningskontoen står i rimeligt forhold til skatteyderens samlede  

 økonomi, og at der kun er tale om midlertidige beløb.
Dette er overflødigt  

 efter ændringsforslaget, da der frit kan foretages indskud på  

 mellemregningskontoen.
For at undgå muligheder for spekulation i ordningen  

 foreslås dog, at der på mellemregningskontoen alene kan bogføres kontante  

 beløb fra privatøkonomien til virksomhedsordningen.
Ad stk. 2 Efter de foreslåede regler kan der ikke i åbningsbalancen posteres beløb  

 på mellemregningskontoen.
Ad stk. 3 Den skattepligtige kan efter ændringsforslaget overføre beløb og værdier  

 fra mellemregningskontoen til privatøkonomien uden om hæverækkefølgen, det  

 vil sige uden beskatning af opsparet overskud eller rentekorrektion.
Som  

 følge heraf skal indestående på mellemregningskontoen i virksomheden fragå  

 ved opgørelsen af kapitalafkastgrundlaget.
 Overførsler fra virksomhedsordningen til privatøkonomien anses ikke for en  

 overførsel efter § 5, såfremt værdien heraf bogføres på mellemregningskontoen  

 og indeståendet ikke herved bliver negativt.
Såfremt saldoen på mellemregningskontoen på noget tidspunkt bliver  

 negativ, skal beløbet udlignes ved en hævning, idet den skattepligtige ikke  

 må kunne låne af virksomheden uden om hæverækkefølgen og uden  

 rentekorrektion.
Bestemmelsen forudsætter således som udgangspunkt en løbende  

 saldering af kontoen.
Medmindre der er tale om specielle forhold, hvor der  

 søges en omgåelse af hæverækkefølgen, kan saldering op til månedlige eller  

 kvartalsvise mellemrum blive accepteret under hensyn til, hvad der er  

 sædvanligt efter virksomhedens art og omfang.
Samtlige overførsler mellem virksomheden og privatøkonomien skal bogføres  

 særskilt.
Dette betyder dog ikke, at den skattepligtige på  

 overførselstidspunktet skal tage stilling til, om beløbet skal anses som en  

 hævning af optjent overskud eller som en overførsel fra  

 mellemregningskontoen.
De foretagne overførsler kan fordeles mellem  

 hævekontoen og mellemregningskontoen efter indkomstårets udløb.
I og med at  

 primosaldoen på mellemregningskontoen først kendes ved udarbejdelsen af  

 regnskabet for det forudgående indkomstår eller - f.eks. hvis der skal  

 overføres beløb til medarbejdende ægtefælle - først ved udarbejdelsen af  

 regnskabet for det pågældende år, vil det formentlig være mest praktisk at  

 bogføre samtlige overførsler i løbet af indkomståret mellem  

 virksomhedsordningen og privatøkonomien på en foreløbig mellemregningskonto.  

 Når primoposteringerne kendes, kan salderingen foretages og eventuelle  

 negative saldi udlignes ved en hævning på hævekontoen.
På denne måde opstår  

 hævekontoen først ved udarbejdelsen af regnskabet.
Ad stk. 4 Virksomhedens fradragsberettigede refusioner til den skattepligtige (det  

 vil sige værdi af erhvervsmæssig benyttelse af private aktiver og refusion af  

 driftsomkostninger afholdt af private midler) anses efter gældende praksis  

 som hovedregel for personlig indkomst, bortset fra refusion af kørsel i bil  

 efter Ligningsrådets satser.
Det samme beløb fradrages igen i den personlige  

 indkomst.
Det foreslås, at refusionerne af praktiske grunde kan bogføres på  

 mellemregningskontoen, hvorfra overførsel til privatøkonomien kan ske  

 skattefrit.
Den skattepligtige vil derfor heller ikke kunne foretage fradrag  

 for de refunderede udgifter i skatteregnskabet for privatøkonomien.
Ad nr. 011 Ændringen er en følge af forslaget om mellemregningskontoen.
Da  

 indestående på mellemregningskontoen i realiteten er en form for  

 fremmedkapital i virksomheden, foreslås det, at indestående på kontoen fragår  

 i kapitalafkastgrundlaget.
 Til nr. 5 Der er alene tale om en redaktionel konsekvensændring som følge  

 af vedtagelsen af lov nr. 895 af 21. december 1991.
 Til nr. 6 og 7 Ændringsforslaget om, at uforrentede obligationer ikke kan  

 indgå i virksomhedsordningen, foreslås at have virkning for obligationer, der  

 anskaffes fra og med lovens ikrafttrædelse.
 Efter de foreslåede regler kan den skattepligtige vælge, om reglerne om  

 mellemregningskontoen skal anvendes med virkning for hele indkomståret 1992  

 eller først med virkning fra tidspunktet for lovens ikrafttrædelse.
 Provenumæssige konsekvenser Den foreslåede liberalisering af  

 reglerne om mellemregningskontoen skønnes at medføre et beskedent merprovenu  

 i det omfang, ændringsforslaget medfører forøgede indskud på  

 mellemregningskontoen, som nedsætter virksomhedens renteudgifter eller  

 forøger renteindtægterne, uden at dette giver anledning til et forøget  

 kapitalafkast.
 Administrative konsekvenser Ændringsforslagene skønnes ikke at  

 medføre nævneværdige administrative konsekvenser for de statslige told- og  

 skattemyndigheder eller kommunerne.
