 I henhold til § 14 i lov nr. 94 af 7. april 1936 om reservater for  

 pattedyr og fugle bestemmer ministeriet for kulturelle anliggender herved, at  

 der oprettes et videnskabeligt reservat omfattende øen Ægholm, i Nyord sogn  

 samt et bælte på 50 meter af søterritoriet omkring øen.
 For reservatet fastsættes følgende bestemmelser for jagt og færdsel.
 1. Inden for reservatets område er enhver nedlægning,  

 indfangning eller forjagelse af vildtlevende pattedyr og fugle samt  

 indsamling af fugleæg forbudt hele året.
2. Færdsel på øen Ægholm med bøsse og/eller hund er  

 forbudt hele året.
I øvrigt kan adgang til øen kun ske med ejerens eller  

 naturfredningsrådets tilladelse.
 3. Naturfredningsrådet kan dispensere fra de under  

 punkt 1 og 2, 1. punktum anførte bestemmelser.
 4. Overtrædelse af nærværende bekendtgørelse straffes  

 med bøder i henhold til § 20 i lov om reservater for pattedyr og fugle, for  

 så vidt der ikke i henhold til den øvrige lovgivning er forskyldt højere  

 straf.
 Ministeriet for kulturelle anliggender,  

 den 17. oktober 1963.
Jul.
Bomholt.
 / Viggo Nielsen.
