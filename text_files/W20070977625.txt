Landsskatteretskendelse  

 vedr.
Fradrag for beløb hensat til udbetaling af tantieme Sagen drejer sig om, hvornår der kan foretages fradrag for beløb hensat  

 til udbetaling af tantieme.
Landsskatterettens afgørelse Selskabsindkomst Indkomståret 2003 Skatteforvaltningen har  

 nægtet fradrag for hensat tantieme med 450.000 kr.
 Selskabet har selvangivet  

 fradrag med 450.000 kr.
 Landsskatteretten stadfæster  

 afgørelsen.
Indkomståret 2004 Skatteforvaltningen har  

 godkendt fradrag for udbetalt tantieme med 450.000 kr.
 Landsskatteretten stadfæster  

 afgørelsen.
 Skatteforvaltningen har  

 nægtet fradrag for hensat tantieme med 275.000 kr.
 Selskabet har selvangivet  

 fradrag med 275.000 kr.
 Landsskatteretten stadfæster  

 afgørelsen.
Sagens oplysninger Selskabet er opstartet juli  

 2002 og havde første regnskabsår fra 1. juli 2002 til 31. december 2003.  

 Selskabet beskæftiger sig med arbejde indenfor IT-branchen.
Selskabet beskæftigede i  

 klageåret to medarbejdere: B som direktør og C.
C kun for en kortere periode.  

 B  

 var tillige eneanpartshaver.
Af den fremlagte  

 direktørkontrakt mellem A ApS og B fremgår det bl.a. at Direktøren er berettiget til  

 tantieme/overskudsregulering efter aftale.
Første gang efter  

 generalforsamlingsbeslutning Der er ikke angivet nærmere  

 betingelser eller retningslinjer for beregning af denne udlodning.
Der er for selskabets første  

 regnskabsår hensat 450.000 kr. i skyldige lønomkostninger.
Dette beløb  

 udgjorde  

 ifølge selskabet den beregnede tantieme, som blev udbetalt til B.
Beløbet  

 svarer til det faktisk udbetalte beløb i 2004.
 For selskabets andet  

 regnskabsår, indkomståret 2004, er der hensat 275.000 kr. i skyldige  

 lønomkostninger.  

 Dette beløb udgjorde i lighed med selskabets første regnskabsår ifølge  

 selskabet den beregnede tantieme til B.
Skatteforvaltningens afgørelse Fradrag for skyldige  

 lønomkostninger til tantieme på 450.000 kr. nægtes for indkomståret 2003. Der  

 indrømmes i stedet fradrag for den udbetalte tantieme på 450.000 kr. i  

 indkomståret 2004. Samtidigt nægtes der fradrag for hensættelse til tantieme  

 på  

 275.000 kr. vedrørende indkomståret 2004.
 Udgangspunktet er at en  

 udgift skal medregnes i det indkomstår, hvor der opstår en endelig retlig  

 forpligtigelse til at betale udgiften og udgiften kan opgøres præcist.
Det er ikke dokumenteret, at  

 hensættelsen er begrundet i kontrakts- eller kutymemæssige forpligtigelser.  

 Den  

 i direktørkontrakten aftalte løn på 480.000 kr. svarer ikke til de udbetalte  

 beløb.
Endeligt fremgår der intet af kontrakten om, hvorledes tantieme skal  

 beregnes og hvad grundlaget er for beregningen.
 Der henvises til  

 statsskattelovens § 6, stk. 1, litra a.
Klagerens påstand og argumenter Der er nedlagt påstand om, at  

 den skattepligtige indkomst nedsættes til det selvangivne beløb.
Pligten til at udbetalte  

 tantieme fremgår af direktørkontrakten.
Forfaldstidspunktet er efter  

 generalforsamlingen.  

 Tantiemen skal beregnes efter sædvanlige retningslinjer for virksomheder af  

 den  

 nævnte type og størrelse.
Den udbetalte tantieme svarer i øvrigt til det i  

 årsregnskabet angivne beløb.
 Kravet om, at der skal være  

 tale om en forpligtigelse til at udbetale tantieme, og at det hensatte beløb  

 skal svare til det faktisk udbetalte, er således opfyldt.
Det bemærkes, at tantieme  

 skal udbetales det efterfølgende år, uanset selskabets aktivitetsniveau dette  

 år.
Der er altså tale om en forpligtigelse, der påhviler selskabet og som  

 derfor skal fremgå af regnskabet for at dette er retvisende.
Den  

 tantiemeberettigede har altså et retskrav overfor selskabet, ved  

 regnskabsårets  

 udløb.
Landsskatterettens bemærkninger og begrundelse Udgifter der i årets løb er  

 anvendt til at erhverve, sikre og vedligeholde selskabets indkomst, kan  

 fradrages i selskabets skattepligtige indkomst.
Det følger af  

 statsskattelovens  

 § 6, stk. 1, litra a.
 Udgifter fradrages som  

 udgangspunkt i det indkomstår, hvor der er opstået en endelig retlig  

 forpligtigelse  

 til at betale udgiften, og hvor udgiften kan opgøres endeligt.
Udgifter til tantieme kan  

 efter fast praksis fradrages i det indkomstår som tantiemen vedrører.  

 Betingelsen  

 for fradragsret i dette indkomstår er, at der er tale om en aftale eller  

 kutymemæssig forpligtigelse til at udrede tantieme.
Det er endvidere en  

 betingelse at hensættelsen svarer til det udbetalte beløb, og at beløbet  

 udbetales  

 snarest muligt efter regnskabsårets afslutning.
Det fremgår af  

 direktørkontraktens pkt. 4.2, at B har ret til at modtage tantieme fra  

 selskabet efter aftale, og at det første gang er efter  

 generalforsamlingsbeslutning.
Det må på baggrund af kontraktens ordlyd lægges  

 til grund, at beregningen af tantieme skal aftales mellem parterne, og at  

 tantieme første gang kun kan udbetales efter beslutning på selskabets  

 generalforsamling.
 Allerede fordi tantieme for  

 selskabets første regnskabsår skal besluttes af generalforsamlingen der først  

 afholdes i det efterfølgende år, kan der ikke være opstået en retlig  

 forpligtigelse for selskabet til at udrede tantieme ved udgangen af 2003.
Selskabet har endvidere ikke  

 redegjort for, at der skulle foreligge en aftale om beregning af tantieme.  

 Det  

 er derfor ikke godtgjort, at tantiemen kan opgøres med tilstrækkelig  

 sikkerhed  

 ved indkomstårets udløb.
Der kan derfor heller ikke indrømmes fradrag for den  

 hensatte tantieme for 2004.
 Skatteforvaltningens  

 afgørelse stadfæstes derfor.
