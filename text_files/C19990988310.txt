Cirkulæreskrivelse om meddelelse om  

 refusion.
Objektivt ansvar for kassen for fejludbetalte ydelser.
 Kommentar m.v.:
Lovens § 86, stk. 4, tager ikke udgangspunkt i, om der er noget at  

 bebrejde arbejdsløshedskassens sagsbehandling.
Der er et objektivt  

 ansvar for kassen, der er knyttet direkte sammen med den endelige  

 afgørelse, der træffes overfor et medlem.
Kassen hæfter  

 således for medlemmets uagtsomhed.
 Meddelelse om afgørelsen:
Ved en 20 måneders samtale i a-kassen oplyste et medlem, at hun  

 siden 1. august 1996 havde deltaget i et kursus om kinesiologi og zoneterapi  

 10 timer ugentligt.
Fra den 1. februar 1997 til den 3. december 1997 deltog  

 hun yderligere i et blomsterbindingskursus under åben uddannelse 16  

 timer over 15 weekends.
 A-kassen fandt, at medlemmet i ugerne 5, 7, 9 11, 12, 14, 15 og 16 ikke  

 havde haft under 20 timers undervisning ugentligt og derfor skulle  

 tilbagebetale udbetalte dagpenge for nævnte uger i alt kr.
16. 024 brutto.
A-kassen fandt, at forholdet var uagtsomt, og medlemmet  

 blev pålagt 37 timers effektiv karantæne.
 Direktoratet tiltrådte efter omstændighederne a-kassens  

 afgørelse.
 Ankenævnet traf den 10. august 1998 afgørelse om, at  

 medlemmet ikke skulle tilbagebetale det uretmæssigt udbetalte  

 beløb og ophævede uagtsomhedskarantænen.
 Ved afgørelsen lagde ankenævnet vægt på, at  

 medlemmet ved overskridelse af 20 timers ugentlig kursusdeltagelse ikke havde  

 handlet med en uagtsomhed af en sådan grovhed, at der var grundlag for  

 at kræve tilbagebetaling efter arbejdsløshedsforsikringlovens §  

 86, stk. 1.
 I denne forbindelse lagde ankenævnet bl.a. vægt på, at  

 blomsterbindingskurset under åben uddannelse ikke havde en  

 erhvervsmæssig betydning for medlemmet, samt at medlemmet havde  

 deltaget i kurset i god tro om, at kurset ikke ville medføre fradrag i  

 hendes dagpenge.
 A-kassen anmodede den 18. august 1998 direktoratet om dispensation efter §  

 5 i refusionsbekendtgørelsen, da medlemmet ikke overfor a-kassen havde  

 opfyldt sin oplysningspligt, og der ikke i hele begivenhedsforløbet  

 havde været noget at bebrejde a-kassen.
 Direktoratet traf den 28. august 1998 afgørelse om, at a-kassen var  

 objektivt ansvarlig for det beløb, som medlemmet uberettiget havde  

 fået udbetalt i alt kr. 16. 024 brutto, jf.  

 arbejdsløshedsforsikringslovens § 86, stk. 4.
 Direktoratet fandt endvidere, at det forhold, at nævnet "graduerede"  

 medlemmets uagtsomhed, ikke kunne anses for en sådan særlig  

 situation, at der var grundlag for en dispensation efter § 5 i  

 refusionsbekendtgørelsen.
 Ankenævnet tiltrådte den 28. januar 1999 direktoratets  

 afgørelse.
