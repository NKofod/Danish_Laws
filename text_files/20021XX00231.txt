Skriftlig fremsættelse (29. januar  

 2003) Videnskabsministeren Herved tillader jeg mig for Folketinget at  

 fremsætte:
 Forslag til lov om ændring af lov om konkurrence-  

 og forbrugerforhold på telemarkedet med flere love.
(Lovforslag nr.
L 143).
Det overordnede formål med lovforslaget er at  

 implementere en EU-teledirektivpakke (99-review). Lovforslaget indeholder  

 ændringer af 5 love.
Ud over lov om konkurrence- og forbrugerforhold  

 på telemarkedet indeholder lovforslaget ændringer af lov om  

 graveadgang og ekspropriation m.v. til telekommunikationsformål, lov om  

 etablering og fælles udnyttelse af master til  

 radiokommunikationsformål m.v., lov om markedsføring og lov om  

 standarder for transmission af tv-signaler m.v.
 Direktiverne implementeres inden for rammerne af den  

 telepolitiske principaftale af 8. september 1999 med tillæg  

 indgået af et flertal i Folketinget bestående af  

 Socialdemokratiet, Det Radikale Venstre, Venstre, Det Konservative Folkeparti  

 og Socialistisk Folkeparti.
 I forhold til de nugældende danske regler er de  

 væsentligste ændringer i lov om konkurrence- og forbrugerforhold  

 på telemarkedet som følge af direktiverne  

 følgende:
1.	Inden for samtrafikområdet skal der fremover udarbejdes  

 markedsanalyser med henblik på, at IT- og Telestyrelsen kan  

 træffe konkrete afgørelser om, hvorvidt selskaber med en  

 stærk markedsposition kan pålægges særlige  

 forpligtelser.
Reguleringen sker i dag via bekendtgørelser.  

 Direktivpakken indeholder en såkaldt værktøjskasse  

 indeholdende de forpligtelser, IT- og Telestyrelsen kan pålægge  

 en udbyder med en stærk markedsposition.
2.	Prisregulering skal være et af flere mulige  

 værktøjer til at opnå reel konkurrence, hvis en  

 markedsanalyse viser, at der ikke er reel konkurrence på forskellige  

 markeder.
Dette gælder også for mobilmarkedet.
 3.	På forbrugerområdet skal der ligeledes inden for visse  

 områder udarbejdes markedsanalyser og træffes  

 afgørelser.
Teledirektivpakken består af fem direktiver vedtaget  

 af Rådet og Europa-Parlamentet.
Direktiverne afløser  

 eksisterende EU-regler og har det samme overordnede sigte, som de  

 eksisterende regler.
De fem direktiver kaldes populært for  

 rammedirektivet, tilladelsesdirektivet, adgangsdirektivet,  

 forsyningspligtdirektivet og databeskyttelsesdirektivet inden for elektronisk  

 kommunikation.
For så vidt angår tilladelsesdirektivet er dette  

 primært implementeret i radiofrekvensloven, som Folketinget vedtog i  

 sidste samling.
 De foreslåede ændringer i graveloven og  

 masteloven er primært af proceduremæssig karakter.
Databeskyttelsesdirektivet indfører på  

 EU-plan et forbud mod fremsendelse  af uanmodede reklamehenvendelser med  

 elektronisk post, medmindre modtageren på forhånd har givet  

 samtykke hertil.
Markedsføringsloven indeholder allerede et  

 sådant forbud.
Imidlertid er der i direktivet en undtagelse fra  

 forbudet for de tilfælde, hvor en kunde i forbindelse med salg af en  

 vare eller en tjenesteydelse har oplyst sin elektroniske adresse til den  

 erhvervsdrivende.
Der skal derfor indsættes en tilsvarende undtagelse i  

 markedsføringsloven.
De foreslåede ændringer i lov om standarder  

 for transmission af tv-signaler m.v. ophæver en grænse for lovens  

 anvendelsesområde.
Endvidere foreslås kompetencen til at  

 fastsætte nærmere regler om tekniske krav m.v. overført  

 til IT- og Telestyrelsen.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
