(Til samtlige kommuners og  

 amtskommuners social- og sundhedsforvaltning) 1. Til brug ved kommunernes anmodning om refusion af  

 udgifter til sociale ydelser fremsendes vedlagt 16 skemaer (4 pr. kvartal)  

 for 1988 (* 1). Disse skemaer SKAL bruges ved indsendelsen til  

 sikringsstyrelsen.
Anmeldelsen må således ikke foretages på fotokopier.
Forskudsanmodningen sendes i to eksemplarer til sikringsstyrelsen.
Skemaet  

 for januar, april og juli kvartal indsendes inden den 1. i måneden forud for  

 kvartalets begyndelse.
Skemaet for OKTOBER kvartal indsendes SENEST DEN 20.  

 AUGUST 1988. I januar kvartal 1988 skal skemaets kolonner B, D og G ikke  

 udfyldes.
Alle kolonner udfyldes derimod i årets øvrige kvartaler.
 Der henvises til reglerne om opgørelsen af de refusionsberettigende  

 udgifter i socialministeriets cirkulære af 10. december 1986 om  

 regnskabsaflæggelse og refusion.
 Fra 1. juli 1987 er bestemmelsen om varig hjælp bortfaldet og denne post  

 er derfor ikke med i refusionsskemaet for 1988.
 Der er indføjet en ekstra linie vedrørende hjælp til flygtninge til brug  

 for de refusionsberettigende udgifter efter bistandsloven, der ikke er  

 konteret som kontanthjælp.
 DELPENSION, JFR. § 20 I LOV NR. 346 AF 1986.
 Anmodning om statrefusion af delpension skal ske på særligt skema, der vil  

 blive udsendt af sikringsstyrelsen.
 REFUSION AF GRUNDBELØB FOR PENSIONISTER PÅ PLEJEHJEM, JFR. § 136 I  

 BISTANDSLOVEN, skal ligeledes ske på særligt skema, der vil blive udsendt af  

 sikringsstyrelsen.
 2. Flere kommuner har spurgt sikringsstyrelsen, om  

 meddelelsen fra postgirokontoret til bank/sparekasse kan påføres oplysning  

 om, hvad det anviste beløb vedrører.
 Efter at anvisningen - bl.a. for at forkorte ekspeditionstiden - sker via  

 PTG (postens totalgiro), er det imidlertid teknisk ikke muligt for  

 postgirokontoret at påføre mere, end at beløbet vedrører  

 »refusion«.
 Sikringsstyrelsen må derfor foreslå, at social- og sundhedsforvaltningen  

 samtidig med, at refusionsskemaet indsendes til sikringsstyrelsen, oplyser  

 kommunens bogholderi/regnskabskontor om, hvilken dato refusion forventes at  

 indgå til kommunen, beløbets størrelse, samt hvilke ydelser refusionen  

 dækker. (Kan f.eks. ske ved kopi af skemaet).
Endelig foreslås, at kommunen træffer aftale med pengeinstituttet om at få  

 meddelt, når et refusionsbeløb er indbetalt til sikringsstyrelsen.
Det kan  

 oplyses, at både banker og sparekasser var meget interesserede i at få  

 gennemført den nye anvisningsform og også deltog i forhandlingerne om  

 ændringen.
 3. Refusionssystemet forudsætter en nær  

 overensstemmelse mellem de faktiske udgifter og de beløb, kommunerne løbende  

 anmelder til sikringsstyrelsen.
Betingelserne herfor er bl.a., at de løbende anmeldelser afpasses efter de  

 konstaterede udgifter, således at udgifterne ikke gennem hele året  

 udgiftsanmeldes alene på grundlag af de forud budgetterede årsudgifter.
DET  

 UNDERSTREGES, at der skal tages hensyn til, at udgifterne normalt ikke  

 fordeler sig jævnt over årets 4 kvartaler.
Idet udgifterne til f.eks.  

 pensioner stiger i løbet af året på grund af satsregulering.
 Endvidere er det en forudsætning, at skemaet efterregnes omhyggeligt, og  

 at beløbene i kolonne G (anmeldt refusion fra regnskabsårets start indtil  

 kvartalet) stemmer med det beløb, kommunerne har fået udbetalt i tidligere  

 kvartaler.
 4. Som vejledning ved skemaets udfyldelse kan i øvrigt  

 oplyses:
a.
Det er i skemaet ved note 1) præciseret, at beløbende i kolonne A  

 (årlige udgifter efter budget) skal indeholde senest vedtagne budget, incl.  

 eventuelle tillægsbevillinger.
Det skal dog understreges, at skemaet for januar kvartal 1988 vil indgå  

 som led i statens finanslovbudgettering for de udgiftsområder, skemaet  

 vedrører.
Det er derfor nødvendigt, at kommunerne i følgeskrivelsen redegør  

 for eventuelle afvigelser mellem beløbene i kolonne A i skemaet for JANUAR  

 KVARTAL 1988 og det oprindeligt vedtagne budget, der er indsendt til  

 indenrigsministeriet og Danmarks Statistik pr. 1. november 1987.
 Eventuelle tvivlsspørgsmål vedrørende skemaets side 1 (bistandsloven)  

 bedes rettet til socialstyrelsen, administrationsafdelingens 2. kontor: 01 29  

 91 22, ekspeditionssekretær Erik Høeg (lokal 3687), fuldmægtig Hans Korsgaard  

 (lokal 3692) eller fuldmægtig Karen Ladegaard Pedersen (lokal 3668).
b.
RÅDIGHEDSBELØB TIL PERSONLIGE TILLÆG TIL PENSIONISTER, JFR.
SKEMAETS  

 NOTE 2.
 Omfatter IKKE personlige tillæg til varmetilskud.
Satserne, dvs. beløbene pr. pensionist med fuldt pensionstillæg, anføres i  

 de havlårlige satsbekendtgørelser fra sikringsstyrelsen.
Efter lov nr. 390 af  

 10. juni 1987 om social pension er satserne forhøjet og reguleres fremover 1.  

 januar og 1. juli 1988, første gang 1. januar 1988.
 Satserne pr. 1. januar 1988 vil blive fastsat efter reguleringspristallet  

 for oktober 1987. Meddelelse om størrelsen vil blive givet, når  

 oktober-pristallet foreligger.
 Ved opgørelsen af rådighedsbeløbene i 1988 anvendes pensionisttallene pr.  

 1 januar 1988.
c.
PERSONLIGE TILLÆG TIL VARMETILSKUD.
 Udbetalingen af personlige tillæg til VARMETILSKUD er fra 1. januar 1988  

 IKKE begrænset af et rådighedsbeløb.
 Udgifterne til varmetilskud vil blive refunderet med 75% indenfor de  

 rammer, der vil blive fastsat af socialministeren.
d.
UNDERHOLDSBIDRAG KONTO 5.66 OMFATTER KUN FORSKUDSVIS UDLAGTE BIDRAG.
Sikringsstyrelsen understreger påny, at det beløb, der skal anslås ved  

 anmeldelse på kontoen, er det NETTOBELØB, der fremkommer som forskellen  

 mellem de forventede udbetalinger af FORSKUDSVISE bidrag og de forventede  

 indbetalinger af bidragsrestancer.
Ikke forskudsvis udlagte bidrag må IKKE  

 medtages ved opgørelsen af nettobeløbet til løbende refusion, men vil blive  

 opført på restafregningsskemaet for 1988, jfr. socialministeriets cirkulære  

 af 10. april 1979 om inddrivelse af bidrag.
Indbetalingerne er i mange kommuner fortsat stærkt undervurderet ved  

 anmeldelsen til løbende refusion.
På den baggrund skal sikringsstyrelsen i  

 lighed med tidligere år henstille, at der skabes bedre overensstemmelse  

 mellem de faktiske udgifter og de beløb, der anmeldes til løbende refusion i  

 året.
 P.s.v.
