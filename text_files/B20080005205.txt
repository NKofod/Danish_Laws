 Bekendtgørelse om ændring af bekendtgørelse om anvendelse af test i folkeskolen mv.
§ 1 I bekendtgørelse nr. 1157 af 24. oktober 2006 om anvendelse af test i folkeskolen mv. foretages følgende ændringer:
 1. § 10, stk. 3, affattes således:
»Stk. 3. § 1 gælder ikke for skoleåret 2007/08. Med hensyn til skoleåret 2008/09 beslutter Styrelsen for Evaluering og Kvalitetsudvikling af Grundskolen, i hvilken periode af skoleåret 2008/09 der afholdes test, herunder fraværsafvikling, og hvornår der kan reserveres tid til test.« 2. § 10, stk. 7, affattes således:
»Stk. 7. §§ 8 og 9 gælder ikke for den resterende del af skoleåret 2007/08. Med hensyn til skoleåret 2008/09 beslutter Styrelsen for Evaluering og Kvalitetsudvikling af Grundskolen, om der kan afvikles test frivilligt og i givet fald i hvilke perioder og vilkårene herfor.« 3. § 10, stk. 8, affattes således:
»Stk. 8. Anmodning om tilladelse til at anvende test i den af Undervisningsministeriet fastsatte testperiode skal indgives til UNI-C senest 3 måneder før, skolen ønsker at anvende test første gang.
UNI-C fastsætter i den forbindelse, hvornår den enkelte skole skal opfylde kravet i § 2, stk. 2.« § 2 Bekendtgørelsen træder i kraft den 6. februar 2008.
