Nr BTL 57 Betænkning over Forslag til lov om Københavns Havn A/S og Københavns  

 Havnefront   

 Nr L 57 1991-92, 1. samling Afgivet af Miljø- og Planlægningsudvalget Afgivet: 19920615 Udvalget har behandlet lovforslaget i en række møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Foreningen af Arealejere i Danske Havne, den københavnske lokalforening, Københavns Havnevæsen, direktionen og bestyrelsen, Københavns Havnevæsen, medarbejderrepræsentanterne, og Københavns Havnevæsen, Samarbejdsudvalget.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Et flertal (Socialdemokratiets, Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget) er  

 enige om, at den retlige status for Københavns Havn er uforandret i forhold  

 til lov nr. 109 af 29. april 1913 om bestyrelsen af Københavns Havnevæsen.
 Flertallet har i sine drøftelser lagt til grund:
- at lovforslaget bidrager til at sikre Københavns Havn som basishavn, - at udviklingen af de overflødiggjorte havnearealer skal sikres, og der  

 skal være system i grundsalg/videreudvikling af disse arealer.
 Flertallet har i øvrigt specielt noteret sig følgende:
 Ændringsforslagenes sigte er uændret i forhold til det af regeringen den  

 23. oktober 1991 fremsatte lovforslag.
 De i lovforslaget foreslåede to organisationers formål opretholdes  

 således, men som sideordnede formål i een organisation, Københavns Havn, hvis  

 formue er adskilt fra statens formue i øvrigt.
Københavns Havns formål bliver således efter ændringsforslaget dobbelt,  

 nemlig at drive havnevirksomhed i København og at tilrettelægge og gennemføre  

 omdannelsen af de havneområder i København, som ikke skal anvendes til  

 havneformål.
Det bør tilstræbes, at planerne for udnyttelsen af de aflagte  

 havnearealer koordineres med planerne for udnyttelsen af statens arealer på  

 Holmen og på Ny Tøjhusgrunden.
Flertallet finder det rigtigt, at begge disse opgaver samles i een  

 organisation, da der herved undgås komplicerede forhandlinger mellem to  

 organisationer, og da der herved kan skabes en mere effektiv og dynamisk  

 organisation med større handlefrihed.
Havnevirksomheden skal således drives,  

 så konkurrencen i forhold til ind- og udenlandske havne bevares og styrkes  

 dels gennem takstpolitikken, dels gennem sikring af midler til investeringer.
 Flertallet har også lagt vægt på, at kravet om en planmæssig strategi for  

 havnearealernes overgang til anden anvendelse fastholdes og sidestilles med  

 havnevirksomheden dels gennem en præcisering heraf i bestemmelserne om  

 virksomhedens formål, dels ved bestyrelsens sammensætning.
 Flertallet understreger bl.a. af hensyn til investeringssikkerheden  

 behovet for en klar og tydelig strategi for udviklingen af de tidligere  

 havnearealer.
Flertallet er i denne forbindelse opmærksom på, at Københavns Kommune  

 netop har offentliggjort forslag til revision af kommuneplanen.
Forslaget er  

 indtil udgangen af september 1992 fremlagt til offentlig debat.
 Flertallet er også opmærksom på, at revisionen af Københavns kommuneplan  

 skal tiltrædes af miljøministeren efter overgangsordningen i den nye planlov.
 Flertallet lægger til grund, at miljøministeren i forhandlingerne med  

 Københavns Kommune også sikrer formålene med dette lovforslag.
 Flertallet understreger sigtet med lovforslaget, som det er kommet til  

 udtryk i de almindelige bemærkninger, hvorefter der ingen ændringer sker i  

 den eksisterende kompetencefordeling som fastsat i lovgivningen om fysisk  

 planlægning og der således ingen indskrænkning sker i Københavns Kommunes  

 planlægningskompetence.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med de af trafikministeren stillede ændringsforslag.
 Et mindretal inden for flertallet (Centrum-Demokraternes medlem af  

 udvalget) finder, at 2 af de 6 regeringsvalgte medlemmer af bestyrelsen for  

 Københavns Havn bør udpeges efter indstilling fra Dansk Industri og Danmarks  

 Rederiforening.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Mindretallet bemærker i øvrigt, at man kan sige, at regeringen sprang ud  

 som løve den 23. oktober 1991, da den kom med lovforslaget om at ekspropriere  

 den selvejende institution Københavns Havn og dens områder og lade den  

 erstatte med to nye aktieselskaber i henholdsvis Trafikministeriets og  

 Miljøministeriets regi med een del som havnedrift og een del som byudvikling,  

 hver med sit ansvarsområde.
 Nu falder regeringen så ned som et lam, og det væsentligste ved forliget  

 er vel en navneforandring fra Københavns Havnevæsen til Københavns Havn, samt  

 at den nuværende bestyrelse på 19 medlemmer bliver erstattet med en  

 bestyrelse på 12, hvoraf det offentlige udpeger de 9. Endvidere får  

 Københavns Havn bemyndigelse til at optage lån i Kongeriget Danmarks  

 Hypotekbank til finansiering af drift og modernisering - til forskel fra det  

 oprindelige lovforslag, hvor salg af overflødige havnearealer skulle  

 finansiere moderniseringen af havnearealet.
 Mindretallet havde gerne været med i et forlig om Københavns Havns  

 fremtid, hvor havnen gennem salg var blevet omdannet til en privat havn,  

 således som det er sket mange steder i udlandet, og hvor de områder, som ikke  

 i fremtiden skal benyttes til havneformål, bliver udbudt til salg til  

 højestbydende, samt hvor det offentlige således bliver rangeret ud.
 Af de ovennævnte grunde, samt fordi det offentlige stadig væk skal udpege  

 flertallet af repræsentanterne til at betræde bestyrelsen, kan mindretallet  

 ikke støtte hverken lovforslaget eller de stillede ændringsforslag.
 ÆndringsforslagAf trafikministeren , tiltrådt af et flertal  

 (udvalget med undtagelse af SF og FP):
 Til titlen 1) Titlen affattes således:
»Forslag til Lov om Københavns Havn«.
 Til kapitel 1 2) Kapiteloverskriften affattes således:
 »Formål og ledelse«.
 Til § 1 3) Paragraffen affattes således:
»§ 1. Københavns Havn skal drive havnevirksomhed i København  

 og tilrettelægge og gennemføre omdannelsen af de havneområder i København,  

 som ikke skal anvendes til havneformål.« Til § 2 4) Paragraffen affattes således:
 »§ 2. Københavns Havn indtræder i samtlige Københavns  

 Havnevæsens rettigheder og forpligtelser.
 Stk. 2. Københavns Havn kan etablere, erhverve og drive sådan  

 virksomhed, som har en forretningsmæssig sammenhæng med den i § 1 nævnte  

 virksomhed.
Stk. 3. Københavns Havn kan oprette selskaber.« Til § 3 5) Paragraffen affattes således:
»§ 3. Københavns Havn ledes af en bestyrelse, der består af  

 12 medlemmer.
Regeringen vælger 6 medlemmer, herunder formanden for  

 bestyrelsen. 3 medlemmer vælges af Københavns Kommunes Magistrat, 1 medlem  

 vælges af Det Danske Handelskammer og 2 medlemmer af medarbejderne.
Valget af  

 medarbejderrepræsentanter og suppleanter for disse gennemføres i henhold til  

 bestemmelserne herom i lov om aktieselskaber.
Stk. 2. Alle valg gælder for 4 år ad gangen.« Til § 4 6) Paragraffen affattes således:
»§ 4. Afviklingen af havnevirksomheden i de områder, der ikke  

 i fremtiden skal anvendes til havneformål, skal ske i overensstemmelse med en  

 af Københavns Havn fastsat langsigtet omdannelsesstrategi, der lægges til  

 grund for virksomhedens dispositioner og den løbende virkeliggørelse af  

 Københavns kommuneplan.« Til kapitel 2 7) Kapiteloverskriften affattes således:
 »Vedtægt og regnskab«.
 Til § 5 8) Paragraffen affattes således:
 »§ 5. Trafikministeren fastsætter efter forhandling med  

 miljøministeren en vedtægt for Københavns Havn.
Stk. 2. Revisionen af Københavns Havns regnskaber foretages af en  

 af bestyrelsen valgt statsautoriseret revisor samt af rigsrevisor.
Valget af  

 den statsautoriserede revisor gælder for et år ad gangen.
Den fratrædende  

 statsautoriserede revisor kan genvælges.
Efter endt revision forelægges  

 regnskabet for det enkelte regnskabsår med revisorernes bemærkninger for  

 trafikministeren til godkendelse efter forelæggelse for  

 miljøministeren.« Nye paragraffer 9) Efter § 5 indsættes som nyt kapitel:
»Kapitel 01 Forskellige bestemmelser § 01. Lov om trafikhavne m.v.  

 finder anvendelse for driften af havnen bortset fra § 3, stk. 2 og 3, § 5 og  

 kapitlerne 2 og 4.
 Stk. 2. Trafikministeren godkender efter aftale med  

 miljøministeren udvidelser af havnens arealer, herunder opfyldninger inden  

 for havnens søområde.
 § 02. Trafikministeren kan for Københavns Havn ekspropriere  

 rettigheder over fast ejendom ejet af institutionen, hvis det er af væsentlig  

 betydning for virkeliggørelsen af omdannelsen af havneområderne.  

 Ekspropriation sker efter reglerne i lov om fremgangsmåden ved ekspropriation  

 vedrørende fast ejendom.
 § 03. Københavns Havn kan optage lån i Kongeriget Danmarks  

 Hypotekbank til finansiering af de i § 1 nævnte formål.
§ 04. Københavns Havn kan indgå overenskomster og aftaler om løn-  

 og ansættelsesvilkår for medarbejderne.« Til § 6 10) Paragraffen udgår.
 Til § 7 11) Paragraffen udgår.
 Til § 8 12) Paragraffen udgår.
 Til § 9 13) Paragraffen udgår.
 Til § 10 14) Paragraffen udgår.
 Til § 11 15) Paragraffen og den tilhørende kapitelangivelse og  

 -overskrift udgår.
 Til § 12 16) Paragraffen udgår.
 Til § 13 17) Paragraffen udgår.
 Til § 14 18) Paragraffen og den tilhørende kapitelangivelse og  

 -overskrift udgår.
 Til § 16 19) Paragraffen affattes således:
»§ 16. Loven træder i kraft dagen efter bekendtgørelsen i  

 Lovtidende.
Dog fastsætter trafikministeren tidspunktet for ikrafttræden af §  

 2, stk. 1, og § 15.« Til § 17 20) Paragraffen affattes således:
 »§ 17. I lov nr. 141 af 31. marts 1960 om Københavns frihavn  

 foretages følgende ændring:
I § 2, stk. 2, § 4, § 6 og § 7, stk. 1 og  

2, ændres »Københavns havnevæsen« til: »Københavns  

 Havn«.' Til § 18 21) Paragraffen udgår.
 Til § 19 22) Paragraffen udgår.
Bemærkninger Til nr. 1 Den foreslåede ændring er en konsekvens af, at alle aktiviteter  

 foreslås samlet i een organisation.
 Til nr. 3 Bestemmelsen fastslår det dobbelte formål for Københavns Havn,  

 hvis formue består af de aktiver, som i dag tilhører Københavns Havnevæsen.
 Det forudsættes, at bestyrelsen med jævne mellemrum over for  

 trafikministeren og miljøministeren redegør for, hvorledes man har indfriet  

 formålene.
Formålet for Københavns Havn er således dels at drive havnevirksomhed,  

 stille havneanlæg og havneservice til rådighed i København, dels at  

 tilrettelægge og gennemføre omdannelsen af de havneområder i København, som  

 ikke skal anvendes til havneformål.
Driften skal ske på forretningsmæssigt  

 grundlag og på en måde, der er velegnet til at sikre havnens status som  

 basishavn.
Til nr. 4 Ved ikrafttræden af stk. 1 indtræder Københavns Havn i samtlige  

 havnevæsenets rettigheder og forpligtigelser, hvilket også omfatter  

 pensionsforpligtelser.
Københavns Havn skal således respektere alle vilkår i  

 kontrakter, overenskomster, lejeaftaler m.v., som er indgået af Københavns  

 Havnevæsen.
På den anden side indtræder Københavns Havn i samtlige  

 havnevæsenets kontraktlige rettigheder.
Endvidere overtager Københavns Havn  

 samtlige Københavns Havnevæsens aktiver og passiver af enhver art.
Personalet ved Københavns Havnevæsen indtræder i Københavns Havn på de  

 hidtidige vilkår.
Personalet ved Københavns Havnevæsen, der er ansat på  

 tjenestemandslignende vilkår, er forpligtiget til at indtræde i ansættelse  

 ved Københavns Havn med bevarelse af hidtidige rettigheder og pligter.
Som eksempel på virksomhed omfattet af stk. 2 kan nævnes salg af knowhow  

 til andre inden- eller udenlandske havne og bistand til entreprenørarbejder i  

 forbindelse med fornyelser af havneområderne, udført for private grundejere,  

 hvor man kan drage nytte af Københavns Havns ekspertise i  

 vandbygningsarbejder.
Endvidere kan nævnes lignende omdannelsesopgaver  

 vedrørende andre offentlige ejendomme, som ikke længere skal anvendes til det  

 hidtidige formål.
 Også investeringer i infrastruktur og rekreative og kulturelle  

 fællesanlæg, som kan være med til at forøge de omdannede havneområders  

 attraktivitet og værdier, omfattes af bestemmelsen.
 Det bemærkes, at Københavns Frihavns- og Stevedoreselskab A/S (KFS A/S)  

 forudsættes at fortsætte under Københavns Havn som et datterselskab.
Til nr. 5 Ved bestyrelsens sammensætning er der taget samfunds- og  

 erhvervsøkonomiske hensyn.
Det er samtidig tilstræbt på en og samme tid at  

 reducere antallet af bestyrelsesmedlemmer i forhold til den nuværende  

 havnebestyrelse og samtidig sikre, at bestyrelsen tæller repræsentanter for  

 begge formål samt repræsentanter fra bruger- og medarbejderside.
 Henset til Københavns Havns samfundsmæssige betydning foreslås det, at de  

 offentligt valgte repræsentanter skal have flertal i bestyrelsen, samt at det  

 af vedtægterne kommer til at fremgå, at formandens stemme er udslagsgivende i  

 tilfælde af stemmelighed, idet det foreslås, at de regeringsvalgte medlemmer  

 udgør halvdelen af bestyrelsen.
 Det forudsættes, at mindst 2 af de 6 regeringsvalgte medlemmer udpeges  

 efter høring af Dansk Industri og Danmarks Rederiforening.
 Til nr. 6 Bestemmelsen pålægger Københavns Havns bestyrelse at udforme den  

 overordnede strategi for omdannelsen af de havneområder, der efterhånden kan  

 overgå til anden anvendelse.
 Strategien lægges til grund for Københavns Havns dispositioner og den  

 løbende virkeliggørelse af Københavns kommuneplan.
Bestemmelsen skal ses i lyset af Københavns Havnevæsens planer om en  

 koncentration af havnedriften i Nordhavnen og på Prøvestenen.
Omkostningerne  

 ved denne omlægning af havnedriften ville det nuværende Københavns Havnevæsen  

 bl.a. finansiere ved salg af de arealer, der ikke skal bruges til  

 havneformål.
Københavns Havn får som nævnt imidlertid et yderligere  

 sideordnet formål i forhold til det nuværende Københavns Havnevæsen, som der  

 også skal afsættes midler til.
 Ved fastlæggelsen af den tidsmæssige profil for omdannelsen skal der ud  

 over hensynet til havnens indtjeningsmuligheder og investeringsbehov tages  

 hensyn til det optimale tidspunkt for afhændelsen af ejendomme.
Til nr. 8 Bestemmelserne er en konsekvens af, at aktieselskabslovens  

 bestemmelser ikke finder anvendelse på Københavns Havn.
Regnskabet skal  

 udformes på en sådan måde, at der er gennemsigtighed for så vidt angår  

 byomdannelsens indtægter og udgifter samt aktiver og passiver.
Henset til Københavns Havns status samt til, at den afgørende kompetence  

 ligger hos trafikministeren, foreslås det, at revisionen af Københavns Havn  

 udføres af rigsrevisor samt af en af bestyrelsen valgt statsautoriseret  

 revisor.
I konsekvens heraf bør det af vedtægten for KFS A/S fremgå, at  

 rigsrevisor sammen med den generalforsamlingsvalgte (statsautoriserede)  

 revisor udfører revisionen af selskabet.
Revisionen udføres i øvrigt efter bestemmelserne i rigsrevisorloven.
Dette  

 indebærer bl.a., at revisionen både omfatter finansiel revision og  

 forvaltningsrevision, jf. rigsrevisorlovens § 3, og at rigsrevisor kan afgive  

 beretning til statsrevisorerne om forhold, som rigsrevisor under hensyn til  

 deres økonomiske eller principielle betydning finder anledning til at  

 fremdrage, jf. § 17, stk. 2.
Til nr. 9Ad § 01 Bestemmelserne i stk. 1 tilsigter at skabe så ensartede rammer som muligt  

 for trafikhavnedrift i København og i resten af landet.
Der vil således for  

 havnedrift i København være fri takstfastsættelse i lighed med landets øvrige  

 trafikhavne.
Bestemmelserne i § 4 i lov om trafikhavne m.v. om dumpingtakster  

 og maksimumstakster foreslås også at gælde for havnedriften i København.
 Bestemmelserne i trafikhavnelovens § 5 om private havne og i kapitel 2 om  

 kommunalt styrede havne finder efter forslaget ikke anvendelse på Københavns  

 Havn.
Det foreslås endvidere, at trafikhavnelovens bestemmelser om statshavne  

 (lovens kapitel 4) ikke skal finde anvendelse på Københavns Havn.
Baggrunden  

 herfor er bestyrelsessammensætningen for Københavns Havn.
Som følge af den specielle betydning, udvidelser af havnens arealer og  

 eventuelle opfyldninger vil have for Københavns Havn som følge af dennes  

 dobbelte formål, foreslås det, at trafikhavnelovens § 3, stk. 2 og 3, ikke  

 finder anvendelse for Københavns Havn.
Det foreslåede stk. 2 er en konsekvens  

 heraf.
Ad § 02 Bestemmelsen tager alene sigte på undtagelsessituationer, hvor indehavere  

 af f.eks. optioner, lejerettigheder, brugsrettigheder m.v. vedrørende  

 Københavns Havns ejendomme udøver deres ret på en måde, som er til afgørende  

 hindring for en gennemførelse af havneområdernes omdannelse i  

 overensstemmelse med den af bestyrelsen fastlagte omdannelsesstrategi.
Ad § 04 Bestemmelsen anses for nødvendig for at sikre, at Københavns Havn kan være  

 selvstændig forhandlingspart.
 Til nr. 10-18 Ændringsforslagene er konsekvenser af de under nr. 1-9  

 foreslåede ændringer.
 Til nr. 19 Ved at fastsætte forskellige ikrafttrædelsestidspunkter for §  

 2, stk. 1, og § 15 og lovforslagets øvrige bestemmelser opnås, at den nye  

 bestyrelse kan dannes, inden den nugældende lov om bestyrelsen af Københavns  

 Havnevæsen fra 1913 ophæves.
 Til nr. 22 Med den foreslåede organisationsform findes det ikke nødvendigt  

 at tilføje en bestemmelse om ophævelse af stempellovens § 81, stk. 1, nr. 2.  

 Baggrunden for at lade den foreslåede § 19 udgå er således, at der ikke  

 længere er behov for bestemmelsen, når organisationens retlige status er  

 uforandret i forhold til lov nr. 109 af 29. april 1913, og når Københavns  

 Frihavns- og Stevedoreselskab A/S forbliver 100 pct. ejet af Københavns Havn.  

 Bestemmelsen i frihavnslovgivningen om, at de nævnte aktier alle ejes af  

 staten, vil ikke blive ændret, uden at stempelfriheden for selskabets  

 låneoptagelse forinden er ophævet.
