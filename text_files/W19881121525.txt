 Det tillagdes ikke særlig betydning, at hustruen i en periode boede  

 hos sin moder.
 Da hustruen endvidere havde været hjemmegående i de sidste 4 år af  

 ægteskabet og kort tid efter skilsmissen flyttede til en anden egn for at  

 etablere sig på ny, fandt Civilretsdirektoratet ikke, at hustruen på  

 tidspunktet for statsamtets afgørelse havde en uudnyttet erhvervsevne, der  

 kunne begrunde bortfald eller nedsættelse af bidraget.
 Manden klagede over statsamtets fastsættelse af ægtefællebidrag, idet han  

 henviste til, at hustruen havde mulighed for selv at skaffe sig indtægter, og  

 at det forhold, at hustruen boede hos sin moder, reducerede hendes  

 omkostninger.
 Det fremgik af sagen, at hustruen havde taget ophold hos sin moder straks  

 efter skilsmissen, hvor hun blev boende i de kommende 12 måneder.
Det fremgik endvidere, at hustruen under ægteskabet havde arbejdet på  

 deltid som socialpædagog, men var ophørt hermed ca. 4 år før skilsmissen.  

 Hustruen havde til Civilretsdirektoratet oplyst, at hun var påbegyndt en  

 uddannelse som socialrådgiver efter skilsmissen, men at hun på grund af sin  

 psykiske tilstand hurtigt måtte opgive studiet.
Hun påtænkte på et senere  

 tidspunkt, når helbredet ville tillade det, at genoptage studiet eller søge  

 arbejde.
 Civilretsdirektoratet fandt herefter ikke grundlag for at tillægge det  

 særlig betydning, at hustruen i en periode havde boet hos sin moder.
 For så vidt angik hustruens erhvervsevne lagde man vægt på, at hun var  

 hjemmegående i de sidste 4 år af ægteskabet, og at der, da statsamtet traf  

 sin afgørelse, kun var forløbet kort tid efter skilsmissen, i hvilken periode  

 hun flyttede til en anden egn af landet med to fællesbørn for at etablere sig  

 på ny, hvorfor man ikke fandt, at hun på tidspunktet for statsamtets  

 afgørelse havde en uudnyttet erhvervsevne, der kunne begrunde bortfald eller  

 nedsættelse af bidraget.
 Civilretsdirektoratet sendte sagen tilbage til statsamtet til ny afgørelse  

 i 1. instans for så vidt angik spørgsmålet om hustruens udnyttelse af sin  

 erhvervsevne på tidspunktet for Civilretsdirektoratets afgørelse.
