Ankestyrelsens principafgørelse O-29-93 om udskrivning fra sygehus - delvist ophør - refusion Resume:
 I 2 sager om refusion fandt Ankestyrelsen, at der fortsat var grundlag for at yde refusion efter udskrivning fra sygehus.
 I den første sag havde en mand efter udskrivning haft daglig kontakt med sygehuset, hvor han indtog 3 måltider dagligt, men han blev trods massiv støtte genindlagt på sygehuset.
 I den anden sag blev en mand udskrevet med status af dagpatient, men forblev som et led i udskrivningen fortsat tilknyttet et beskyttet værksted, som var omfattet af institutionsbegrebet i § 11, stk. 1. nr. 1.
 Kassation:
Principafgørelsen er afløst af en nyere afgørelse Love:
Lov om social bistand - lovbekendtgørelse nr. 829 af 1. oktober 1992 - § 11, stk. 1, nr. 1 Sagsfremstilling 1:
Sag nr. 1 - j.nr. 20321-92 En mand blev den 9. oktober 1982, medens han boede i A kommune, indlagt på amtssygehuset, psykiatrisk afdeling, i B kommune, hvorfra han blev udskrevet til egen bolig i B kommune den 1. september 1983.
Han var fra 1. december 1982 udskrevet til et værelse på amtssyge huset (tidligere elevværelse som nu udlejedes til dagpatienter) som en midlertidig ordning.
A kommune havde i februar 1983 bevilget personligt tillæg til flytning af bohave.
 I forbindelse med flytning til egen bolig 1. september 1983 bevilgede B kommune på sygehusets anmodning beboerindskudslån.
Knapt 4 måneder efter flytning til egen bolig blev han genindlagt trods massiv støtte fra amtssygehusets personale og kontakt med sygehuset, hvor han dagligt indtog 3 måltider.
Lejligheden blev opsagt i januar 1984.
I 1987 fik han igen status som dagpatient med værelse på sygehuset, og i 1991 skulle der tages stilling til udplacering i bofællesskab eller på plejehjem.
A kommune havde erklæret sig refusionspligtig indtil 1983.
 Ankenævnet pålagde A kommune at yde B kommune refusion efter bistandslovens § 11, stk. 1, nr. 2 af udgift i forbindelse med bistand til ham.
 Nævnet havde lagt vægt på, at han boede i A kommune, indtil han 9. oktober 1982 fra bopælen i A kommune blev indlagt på amtssygehuset, psykiatrisk afdeling.
 Nævnet lagde tillige vægt på, at han med henblik på udslus ningsbestræbelser den 1. december 1982 blev etableret på et værelsepå amtssygehuset med nær kontakt til afdelingen samt på, at amts sygehuset den 1. september 1983 med massiv støtte etablerede ham i selvstændig lejlighed, således at han skulle indtage 3 måltider dagligt på sygehuset, ligesom sygehuset havde telefonkontakt med ham, hvis han udeblev.
 Efter ca. 4 måneder i selvstændig bolig blev han genindlagt på amts sygehuset.
 Nævnet bemærkede, at A kommune blev medinddraget i udflytning fra sygehuset samt, at A kommune ydede tilskud til flytteudgifter af bohave.
 Nævnet havde vurderet, at amtssygehusets intense medvirken ved for søget med mandens selvstændige bolig var omfattet af bistandslovens § 11, stk. 1, nr. 2, og dermed at A kommune var betalingskommune.
 Sagen blev behandlet i principielt møde til afklaring af praksis vedrørende betydningen af medvirken fra et sygehus side til etablering i selvstændig bolig, det vil sige hvornår et sådant tilfælde er omfattet af § 11, stk. 1, nr. 2, samt til afklaring af, hvor langt refusionspligten består i et tilfælde, hvor der har været langvarig indlæggelse på sygehus, og hvor der så sker udflytning til plejehjem eller bofællesskab.
 Afgørelse:
 Ankestyrelsen fandt, at A kommune fortsat var pligtig til at yde refusion for den kommunale andel af udgifter til bistand til manden i henhold til lov om social bistand § 11, idet han efter udskrivning havde været tilknyttet amtssygehuset i et sådant omfang, at han ansås for at være anbragt i pleje i B kommune, jf. § 11, stk. 1, nr. 1.
 Ankestyrelsen lagde vægt på, at han efter udskrivning havde haftdaglig kontakt med og havde indtaget 3 måltider dagligt på hospitalet, og at han trods den massive støtte blev genindlagt på amts sygehuset.
 Ankestyrelsen stadfæstede således med denne begrundelse Ankenævnets afgørelse.
 Sagsfremstilling 2:
Sag nr. 2 - j.nr. 20609-91 En mand havde fra sit 18. år modtaget mellemste førtidspension.
Han havde ophold i A kommune, indtil han den 11. december 1975 blev indlagt på sygehus i B kommune.
Indlæggelsen varede til 18. juni 1976, fra hvilket tidspunkt han med hjælp fra sygehuset flyttede i egen bolig i B kommune.
Han blev udskrevet fra sygehuset med dagpatientstatus og var først beskæftiget ved Industriterapien senere på et daghus i amtskommunalt regi N.
Den beskyttede beskæftigelse ved Industriterapien havde været afholdt som en sygehusudgift.
Fra maj 1990 overgik han til en foranstaltning i henhold til bistandslovens § 91. Sådanne foranstaltninger må efter praksis anses for omfattet af institutionsbegrebet i § 11, stk. 1, nr. 1.
 Det blev videre oplyst, at han havde haft hjemmehjælp i perioden 21. november 1978 til 6. januar 1989 og igen fra 30. juni 1990.
Sygehuset oplyste, at han blev udsluset til et værelse, først i feriestatus, herefter udskrevet til daghospitalstatus den 17. juni 1976. Han havde siden haft status som dagpatient indtil den 31. maj 1990, hvor han overgik til ambulatoriet.
Det var videre oplyst, at han altid havde været tilknyttet enten en afdeling, ambulatoriet, terapien eller en socialrådgiver.
 Ankenævnet fandt ikke, at B kommune efter bistandslovens § 11, stk. 1, kunne kræve refusion fra A kommune for de udgifter, der blev ydet til manden efter bistandsloven.
Nævnet lagde vægt på, at der efter udskrivningen fra sygehus i juni 1976 ikke blev ydet hjælp til ham efter bistandsloven.
Hjemmehjælp blev først ydet fra november 1978. Han var efter udskrivning fra sygehus således ikke anbragt i pleje i kommunen.
B kommune anførte,  at årsagen til, at B kommune ikke havde udgifteri henhold til bistandslovens bestemmelser i forlængelse af sygehus udskrivningen, var, at den beskyttede arbejdsplads, som et sygehustilbud, blev betalt som en sygehusudgift.
Senere blev den beskyttede arbejdsplads nedlagt, og arbejdspladserne blev overført til det nyetablerede amtskommunale daghus N.
I den konkrete sag blev udgiften fortsat betalt som en sygehusudgift.
Fra maj måned 1990 besluttede sygehusforvaltningen at stoppe for betalingen af pladsen, idet kontakten til sygehusvæsenet var aftaget, og udgiften blev derfor omkonteret til en udgift i henhold til bistandslovens § 91 med deraf følgende udgift for kommunen.
 B kommune fandt ikke, at det forhold, at den beskyttede beskæftigelse indtil maj 1990 havde været en sygehusudgift, fritog A kommune for betalingsforpligtelsen.
 Sagen blev behandlet i principielt møde til afklaring af, om det var afgørende for refusionskravets fortsatte opretholdelse, at manden fortsat havde været under behandling med hjælp efter bistandsloven, og om anden tilsvarende behandling, som reelt var en sygehusudgift, bevirkede at refusionskravet bestod.
 Afgørelse:
 Ankestyrelsen fandt, at B kommune havde ret til refusion af udgifter til bistand til manden fra A kommune.
Ankestyrelsen lagde vægt på, at han var udskrevet med status af dagpatient, men at han i forbindelse med udskrivning fra hospitalet blev tilknyttet Industriterapien, jf. § 11, stk. 1, nr. 1, i lov om social bistand.
Ankestyrelsen fandt således, at hans fortsatte ophold i B kommunekunne henføres til det forhold, at han var optaget på denne insti tution.
 Ankestyrelsen ændrede således nævnets afgørelse.
