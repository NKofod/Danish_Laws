Kulturministeriet Direktoratet for Folkeoplysning, Frie Grundskoler mv.
Vestergade 29-31, 1456 København K Under henvisning til lov nr. 354 af 1. juli 1988 om ændring af lov om  

 beregning af et reguleringspristal fremsendes hermed i 5 eksemplarer aftale  

 af 3. november 1988 mellem Finansministeriet og Lærernes Centralorganisation  

 om ulempeydelser til tjenestemænd ved amtskommunale enkeltfagskurser.
 Aftalen, der træder i stedet for aftale af 4. juni 1987, har virkning fra  

 1. oktober 1988 og indeholder de ændringer af ulempeydelserne, som lov nr.  

 354 nødvendiggør som følge af den gennemførte ændring af  

 reguleringspristallet, der fra juli 1988 har januar 1988 = 100.
Reguleringspristallet for juli 1988 er i overensstemmelse hermed opgjort  

 til 103,0, og den herved udløste dyrtidsportion samt reststigningen i  

 forbindelse med omlægning af beregningsgrundlaget for reguleringspristallet  

 er indregnet i de i aftalen anførte beløb.
Størrelsen af de fremtidige  

 dyrtidsportioner er ligeledes revideret som en konsekvens af omlægningen.
 Aftalens regler finder tilsvarende anvendelse for timelærere, årsvikarer  

 og månedslønnede vikarer inden for aftalens område.
Med venlig hilsen Bodil Henriksen AFTALE MELLEM FINANSMINISTERIET OG LÆRERNES CENTRALORGANISATION OM ULEMPEYDELSER TIL TJENESTEMÆND VED AMTSKOMMUNALE ENKELTFAGSKURSER I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
 § 1.  Aftalen omfatter tjenestemænd ved amtskommunale  

 enkeltfagskurser bortset fra tjenestemandsansatte adjunkter/lektorer.
 § 2.  For hver skemalagt undervisningstime på  

 ubekvemme tidspunkter ydes godtgørelse for 1 time efter de for tjenestemænd i  

 staten til enhver tid gældende regler, for tiden aftale af 30. august 1988  

 som ændret ved aftale af 17. oktober 1988 mellem Finansministeriet og  

 tjenestemændenes centralorganisationer.
 Stk. 2.  For undervisning på samme dag, der er delt i 3  

 dele, eller for undervisning, der er delt således, at den strækker sig ud  

 Over 11 timer, regnet fra første undervisningstimes begyndelse til sidste  

 undervisningstimes afslutning, ydes der godtgørelse efter de for tjenestemænd  

 i staten til enhver tid gældende regler.
 Stk. 3.  For deltagelse efter kl. 18.00 i ekskursioner  

 og studierejser, der er godkendt af amtsrådet, ydes der et beløb pr. dag pr.  

 lærer, som udgør 34,00 kr., såfremt der deltager 1-2 ansatte pr. hold, og  

 27.75 kr., såfremt der deltager 3 eller flere ansatte pr. hold.
 Stk. 4.  For deltagelse i studierejser og ekskursioner,  

 der er godkendt af amtsrådet, på lørdage, søn- og helligdage, grundlovsdag og  

 juleaftensdag ydes der godtgørelse efter de for tjenestemænd i staten til  

 enhver tid gældende regler.
 Stk. 5.  For deltagelse i møder over 1 times varighed  

 efter kl. 17.00 i repræsentantskab, kursusnævn og andre af amtsrådet nedsatte  

 udvalg ydes der de pågældende et beløb på 31,65 kr. pr. møde.
 § 3.  For hver fulde 3 point udsving i  

 reguleringspristallet ud over 103 (januar 1988 = 100) forhøjes eller  

 nedsættes de i § 2, stk. 3 og 5, anførte beløb med følgende beløb:
For deltagelse i studierejser og ekskursioner med 1-2 ansatte pr. hold,  

 jf. § 2, stk. 3 35 øre For deltagelse i studierejser og ekskursioner med 3 eller flere ansatte,  

 jf. § 2, stk. 3 25 øre For deltagelse i møder efter kl. 17.00 jf. § 2, stk. 5 35 øre Stk. 2.  Reguleringen finder sted pr. 1. april og 1.  

 oktober på grundlag af reguleringspristallet for henholdsvis januar og juli.
 § 4.  Ud over godtgørelse efter §§ 2-3 tilkommer der  

 ikke de af aftalen omfattede tjenestemænd anden betaling for tjeneste på  

 ubekvemme tidspunkter.
 § 5.  Aftalen har virkning fra 1. oktober 1988 og kan  

 opsiges af hver af parterne med 3 måneders varsel, dog tidligst til den 1.  

 april 1989.
 Stk. 2.  Samtidig ophæves aftale af 4. juni 1987 mellem  

 Finansministeriet og Lærernes Centralorganisation om ulempeydelser til  

 tjenestemænd ved amtskommunale enkeltfagskurser.
København, den 2.11.1988 Lærernes Centralorganisation Martin Rømer Finansministeriet P.
M.
V E.
B.
