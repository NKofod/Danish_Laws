Fremsat den 7. december 2001 af  

 Jan Petersen (S), Ole Vagn Christensen (S),  

 Anne-Marie Meldgaard (S), Anders Samuelsen (RV) og  

 Margrethe Vestager (RV) Forslag til folketingsbeslutning om selvstændig ret til 6 ugers fleksibel  

 fædreorlov Folketinget pålægger regeringen at  

 fremsætte lovforslag om, at fædreorloven udvides med 2 uger  

 gældende fra 2003, og om fri placering og mulighed for ugevis  

 afholdelse af den nuværende fædreorlov på 4 uger.  

 Lovforslaget skal fremsættes i forbindelse med den varslede reform af  

 barselorloven.
Bemærkninger til forslaget Også efter valget den 20. november 2001  

 tegner der sig bred enighed i Folketinget om forbedring af forældres  

 vilkår ved barsel.
Det fremgår da også af  

 regeringsgrundlaget for den netop tiltrådte regering, at der i  

 forbindelse med den kommende finanslov sigtes på at gennemføre  

 sådanne forbedringer.
Forslagsstillerne støtter som før valget en  

 udvidelse af barselorloven.
Det vil naturligvis indgå i  

 finanslovforhandlingerne, hvordan udvidelsen mere præcist skal  

 udformes.
Uanset hvordan og hvor meget barselorloven udvides, er det  

 imidlertid afgørende, at der samtidig sker en forbedring af  

 fædres vilkår.
Fædrene bør sikres selvstændig ret til  

 6 ugers fleksibel fædreorlov.
I dag har fædre ret til to gange 2  

 ugers fædreorlov i forlængelse af henholdsvis fødslen og  

 moderens orlov.
Desværre udnyttes denne mulighed kun af et  

 mindretal.
En årsag til den manglende udnyttelse kan være  

 manglende fleksibilitet i ordningen.
Derfor bør fædrene sikres  

 ret til fri placering og ugevis afholdelse af fædreorloven, enten  

 samtidig med moderens barselorlov eller i forlængelse af denne.
Samtidig forekommer det rimeligt, at fædrene sikres  

 en del af de forbedrede orlovsmuligheder, der nu lægges op til.  

 Fædreorloven bør derfor udvides med 2 uger.
Lovforslag om disse  

 forbedringer bør fremsættes i forbindelse med forhandlingerne om  

 en reform af barselorloven.
Skriftlig fremsættelse Jan Petersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om selvstændig  

 ret til 6 ugers fleksibel fædreorlov.
(Beslutningsforslag nr.
B 10).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
