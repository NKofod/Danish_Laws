Psykisk arbejdsmiljø ved arbejde for menighedsråd/kirke [Adressaten udeladt] Arbejdsmiljøklagenævnet har på møde den 25. august 2009 behandlet [navn udeladt] klage over Arbejdstilsynets afgørelse af 16. juli 2008 om, at arbejdet med at sikre den daglige drift i [navn udeladt] skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt på kort og langt sigt, samt at sikre at uklare krav i arbejdet er forebygget tilstrækkeligt.
Nævnet traf følgende A F G Ø R E L S E Arbejdsmiljøklagenævnet hjemviser sagen til ny behandling og afgørelse i Arbejdstilsynet.
B E G R U N D E L S E Det er Arbejdsmiljøklagenævnets opfattelse, at Arbejdstilsynets afgørelse er truffet på et mangelfuldt grundlag.
 Klagenævnet finder, at Arbejdstilsynet ikke har taget stilling til hvert enkelt af de kommentarer, der anføres af menighedsrådets kontaktperson i forbindelse med klagen, herunder ikke har taget stilling til, hvornår tiltagene til forbedringer er sat i gang i forhold til tidspunktet for Arbejdstilsynets afgørelse.
R E G L E R Arbejdsmiljøklagenævnet henviser til  § 38, stk. 1 i lov om arbejdsmiljø, jf. lovbekendtgørelse nr. 268 af 18. marts 2005  § 4 og § 7, stk. 1 i Arbejdstilsynet bekendtgørelse nr. 559 af 17. juni 2004 om arbejdets udførelse O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [navn udeladt] fuldmægtig Kopi til:
Arbejdstilsynet De ansatte ved kirken De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2.
Arbejdstilsynets bekendtgørelse nr. 559 af 17. juni 2004 om arbejdets udførelse Kapitel 2 Planlægning og tilrettelæggelse af arbejdet § 4. Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt.
Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse.
Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.
Kapitel 3 Arbejdets udførelse Almene krav § 7. Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.
 Stk. 2.
