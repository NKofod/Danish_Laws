Anmeldeordning for anden virksomhed end listevirksomhed Vejledning fra Miljøstyrelsen nr. 5 1997 Indholdsfortegnelse 1.
Indledning 2.
Baggrund for anmeldeordningen 3.
Anmeldeordningen 3.1.
Anmeldelsens  

 indhold 3.1.1.
Tilbagemelding ved  

 etablering eller ændring af miljømæssig betydning 3.1.2.
Tilbagemelding ved  

 etablering eller ændring af ringe miljømæssig betydning 3.2.
Nye og  

 eksisterende virksomheder 3.2.1.
Nyetablering af  

 virksomheder 3.2.2.
Eksisterende  

 virksomheder 3.2.3.
Særlige forhold  

 vedr. godkendte virksomheder 4.
Anmeldelsespjece 5.
Straffebestemmelser og håndhævelse Bilag Bilag 1:
Miljøministeriets bekendtgørelse nr. 367 af 10. maj 1992  

 vedr. andre virksomheder end listevirksomheder (udeladt her, Schultz, red.) Bilag 2:
Anmeldelsespjece m. anmeldelsesskema (udeladt her,  

 Schultz, red.) 1. Indledning Lov om miljøbeskyttelse, lov nr. 358 af 6. juni 1991, viderefører  

 den hidtil gældende godkendelsesordning for visse virksomheder, optaget på en  

 særlig liste.
Med bekendtgørelse om godkendelse af listevirksomhed fra december  

 1991 blev listen over godkendelsespligtig virksomhed revideret, således at  

 listen derefter som udgangspunkt omfatter de typer og/eller størrelser af  

 virksomheder og anlæg, som i dag anses for at være af særlig miljømæssig  

 betydning.
De virksomheder og aktiviteter, som ved revisionen udgik af  

 listen,  

 blev i stedet omfattet af en anmeldelsespligt, jævnfør bl.a. bekendtgørelse  

 nr.  

 367 af 10. maj 1992 om anden virksomhed end listevirksomhed, se bilag 1.
Vejledningens område Nærværende vejledning vedrører denne anmeldeordning  

 for  

 andre virksomheder end listevirksomheder, i det følgende kaldet  

 anmeldeordningen.
Miljøstyrelsen ønsker med vejledningen at redegøre for en  

 række tiltag og procedurer, som kan lette de tilsynsførendes daglige  

 administration af anmeldeordningen og den fortsatte rådgivning af og kontrol  

 med anmeldevirksomhederne.
Vejledningen retter sig dermed primært til de  

 kommunale tilsynsførende.
Pjece og anmeldelsesskema I forbindelse med vejledningen er der udarbejdet en  

 pjece, som kan understøtte kommunerne i opfølgningen på anmeldeordningen.
I  

 pjecen redegøres der kort for anmeldeordningens formål, og pjecen indeholder  

 desuden et anmeldelsesskema, ved hjælp af hvilket virksomhederne kan anmelde  

 etablering, ændring og udvidelse til kommunen.
Pjecen kan rekvireres fra  

 Miljøstyrelsen.
 I vejledningen redegøres for:
·  

 	  

    

 Anmeldeordningen og dens baggrund; ·  

 	  

    

 Aktiviteter, der kan lette administrationen af  

 anmeldeordningen; ·  

 	  

    

 Problematikker omkring håndhævelse af ordningen.
Ikke midlertidige aktiviteter Vejledningen vedrører udelukkende stationære  

 virksomheder og ikke aktiviteter omtalt i anmeldebekendtgørelsens kapitel 2  

 vedrørende »midlertidige aktiviteter«.
 Projektet er blevet fulgt af en styregruppe  

 bestående af:
Dansk Industri Kommunalteknisk Chefforening Kommunernes Landsforening Miljøstyrelsen Vejledningen er udarbejdet for Miljøstyrelsen af Anne Marie Hinke  

 og Bjørn Bauer, PlanMiljø.
2. Baggrund for anmeldeordningen Listen over godkendelsespligtige virksomheder dækkede indtil  

 december 1991 ca. 25.000 virksomheder, og udfærdigelse af miljøgodkendelser  

 lagde beslag på en betydelig del af de kommunale miljøforvaltningers  

 ressourcer.
Erfaringen havde imidlertid vist, at langt fra alle 25.000  

 virksomheder medførte en belastning af det omgivende miljø, der stod i et  

 rimeligt forhold til ressourceindsatsen ved udarbejdelsen af en  

 miljøgodkendelse.
Miljøministeriet vurderede derfor, at der kunne opnås  

 miljømæssige gevinster ved at reducere antallet af godkendelsespligtige  

 virksomheder og i højere grad koncentrere indsatsen omkring tilsynet med  

 virksomhederne.
Med udsendelse af bekendtgørelse om godkendelse af  

 listevirksomheder  

1)  

  

  blev antallet af  

 godkendelsespligtige virksomheder reduceret med 70 %, fra ca. 25.000 til ca.  

 8.000.
Anmeldevirksomhed De virksomheder og aktiviteter, som ved revisionen  

 udgik  

 af listen, er nu omfattet af anmeldeordningen og optaget på liste over  

 anmeldelsespligtig virksomhed  

2)  

  

 , idet forhold vedr.  

 vindmøller og energianlæg reguleres særskilt efter andre bekendtgørelser  

3)  

                                                                      .
Formål Formålet med revisionen af listen var at begrænse  

 ressourceforbruget ved udfærdigelse af godkendelser og opprioritere det  

 aktive  

 tilsynsarbejde med såvel godkendelsespligtige som ikke-godkendelsespligtige  

 virksomheder.
 Overflytningen af de mange virksomheder fra godkendelseslisten til  

 anmeldelisten har betydet, at opstart af ny virksomhed inden for de  

 respektive  

 virksomhedskategorier er lettet betydeligt, ligesom den administrative  

 procedure omkring virksomhedsændringer og ‑udvidelser er forenklet.
Begrænse forurening Formålet med anmeldeordningen er at forhindre, at  

 virksomhederne igangsætter nye produktionsanlæg uden kommunens medviden og  

 accept.  

 Anmeldeordningen skal ses som et grundlag for at begrænse forurening fra  

 sådanne anlæg, ligesom ordningen sigter på at bidrage til, at virksomhederne  

 ikke investerer i produktionsudstyr, som kommunen senere kræver modificeret  

 eller ligefrem fjernet.
Det er således både i kommunernes og i  

 virksomhedernes  

 interesse, at anmeldeordningen fungerer.
Fastholde fordele Med denne vejledning ønsker Miljøstyrelsen at  

 bidrage  

 til at fastholde og udvikle de fordele for virksomheder og miljømyndigheder,  

 der følger med anmeldeordningen.
Det står i denne forbindelse klart, at  

 anmeldeordningen ikke kommer til at fungere uden en væsentlig og vedholdende  

 indsats fra de kommunale miljømyndigheders side.
Nye virksomheder De kommunale miljømyndigheder må søge at opfange de  

 nye  

 virksomheder, der er omfattet af ordningen, inden etablering finder sted.  

 Efter  

 byggelovgivning skal kommunen påse, at forhold til anden lovgivning er  

 opfyldt,  

 før ibrugtagning finder sted.
Det kan være hensigtsmæssigt gennem tæt kontakt  

 mellem miljømyndighed og byggekontor at sikre, at disse bestemmelser opfyldes  

 på den mest hensigtsmæssige måde, bl.a. med henblik på at opfylde  

 anmeldebekendtgørelsens bestemmelser.
Eksisterende virksomheder Over for de eksisterende virksomheder består  

 kommunens  

 opgave først og fremmest i løbende at informere virksomhederne om  

 anmeldeordningen og fordelene ved denne ordning.
Dette finder mest oplagt  

 sted,  

 når kommunen udsender opkrævning af brugerbetaling til virksomhederne.  

 Kommunen  

 kan i øvrigt informere virksomhederne i forbindelse med tilsynsbesøg og ved  

 særlige kampagner ‑ i forhold til bestemte brancher eller til  

 virksomhederne generelt.
Anmeldeordningen har kun værdi for virksomheden, hvis anmeldelsen  

 sker på et så tidligt tidspunkt, at kommunen kan nå at vurdere de  

 miljømæssige  

 konsekvenser af de påtænkte aktiviteter.
Er aktiviteten påbegyndt, vil en  

 efterfølgende anmeldelse kun have værdi for forvaltningens registrering af  

 virksomheder i kommunen.
For virksomhedernes ‑ og miljøets ‑  

 skyld  

 er det derfor vigtigt, at anmeldeordningen fortsat fungerer.
3. Anmeldeordningen Anmeldeordningen indebærer, at virksomheder, som er optaget på  

 listen over anmeldelsespligtig virksomhed (se bilag 1), forud for etablering,  

 ændring eller udvidelse, som medfører forøget forurening, skal anmelde dette  

 til kommunalbestyrelsen.
Væsentlighed Tilsynsmyndigheden afgør i tvivlstilfælde hvilke  

 etableringer, ændringer og udvidelser der medfører øget forurening og derfor  

 skal anmeldes.
Kriterierne for disse afgørelser er de samme som benyttes i  

 forbindelse med godkendelsespligtige virksomheder.
Tidsfrist I bekendtgørelsen fastlægges ingen frist for  

 indgivelse  

 af anmeldelse, men af hensyn til at sikre en god dialog med virksomheden og  

 opnå mulighed for at vurdere miljøpåvirkningen før ibrugtagning af anlæg  

 m.v.,  

  

 anbefales  

  

 det, at kommunen foreslår  

 virksomhederne at foretage anmeldelse senest fire uger før ibrugtagning.  

 Dette  

 gælder uanset om der er tale om etablering eller ændring af eksisterende  

 produktion.
 Baggrunden herfor er, at anmeldevirksomheder reguleres efter  

 miljøbeskyttelseslovens § 42, i henhold til hvilken kommunalbestyrelsen  

 kan varsle eller give påbud til nedbringelse af forurening og nedlægge forbud  

 imod en virksomhed eller aktivitet.
3.1. Anmeldelsens indhold En anmeldelse skal være skriftlig og skal i henhold til  

 bekendtgørelsen som minimum indeholde oplysninger om:
·  

 	  

    

 Virksomhedens art; ·  

 	  

    

 Virksomhedens beliggenhed; ·  

 	  

    

 Omfanget af etableringen/ændringen; ·  

 	  

    

 En fordeling af driftstiden på dag-, aften- og  

 nattetimer; ·  

 	  

    

 Oplysning om tidspunktet for opstart af virksomhed,  

 etablering af ændring eller påbegyndelse af drift.
 Kommunen kan i første hånd indhente relevante oplysninger ved  

 hjælp af det anmeldelsesskema, som er aftrykt i denne vejlednings bilag 2 (og  

 som kan rekvireres hos Miljøstyrelsen).
Vidt forskellige virksomheder Anmeldelsen skal primært tjene til at skabe kontakt  

 mellem virksomhed og kommune.
Anmeldeordningen dækker et stort antal vidt  

 forskellige virksomheder, hvoraf nogle er meget komplekse.
Det kan derfor  

 ikke  

 forventes, at en anmeldelse indeholder alle væsentlige oplysninger for en  

 miljøvurdering.
Kontakt til virksomhederne I erkendelse heraf er anmeldelsesskemaet afgrænset  

 således, at virksomhederne på overskuelig vis kan indlevere en række  

  

 nøgle  

  

 data.
Listevirksomhed eller anmeldevirksomhed Kommunen bør være særlig opmærksom på data, der har  

 relation til den grænseværdi, der afgør om en virksomhed er  

 anmeldelsespligtig  

 eller godkendelsespligtig efter miljøbeskyttelseslovens kap. 5. De respektive  

 grænseværdier ‑ som er defineret i bilag 1 til anmeldebekendtgørelsen  

 ‑  

 vedrører ét af tre forhold, afhængig af branche: Forbrugskapacitet pr.  

 tidsenhed, produktionskapacitet eller produktionsareal.
Eksempler herpå er:  

 »Kapacitet til forbrug af opløsningsmidler på op til 6 kg pr. time« eller  

 »Produktionsareal mellem 100 og 1.000 m  

  

 2  

  

 .« Besvar en anmeldelse En anmeldelse (eller anden henvendelse) til  

 miljøforvaltningen fra en virksomhed bør altid besvares med en tilbagemelding  

 med bekræftelse på modtagelse.
3.1.1. Tilbagemelding ved etablering eller ændring  

 af miljømæssig betydning På baggrund af en anmeldelse, der ved en vurdering i forhold til  

 gældende grænseværdier, vejledninger, lovkrav m.v.  

  

 ikke klart kan rubriceres som bagatelagtig,  

  

 følges der op med  

 direkte kontakt til virksomheden med henblik på at indhente yderligere  

 oplysninger og aftale et tilsynsbesøg.
Forhåndstilkendegivelse I miljøbeskyttelseslovens § 42, stk. 5,  

 fastsættes:
 »Bliver tilsynsmyndigheder i  

 forbindelse med etablering, udvidelse eller ændring af en af de i stk. 1  

 nævnte virksomheder (bl.a. anmeldevirksomheder) opmærksom på forhold, som kan  

 forventes at medføre krav om begrænsning af virksomhedens forurening eller  

 forbud mod virksomhedens drift, kan tilsynsmyndigheder på forhånd  

 tilkendegive  

 dette over for virksomheden  

  

 «.
 Anmeldelsen fra virksomheden giver netop kommunen grundlag for en  

 sådan forhåndstilkendegivelse, som kan forhindre virksomheden i at investere  

 i  

 bygninger m.v., der efterfølgende skal ændres.
Forvarsel til påbud Med hjemmel i miljøbeskyttelseslovens § 42,  

 stk. 5, kan forhåndstilkendegivelsen udformes som et forvarsel til  

 påbud,  

 således at kommunen kan skride direkte til et påbud, såfremt virksomheden  

 skulle etablere sig uden at overholde de forvarslede krav.
 Aktindsigt m.v.
I forbindelse med meddelelse af  

 forhåndstilkendegivelser  

 fastsætter miljøbeskyttelseslovens § 75, at »adressaten for disse beslutninger  

 inden der træffes afgørelse om på bud eller forbud skriftligt underrettes om  

 sagen og gøres bekendt med sin adgang til aktindsigt og til at udtale sig  

 efter  

 forvaltningsloven.
Adressaten bør i samme forbindelse opfordres til at  

 bidrage  

 med oplysninger, der kan belyse omkostninger, fordele og ulemper ved  

 beslutningen.« En forhåndstilkendegivelse kan udformes som angivet  

 således:
Gummivalsen I/S Att.: Direktør P.
Ure Idyllen 8 9999 Skovly Den 12. januar 1995 Vedr.: Anmeldelse af etablering Teknisk Forvaltning skal hermed bekræfte modtagelsen at  

 Deres anmeldelse af 7. januar 1995, hvori De gør opmærksom på den påtænkte  

 etablering af trykkeriet Gummivalsen I/S.
 Under henvisning til miljøbeskyttelseslovens § 42,  

 stk. 5, overvejer Teknisk Forvaltning at påbyde virksomheden at ...  

 (vilkår for etablering).
Inden Teknisk Forvaltning beslutter, om Gummivalsen I/S  

 skal påbydes at (vilkår ...), skal forvaltningen med denne skrivelse oplyse  

 om virksomhedens ret til at udtale sig i sagen, således at virksomhedens  

 synspunkter kan indgå i overvejelserne om påbudet.
Især bedes oplyst, hvilke  

 omkostninger, fordele og ulemper en eventuel påbudsbeslutning vil have for  

 virksomheden.
Gummivalsens I/S's eventuelle bemærkninger bedes  

 fremsendt til Teknisk Forvaltning senest 14 dage fra dato.
Teknisk  

 Forvaltning skal desuden gøre Gummivalsen I/S opmærksom på, at selskabet har  

 aktindsigt.
Tidspunkt for eventuelt gennemsyn af sagen kan aftales telefonisk  

 med forvaltningen.
 Forvaltningen er til disposition, hvis der skulle være  

 spørgsmål til sagen, eller hvis sagen ønskes nærmere drøftet.
Såfremt der fremover skulle ske udvidelser eller  

 ændringer af produktionen, som medfører øget forurening, skal virksomheden i  

 henhold til Miljøministeriets bekendtgørelse nr. 367 af 10. maj 1992 vedr.  

 andre virksomheder end listevirksomhed indgive anmeldelse herom til  

 kommunalbestyrelsen,  

  

 inden  

  

 udvidelsen eller ændringer tages i brug.
Kommunen anbefaler, at anmeldelse  

 foretages senest fire uger før forventet ibrugtagning.
Vedlagt findes kommunens anmeldelsespjece samt  

 orientering om brugerbetaling.
Som anmeldevirksomhed skal Deres virksomhed  

 årligt betale kr. 800 i brugerbetaling for kommunens tilsyn med virksomheden.
Med venlig hilsen Forvarsling Vedr. forvarsling og indskærpelse henvises i øvrigt  

 til  

 håndhævelsesvejledningen  

4)  

                                                                      .
3.1.2. Tilbagemelding ved etablering eller ændring  

 af ringe miljømæssig betydning Til en virksomhed, hvis planlagte produktion på baggrund af  

 anmeldelsen vurderes p.t. at være af ringe miljømæssig betydning, kan et  

 svarbrev udfærdiges således:
Den 14. december 1994 Gipsen Att.: Direktør P.
Roper Idyllen 4 9999 Skovly Vedr.: Anmeldelse af etablering Teknisk Forvaltning skal hermed bekræfte modtagelsen af  

 Deres anmeldelse af 1. december 1994, hvori De gør opmærksom på den påtænkte  

 etablering af Kunststøberiet Gipsen.
 Da det ud fra anmeldelsen er sandsynliggjort, at  

 virksomheden ikke har spildevand, affald eller andre udledninger af væsentlig  

 betydning for miljøet, har Teknisk Forvaltning ikke på nuværende tidspunkt  

 bemærkninger om etableringen.
Såfremt der fremover skulle ske udvidelser eller  

 vandringer af produktionen, som medfører øget forurening, skal virksomheden i  

 henhold til Miljøministeriets bekendtgørelse nr. 367 af 10. maj 1992 vedr.  

 andre virksomheder end listevirksomhed indgive anmeldelse herom til  

 kommunalbestyrelsen,  

  

 inden  

  

 udvidelsen eller ændringer tages i brug.
Kommunen anbefaler, at anmeldelse  

 sker senest fire uger før forventet ibrugtagning.
 Nærmere oplysninger om gældende bestemmelser om  

 miljøforhold, f.eks. affaldsbortskaffelse og spildevandsudledning, fås hos  

 forvaltningen.
Vedlagt findes kommunens anmeldelsespjece samt orientering  

 om brugerbetaling.
Som anmeldevirksomhed skal Deres virksomhed årligt betale  

 kr. 800 i brugerbetaling for kommunens tilsyn med virksomheden.
Med venlig hilsen 3.2. Nye og eksisterende virksomheder To grupper virksomheder Anmeldevirksomhederne kan opdeles i to grupper:
  

 	  

    

 virksomheder, der er  

 på vej til at blive etableret, og   

 	  

    

 eksisterende  

 virksomheder.
 Administrationen af anmeldeordningen i forhold til disse to  

 grupper adskiller sig på flere områder.
3.2.1. Nyetablering af virksomheder Der etableres løbende nye virksomheder, der er optaget på bilaget  

 til anmeldebekendtgørelsen og dermed omfattet af anmeldeordningen.
I sammenhæng med anmeldebekendtgørelsen består kommunens  

 væsentligste opgave i at gøre de nyetablerende virksomheder opmærksom på  

 anmeldeordningens bestemmelser før etablering har fundet sted.
Dette kan ske  

 dels ved et samarbejde med kommunens planforvaltning og byggesagsforvaltning,  

 og dels ved at informere om anmeldeordningen på steder og hos  

 samarbejdsflader,  

 som iværksættere typisk tager kontakt til.
Koordination med kommunens andre afdelinger Virksomhederne er generelt opmærksomme på rettidigt at søge om  

 byggetilladelse i byggesagsafdelingen, hvorimod der er mindre bevågenhed  

 omkring anmeldelse af virksomhedsetablering og ‑ændring til  

 miljøforvaltningen.
I forbindelse med anmeldeordningens håndhævelse har en  

 række kommuner gode erfaringer med at lade miljøforvaltningen følge med i  

 plan-  

 og byggesagsafdelingernes virke, idet man herved er blevet opmærksom på  

 etablering af anmeldevirksomheder.
Koordinerende kontaktperson Nogle kommuner har endvidere gode erfaringer med at  

 benytte en koordinerende kontaktperson, som varetager al kontakt til en  

 virksomheder og her inddrager både plan-, bygge- og miljømæssige forhold.
 I mindre kommuner, hvor plan-, bygge- og miljømedarbejderne sidder  

 dør om dør, er der sjældent behov for et mere formaliseret samarbejde.
Det er nærliggende at lade plan- og byggesagsforvaltningen gøre  

 iværksættere opmærksomme på, at etablering af en virksomhed, der er optaget  

 på  

 anmeldebekendtgørelsens bilag, skal anmeldes til kommunen.
Dette kan f.eks.  

 ske  

 ved, at byggesagsforvaltningen vedlægger en anmeldelsespjece i den øvrige  

 korrespondance til virksomhederne.
Rettidig anmeldels  

 e For at anmeldeordningen kan komme til at fungere  

 optimalt, bør det tydeliggøres for kommunens øvrige afdelinger, at værdien af  

 en anmeldelse står og falder med, at anmeldelsen bliver indsendt i så god  

 tid,  

 at den tilsynsførende kan nå at vurdere den påtænkte aktiviteter  

  

 før  

  

 etablering.
Distribution af anmeldelsespjecer En oplagt mulighed for at henlede iværksætteres opmærksomhed på  

 anmeldeordningen, er at distribuere anmeldelsespjecer (bilag 2) til de  

 offentlige kontorer og institutioner, som iværksætteren typisk tager kontakt  

 til.
Her kan peges på:
·  

 	  

    

 Erhvervskontorer ·  

 	  

    

 Told- og Skat ·  

 	  

    

 Skatteforvaltningen ·  

 	  

    

 Bibliotek ·  

 	  

    

 Iværksætterkurser ·  

 	  

    

 Private rådgivere ·  

 	  

    

 Kommunale forsyningsafdelinger ·  

 	  

    

 Teknologisk Informations Center, TIC.
 I forbindelse med udsendelsen af pjecerne bør miljøforvaltningen  

 informere de personer, som har den direkte virksomhedskontakt i de pågældende  

 institutioner, om anmeldebekendtgørelsens bestemmelser, og hermed tilskynde  

 til  

 udbredelse af information om anmeldeordningen.
3.2.2. Eksisterende virksomheder Kommunerne har i dag et godt kendskab til langt hovedparten af de  

 eksisterende virksomheder.
Der sker imidlertid konstant ændringer og  

 udvidelser  

 af eksisterende anmeldevirksomheder, hvorfor der er løbende behov for at  

 informere virksomhederne om anmeldebekendtgørelsens krav om, at anmeldelse  

 skal  

 finde sted  

  

 før  

  

 udvidelse eller  

 ændring med forøget forurening til følge har fundet sted.
Information til eksisterende virksomheder For at sikre, at kommune og virksomheder opnår fordelene ved  

 anmeldeordningen, må kommunerne gøre en aktiv indsats for at fastholde  

 virksomhedernes opmærksomhed på anmeldeordningen.
Denne opgave kan håndteres  

 ved fremsendelse af anmeldelsespjecen, ved et aktivt tilsyn, og ved  

 gennemførelse af kampagner rettet mod de anmeldelsespligtige virksomheder.
Brugerbetaling I forbindelse med den årlige opkrævning af  

 brugerbetaling, hvor kommunerne kontakter alle virksomheder, bør  

 anmeldelsespjecen fremsendes til anmeldevirksomhederne sammen med  

 opkrævningen  

 af brugerbetaling.
Tilsynet Under tilsynsbesøg kan den tilsynsførende påpege anmeldeordningens  

 bestemmelser.
En positiv dialog med virksomhedsledelsen giver ofte gode  

 resultater, ikke mindst hvis den tilsynsførende påpeger virksomhedens fordele  

 ved at overholde ordningens bestemmelser:
 ·  

 	  

    

 Ved i god tid at orientere kommunen om planlagte  

 produktionsændringer kan virksomheden få vejledning om udledning af  

 forurenende  

 stoffer, støj m.v., således at produktionen indrettes bedst muligt og  

 risikoen  

 for fejlinvesteringer (i forhold til kommunens miljøkrav) undgås.
 ·  

 	  

    

 Ved at holde kommunen orienteret om planlægningen kan  

 virksomheden i det hele taget drage fordel af en smidig sagsbehandling og  

 løbende rådgivning vedr. miljøforhold.
 Den tilsynsførende bør på hvert tilsyn på en anmeldevirksomhed  

 indskærpe anmeldebekendtgørelsens bestemmelser og sikre sig, at virksomheden  

 er  

 i besiddelse af en anmeldelsespjece.
Kampagner En tredje mulighed for at øge virksomhedernes  

 opmærksomhed på anmeldeordningen er med jævne mellemrum at køre kampagner for  

 udvalgte brancher eller for virksomhederne generelt.
I kampagnerne kan indgå:
·  

 	  

    

 Avisannoncer om anmeldeordningen og dens bestemmelser, og ·  

 	  

    

 Udsendelse af anmeldelsespjecer til kendte  

 anmeldevirksomheder.
I såvel avisannoncer som i følgebrevet til anmeldelsespjecen skal  

 det betones, at virksomhederne skal anmelde ændringer og udvidelser af  

 produktionen  

  

 før  

  

 ibrugtagning.
En  

 annonce kan udformes som følger:
Til kommunens produktionsvirksomheder vedr.
Anmeldelse af ændringer af produktionen En stor del af landets produktionsvirksomheder er optaget  

 på Miljøministeriets liste over »anmeldelsespligtige virksomheder«.
Disse  

 virksomheder skal anmelde udvidelser og ændringer af produktionen, som  

 medfører øget forurening, til kommunens tekniske forvaltning.
Forvaltningen  

 vil derpå meddele de miljømæssige krav til produktionen.
For at kommunen kan  

 nå at behandle anmeldelsen og evt. foretage et tilsynsbesøg, anbefales det,  

 at anmeldelsen indsendes senest fire uger før iværksættelsen af de planlagte  

 ændringer.
 Ved rettidigt at anmelde produktionsændringer til  

 kommunen opnår virksomheden:
 ·  

    

  

 Øget sikkerhed for at undgå investeringer i  

 produktionsanlæg, som kommunen af miljømæssige hensyn ikke kan acceptere.
 ·  

    

  

 Service og vejledning samt smidig sagsbehandling fra  

 Teknisk Forvaltning.
 Anmeldevirksomheder, der ikke anmelder  

 produktionsændringer rettidigt, risikerer, at det ibrugtagne anlæg skal  

 nedtages.
Yderligere oplysninger ved henvendelse hos Teknisk  

 Forvaltning, tlf. xx xx xx xx Med venlig hilsen Samarbejdsflader Samarbejde med forskellige institutioner, som har kontakt til  

 virksomhederne, kan bidrage til overholdelsen af anmeldebekendtgørelsens  

 bestemmelser  

5)  

                                                                      .
Arbejdstilsynet Det lokale Arbejdstilsyn har et nært kendskab til  

 mange  

 virksomheder, og samarbejdsfladerne mellem kommunens miljøforvaltning og  

 Arbejdstilsynet kan udnyttes til gensidig fordel.
I henhold til »Samarbejdscirkulæret«  

6)  

  

  skal kommuner og  

 arbejdstilsynskreds beskrive og indgå et samarbejde.
Samarbejdsaftaler går  

 typisk ud på gennemførelse af fælles tilsyn, afholdelse af møder og  

 udveksling  

 af information i øvrigt.
Etablering af et samarbejde mellem kommune og AT  

 giver  

 således mulighed for, at de to instanser kan orientere hinanden om  

 iagttagelser, der forekommer henholdsvis miljømæssigt og arbejdsmiljømæssigt  

 interessante  

  

 5)  

                                                                       .
 Kommunen bør forsyne den lokale arbejdstilsynskreds med  

 anmeldelsespjecer, således at Arbejdstilsynet kan udlevere pjecen på  

 tilsynsbesøg, hvor det måtte forekomme relevant.
Bedriftssundhedstjenesten Bedriftssundhedstjenesten, BST, fungerer primært  

 som  

 virksomhedsrådgiver på arbejdsmiljøområdet, men giver også medlemmerne  

 mulighed  

 for at tilmelde sig rådgivning på det »nære ydre miljø«.
BST's arbejdsområde dækker en stor del af de virksomheder, som er  

 omfattet af anmeldelses- eller godkendelsespligt.
Kommunen kan ved kontakt  

 til  

 den lokale BST indlede et samarbejde omkring informationsudveksling, møder og  

 fælles aktiviteter.
De største samarbejdsflader vil der være med de BST'er,  

 som  

 opererer inden for miljøområdet, men der vil under alle omstændigheder kunne  

 udveksles information om virksomheders etablering og produktionsændringer.  

 Kommunen kan fra BST rekvirere en liste over medlemmerne af den pågældende  

 BST.
 For at udnytte mulighederne for samarbejde bør også den lokale BST  

 forsynes med anmeldelsespjecer, som kan udleveres på relevante  

 virksomhedsbesøg.
3.2.3. Særlige forhold vedr. tidligere  

 miljøgodkendte virksomheder For nuværende anmeldevirksomheder, som før listerevisionen pr.  

 1.1.1992 har fået miljøgodkendelse efter miljølovens kap. 5, har  

 miljøgodkendelsen retsbeskyttende effekt i otte år efter godkendelsens  

 meddelelse.
 Ved ændringer og udvidelser, der ikke indebærer forøget  

 forurening, og som derfor kan foretages under fortsat overholdelse af den  

 gældende godkendelse, er godkendelsen fortsat gyldig.
Bortfald af godkendelse I henhold til Miljøministeriets bekendtgørelse om  

 godkendelse af listevirksomhed  

7)  

  

  bortfalder en  

 anmeldelsespligtig virksomheds godkendelse, hvis virksomheden ændres eller  

 udvides på en måde, som efter myndighedens skøn medfører øget forurening.
MBL § 42 I stedet for godkendelsen reguleres virksomheden  

 herefter i det omfang, kommunen finder det nødvendigt ‑ f.eks. at der  

 fortsat foretages egenkontrol ‑ ved påbud efter miljøbeskyttelseslovens  

 § 42. Et sådan påbud bør ikke gentage alle godkendelsens vilkår, men kun  

 de der er nødvendige til regulering af og kontrol med forureningen.
For  

 meddelelse af sådanne påbud gælder miljøbeskyttelseslovens bestemmelser om  

 forvarsel af påbud og klageadgang til Miljøstyrelsen  

8)  

                                                                      .
4. Anmeldelsespjece I forbindelse med denne vejledning er der udfærdiget en oplysende  

 pjece vedr. anmeldeordningens funktion og bestemmelser.
Pjecen er vedlagt som  

 bilag 2, og kan rekvireres hos Miljøstyrelsen.
Anmeldelsesskema Pjecens skemadel giver virksomhederne mulighed for  

 at  

 anmelde etablering, ændring og udvidelse til kommunen med en kortfattet  

 angivelse af aktivitetens karakter og nøgleoplysninger om de ændrede  

 produktions- og miljøforhold.
Tekstdel I pjecens tekstdel er anmeldebekendtgørelsens  

 bestemmelser kort resuméret.
Derudover er der lagt særlig vægt på de fordele,  

 virksomhederne kan opnå ved at kontakte kommunen så tidligt i et forløb som  

 muligt:
·  

 	  

    

 Smidig sagsbehandling og konstruktivt samarbejde; ·  

 	  

    

 Service og rådgivning fra kommunen; ·  

 	  

    

 Øget sikkerhed for at undgå investeringer i anlæg, som  

 kommunen af miljømæssige hensyn ikke kan acceptere.
 Pjecen er udformet således, at såvel nyetablerede som eksisterende  

 virksomheder kan benytte anmeldelsesskemaet til at oplyse kommunen om  

 produktionens miljøforhold.
5. Straffebestemmelser og håndhævelse Anmeldebekendtgørelsens straffebestemmelser for stationære  

 aktiviteter er formuleret i bekendtgørelsens kapitel 5, § 8:
»Med bøde straffes den, der 1)  

 	  

    

 undlader at foretage  

 anmeldelse efter § 1 eller § 3.
 Bestemmelserne i anmeldebekendtgørelsen skal naturligvis  

 overholdes, og også rent formelle overtrædelser af miljøbeskyttelsesloven kan  

 i  

 grovere tilfælde politianmeldes og strafforfølges  

9)  

                                                                      .
Konkret vurdering I sager, hvor anmeldebekendtgørelsens bestemmelser  

 er  

 overtrådt, bør kommunen således foretage en konkret vurdering af den  

 miljøbelastning, som overtrædelsen har medført, fordi myndigheden har været  

 afskåret fra at handle.
Første gang I første omfang og ved ringe forurening af miljøet  

 kan  

 den tilsynsførende som hovedregel meddele virksomheden, at der skulle have  

 været foretaget anmeldelse af den foretagne etablering eller  

 produktionsændring, og at den manglende anmeldelse udgør en overtrædelse af  

 anmeldebekendtgørelsens bestemmelser.
Virksomheden indskærpes fremover at  

 overholde bestemmelserne om anmeldelse.
Gentagelsesomgåelse Ved gentagelse eller når der er tale om en  

 virksomhed,  

 som har erfaring nok til at vide bedre, kan kommunen overveje  

 strafforfølgelse.
Den tilsynsførende meddeler virksomheden, at der skulle have været  

 foretaget anmeldelse af den foretagne etablering eller produktionsændring, og  

 at den manglende anmeldelse udgør en overtrædelse af anmeldebekendtgørelsens  

 bestemmelser.
Afhængig af forureningens omfang kan den tilsynsførende  

 overveje  

 politianmeldelse.
Virksomheden indskærpes fremover at overholde  

 anmeldebekendtgørelsens bestemmelser.
 1)  

 Miljøministeriets bekendtgørelse nr. 794 af 9. december 1991 om godkendelse  

 af  

 listevirksomhed.
 2)  

 Bilag til Miljøministeriets bekendtgørelse nr. 367 af 10. maj 1992 om anden  

 virksomhed end listevirksomhed, se bilag 1.
 3)  

 Miljøministeriets bekendtgørelse nr. 304 af 14. maj 1991 om støj fra  

 vindmøller  

 samt bekendtgørelse nr. 688 af 15. oktober 1990 om begrænsning af  

 kvælstofoxidforurening m.v. fra gasmotorer og ‑turbiner.
 4)  

 Miljøstyrelsens vejledning nr. 12/1992 om håndhævelse af  

 miljøbeskyttelsesloven.
 5)  

 Se i øvrigt Miljøstyrelsens vejledning nr. 3/1995 om tilsyn med virksomheder.
 6)  

 Miljøministeriets cirkulære nr. 233 af 6. december 1992 om samarbejde mellem  

 kommunalbestyrelse og arbejdstilsynskreds.
 7)  

 Miljøministeriets bekendtgørelse nr. 749 af 9. december 1991, § 19,  

 stk. 3.
 8)  

 Se Miljøstyrelsens vejledning nr. 12/1992 om håndhævelse af  

 miljøbeskyttelsesloven.
 9)  

 Se Miljøstyrelsens vejledning nr. 12/1992 om håndhævelse af  

 miljøbeskyttelsesloven.
