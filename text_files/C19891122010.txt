Såfremt institutionens læge ordinerer briller til en indsat, afholder  

 institutionen udgiften til brilleglas i almindelig udførelse.
Endvidere ydes  

 et tilskud til brillestel.
Tilskuddet svarer til det beløb, der ydes i  

 henhold til sikringsstyrelsens regler om tilskud til betaling af briller til  

 børn under 16 år.
Hvis institutionens læge finder lægelig indikation for at ordinere  

 kontaktlinser i stedet for briller, afholder institutionen udgiften til  

 anskaffelse (kontaktlinse(r) og tilpasningshonorar). Til bevilling af  

 kontaktlinser skal der foreligge attest fra øjenlæge.
Udgiften til  

 kontaktlinseservice og rengøringsmidler afholdes ikke af institutionen.
 Direktoratets cirkulæreskrivelse af 20. juni 1979 om afholdelse af  

 udgifter til anskaffelse af briller til indsatte ophæves.
 E.B.
Fritjof Stern Nielsen (Til kriminalforsorgens anstalter og arresthusene).
