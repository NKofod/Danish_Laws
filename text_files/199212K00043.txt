Nr LSF 43 Forslag til Lov om ændring af lov om mindstebeholdninger af mineralolie og  

 mineralolieprodukter Fremsat af energiministeren (Anne Birgitte Lundholt) den 8. oktober 1992 Vedtaget ved tredjebehandling den 11. december 1992 Lov nr. 1000 af 19/12/1992 § 1 I lov om mindstebeholdninger af mineralolie og mineralolieprodukter, jf.  

 lovbekendtgørelse nr. 306 af 25. juni 1985, foretages følgende ændringer:
 1. § 1, stk. 2, 2. pkt., affattes således:
»Energiministeren fastsætter efter forudgående forelæggelse for  

 Folketingets Energipolitiske Udvalg de samlede pligtige lagres størrelse hos  

 de lagringspligtige virksomheder.« 2. § 1, stk. 3, affattes således:
»Stk. 3. Når særlige forhold taler for det, kan  

 energiministeren for et begrænset tidsrum ændre omfanget af den  

 lagringspligt, som er fastsat efter stk. 2, 2. pkt., uden forelæggelse for  

 Folketingets Energipolitiske Udvalg.« 3. I § 2, stk. 3, ændres »direktoratet for  

 toldvæsenet« til: »Told- og Skattestyrelsen«.
 4. Efter § 2 indsættes:
»§ 2 a.
Energiministeren kan bemyndige Energistyrelsen til at  

 varetage de opgaver og beføjelser, der i denne lov er tillagt ministeren.
Stk. 2. Energiministeren kan bestemme, at Energistyrelsens  

 afgørelser efter denne lov eller regler udstedt i medfør af loven ikke kan  

 indbringes for anden administrativ myndighed.« § 2 Loven træder i kraft den 1. januar 1993.
Oprindeligt fremsat forslag § 1 I lov om mindstebeholdninger af mineralolie og mineralolieprodukter, jf.  

 lovbekendtgørelse nr. 306 af 25. juni 1985, foretages følgende ændringer:
 1. § 1, stk. 2, 2. pkt. affattes således:
»Energiministeren fastsætter, efter forudgående forelæggelse for  

 Folketingets Energipolitiske Udvalg, de samlede pligtige lagres størrelse hos  

 de lagringspligtige virksomheder.« 2. § 1, stk. 3, affattes således:
»Stk. 3. Når særlige forhold taler for det, kan  

 energiministeren for et begrænset tidsrum ændre omfanget af den  

 lagringspligt, som er fastsat efter stk. 2, 2. pkt., uden forelæggelse for  

 Folketingets Energipolitiske Udvalg.« 3. I § 2, stk. 3, ændres »direktoratet for  

 toldvæsenet« til: »Told- og Skattestyrelsen«.
 4. Efter § 2 indsættes:
»§ 2 a.
Energiministeren kan bemyndige Energistyrelsen til at  

 varetage de opgaver og beføjelser, der i denne lov er tillagt ministeren.
Stk. 2. Energiministeren kan bestemme, at Energistyrelsens  

 afgørelser efter denne lov eller regler udstedt i medfør af loven ikke kan  

 indbringes for anden administrativ myndighed.« § 2 Loven træder i kraft den 1. januar 1993.
Bemærkninger til lovforslaget Almindelige bemærkninger De gældende bestemmelser om mindstebeholdninger af mineralolieprodukter er  

 fastsat ved lov nr. 208 af 24. maj 1972 som ændret ved lov nr. 215 af 30. maj  

 1980 og lov nr. 209 af 22. maj 1985. Ved loven forpligtes importører og  

 producenter af mineralolieprodukter til at opretholde mindstebeholdninger af  

 en vis størrelse af disse produkter.
De pligtige lagres størrelse var  

 tidligere fastsat til en bestemt mængde råolieækvivalent, men blev ved  

 lovændringen i 1985 omlagt til at skulle følge forbrugsmønsteret, således at  

 de lagringspligtige til enhver tid har oplagret olieprodukter svarende til  

 mindst 125 dages forbrug.
 Formålet med lovforslaget er i højere grad at tilpasse lagringspligtens  

 omfang til det gængse niveau i EF-landene.
 Det foreslås, at energiministeren bemyndiges til at fastsætte det pligtige  

 lagerniveau efter forelæggelse for Folketingets Energipolitiske Udvalg.  

 Aktuelt er det herefter hensigten at fastsætte lagringspligten på et lavere  

 niveau, svarende til 90 dages forbrug af de enkelte olieprodukter.
De danske olielagre er relativt højere end de fleste andre OECD-landes, og  

 den øgede danske olieproduktion har efterhånden gjort Danmark selvforsynende  

 med olie.
Oliens betydning er samtidig ændret fra at være den dominerende  

 energikilde til at udgøre en blandt flere strenge i energiforsyningen.
Dersom et uændret lagringsniveau skal opretholdes, forventes  

 omkostningerne for de lagringspligtige selskaber at blive væsentligt forøget  

 i de kommende år.
De løbende udgifter ventes at stige fra hidtil ca. 20 mio.  

 kr. om året til ca. 80. mio. kr., hvortil kommer, at der eventuelt skal  

 foretages investeringer af betragtelig størrelse i lagerfaciliteter.
Stigningen i de løbende udgifter skyldes især, at de fleste olieprodukter  

 i dag på grund af moderne raffinaderiteknik og ønsket om et større udbytte af  

 lette produkter har tekniske egenskaber, som gør, at de ikke længere kan  

 langtidsopbevares, men må udskiftes (friskes) hyppigt.
Udskiftningen af  

 oplagrede olieprodukter gennemføres lettest og mest økonomisk så tidligt, at  

 de udskiftede produkter kan udleveres direkte til forbrug.
Med den  

 udskiftningsfrekvens, som er påkrævet for moderne produkter, vil lagre af den  

 hidtidige størrelse ikke fuldt ud kunne friskes ved opblanding med kurante  

 varer til det danske marked, hvorfor en del af lagerprodukterne må  

 borttransporteres med store omkostninger og må sælges til priser, der er  

 lavere end markedsprisen for kurante varer.
Ved en nedsættelse af  

 lagerniveauet svarende til 35 dages forbrug undgås den mest omkostningstunge  

 del af lagringspligten, således at udgifterne for de lagringspligtige kan  

 forventes holdt på samme niveau som hidtil.
Mindstelagerloven har siden 1985 været administreret således, at  

 myndighederne ved bekendtgørelse fastsætter lagringspligten som en vis  

 procentdel af det forudgående års lagringspligtige omsætning af den  

 pågældende produktkategori.
Virksomhederne opfylder lagringspligten dels ved  

 at opretholde egne lagre, dels gennem medlemskab af Foreningen Danske  

 Olieberedskabslagre (FDO). FDO opretholder i dag på oliebranchens vegne lagre  

 svarende til ca. 95 dages forbrug.
Den påtænkte nedsættelse af  

 lagringsniveauet skal i første række muliggøre en reduktion af FDO's lagre,  

 der således vil blive nedbragt til ca. 60 dages forbrug.
Internationalt er Danmark i forhold til Det Internationale Energiagentur  

 (IEA) forpligtet til en oplagring svarende til 90 dages nettoimport af olie,  

 hvad der under hensyn til den danske egenproduktion i opgørelsesperioden  

 svarer til ca. 31,5 dages forbrug.
I forhold til EF er Danmark forpligtet til  

 at opretholde lagre, som med den nuværende danske egenproduktion svarer til  

 ca. 76,5 dages forbrug.
Efter en reduktion af de danske lagre til 90 dages  

 forbrug vil Danmarks internationale forpligtelser således stadig være opfyldt  

 fuldt ud.
Økonomiske konsekvenser Ved en nedsættelse af de pligtige lagres størrelse som påtænkt efter  

 lovforslagets gennemførelse forventes omkostningerne ved opretholdelse af de  

 pligtige lagre at kunne holdes på uændret niveau.
Administrative konsekvenser Forslaget forventes ikke at få konsekvenser for det offentliges  

 bevillings- eller personaleforbrug.
Bemærkninger til de enkelte bestemmelser Til § 1 Til nr. 1 Efter forslaget udgår den nugældende bestemmelse, hvorefter  

 lagerbeholdningen hos de lagringspligtige virksomheder til enhver tid skal  

 svare til mindst 125 dages forbrug, idet størrelsen af de pligtige  

 mindstelagre fremover foreslås fastsat af energiministeren efter forelæggelse  

 for Folketingets Energipolitiske Udvalg.
Lagringspligten vil efter den  

 foreslåede bestemmelse kunne fastsættes både højere og lavere end det  

 nuværende niveau, men bemyndigelsen påtænkes aktuelt anvendt til at fastsætte  

 en lagringspligt svarende til 90 dages forbrug af hvert af de forskellige  

 olieprodukter.
Til nr. 2 Efter forslaget kan energiministeren ændre lagringspligtens omfang for et  

 begrænset tidsrum, når særlige forhold taler for det.
Bestemmelsen giver  

 bl.a. ministeren mulighed for at indgå aftaler om hurtige justeringer som led  

 i det internationale kriseberedskab, hvor beslutningen ikke kan afvente en  

 forelæggelse for Folketingets Energipolitiske Udvalg.
Til nr. 3 Forslaget indebærer alene en ajourføring af myndighedsbetegnelsen efter  

 sammenlægning af de statslige told- og skattemyndigheder.
Til nr. 4 Det foreslås, at energiministeren skal kunne bemyndige Energistyrelsen til  

 at varetage energiministerens opgaver og beføjelser efter loven.
Det foreslås  

 endvidere, at energiministeren sikres en adgang til at bestemme, at  

 styrelsens afgørelser ikke kan indbringes for anden administrativ myndighed.
Til § 2 Det foreslås, at loven træder i kraft den 1. januar 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om mindstebeholdninger af mineralolie og mineralolieprodukter, jf.  

 lovbekendtgørelse nr. 306 af 25. juni 1985, foretages følgende ændringer:
 § 1. Til opfyldelse af internationale forpligtelser kan  

 energiministeren fastsætte bestemmelser om, at den, der importerer eller her  

 i landet fremstiller mineralolie og mineralolieprodukter, skal opretholde  

 mindstebeholdninger af disse varer.
Stk. 2. Energiministeren fastsætter endvidere bestemmelser om  

 opretholdelse af mindstebeholdninger som nævnt i stk. 1 til yderligere  

 imødegåelse af virkningerne af mangel eller virkningerne af udsigt til mangel  

 på mineralolie eller mineralolieprodukter.
Energiministeren fastsætter, efter  

 forudgående forelæggelse for Folketingets Energipolitiske Udvalg, de samlede  

 pligtige lagres størrelse hos de lagringspligtige virksomheder.
 Stk. 3. Når særlige forhold taler for det, kan energiministeren  

 for et begrænset tidsrum ændre omfanget af den lagringspligt, som er fastsat  

 efter stk. 2, 2 pkt., uden forelæggelse for Folketingets Energipolitiske  

 Udvalg.
 § 2. Det påhviler den, der i medfør af § 1 er pligtig at  

 opretholde mindstebeholdninger af mineralolie og mineralolieprodukter:
1) at give de oplysninger om omsætning, import, eksport, forbrug og  

 beholdninger af mineralolie og mineralolieprodukter, der efter  

 energiministerens skøn er nødvendige for kontrollen med, at lagringspligten  

 overholdes, og 2) at give de personer, som energiministeren bemyndiger til at deltage i  

 kontrollen med lagringspligtens opfyldelse, adgang til eftersyn af regnskaber  

 og lagerbeholdninger i fornødent omfang.
 Stk. 2. Energiministeren kan fastsætte bestemmelser om, at  

 rigtigheden af de afgivne oplysninger skal attesteres af en statsautoriseret  

 revisor eller underbygges med andre bevisligheder.
 Stk. 3. Energistyrelsen kan efter aftale med Told- og  

 Skattestyrelsen få udleveret registeroplysninger om virksomheder, der  

 foretager import af mineralolie og mineralolieprodukter.
§ 2 a.
Energiministeren kan bemyndige Energistyrelsen til at  

 varetage de opgaver og beføjelser, der i denne lov er tillagt ministeren.
 Stk. 2. Energiministeren kan bestemme, at Energistyrelsens  

 afgørelser efter denne lov eller regler udstedt i medfør af loven ikke kan  

 indbringes for anden administrativ myndighed.
 § 1. Til opfyldelse af internationale forpligtelser kan  

 energiministeren fastsætte bestemmelser om, at den, der importerer eller her  

 i landet fremstiller mineralolie og mineralolieprodukter, skal opretholde  

 mindstebeholdninger af disse varer.
Stk. 2. Energiministeren fastsætter endvidere bestemmelser om  

 opretholdelse af mindstebeholdninger som nævnt i stk. 1 til yderligere  

 imødegåelse af virkningerne af mangel eller virkningerne af udsigt til mangel  

 på mineralolie eller mineralolieprodukter.
De samlede pligtige lagre hos de  

 lagringspligtige virksomheder skal til enhver tid svare til mindst 125 dages  

 forbrug.
Stk. 3. Hvor særlige forhold taler herfor, kan energiministeren  

 for et begrænset tidsrum fastsætte bestemmelser om opretholdelse af  

 mindstebeholdninger, der medfører lavere samlede pligtige lagre end nævnt i  

 stk. 2, 2. punktum.
Fastsættelsen af sådanne lavere samlede pligtige lagre  

 kan kun ske efter forudgående forelæggelse for Folketingets Energipolitiske  

 Udvalg, medmindre nedsættelsen af de samlede pligtige lagre ikke kan afvente  

 en sådan forelæggelse.
 § 2. Det påhviler den, der i medfør af §1 er pligtig at opretholde  

 mindstebeholdninger af mineralolie og mineralolieprodukter:
1) at afgive de oplysninger om omsætning, import, eksport, forbrug og  

 beholdninger af mineralolie og mineralolieprodukter, der efter  

 energiministerens skøn er nødvendige for kontrollen med, at lagringspligten  

 overholdes, og 2) at give de personer, som energiministeren bemyndiger til at deltage i  

 kontrollen med lagringspligtens opfyldelse, adgang til eftersyn af regnskaber  

 og lagerbeholdninger i fornødent omfang.
 Stk. 2. Energiministeren kan fastsætte bestemmelser om, at  

 rigtigheden af de afgivne oplysninger skal attesteres af en statsautoriseret  

 revisor eller underbygges med andre bevisligheder.
 Stk. 3. Energistyrelsen kan efter aftale med direktoratet for  

 toldvæsenet få udleveret registeroplysninger om virksomheder, der foretager  

 import af mineralolie og mineralolieprodukter.
