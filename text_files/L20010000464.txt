Bekendtgørelse  

 af  

 luftfartsoverenskomst af 4. juni 1998  

 med  

 Den Tjekkiske Republik Den 4. juni 1998 undertegnedes i Stockholm en  

 luftfartsoverenskomst mellem Danmark og Den Tjekkiske Republik.
 Overenskomsten har følgende ordlyd:
OVERENSKOMST VEDRØRENDE LUFTTRANSPORT  

 MELLEM  

 KONGERIGET DANMARKS REGERING  

 OG  

 REPUBLIKKEN TJEKKIETS REGERING Kongeriget Danmarks Regering og Republikken Tjekkiets  

 Regering, i det følgende benævnt kontraherende parter, som er parter i Konventionen om International Civil  

 Luftfart samt Overenskomsten angående Transitrettigheder for  

 Internationale Luftruter, åbnet for undertegnelse i Chicago den 7.  

 december 1944, og som nærer ønske om at afslutte en  

 overenskomst, i overensstemmelse med den nævnte konvention, med det  

 hovedformål at etablere regelmæssig lufttransport mellem deres  

 respektive territorier; er kommet overens om følgende:
Artikel 1 Definitioner I denne overenskomst a)	betyder »konventionen« Konventionen om International Civil  

 Luftfart, åbnet for undertegnelse i Chicago den 7. december 1944, og  

 indbefatter ethvert tillæg vedtaget i henhold til denne konventions  

 artikel 90, samt enhver ændring af tillæggene eller af  

 konventionen i henhold til dennes artikel 90 og 94, for så vidt som  

 disse tillæg og ændringer er blevet vedtaget af begge  

 kontraherende parter; b)	betyder »luftfartsmyndigheder« for Kongeriget Danmarks vedkommende  

 Trafikministeriet og for Tjekkiets vedkommende Ministeriet for Transport og  

 Kommunikation; eller for begges vedkommende enhver person eller ethvert  

 organ, som er bemyndiget til at udføre de funktioner, som for  

 nuværende udøves af de ovenfor anførte myndigheder; c)	betyder »udpeget luftfartsselskab« et luftfartsselskab som er blevet  

 udpeget i overensstemmelse med denne overenskomsts artikel 3; d)	har »territorium«, »lufttrafik«, »international lufttrafik«,  

 »luftfartsselskab«, samt »teknisk landing« den betydning, som er fastsat i  

 konventionens artikel 2 og 96; e)	betyder »overenskomst« denne overenskomst, dens tillæg samt  

 enhver ændring deraf; f)	betyder »tillæg« ethvert tillæg til denne overenskomst  

 eller som ændret i overensstemmelse med denne overenskomsts artikel 17,  

 stk. 2. Tillæggene udgør en integreret del af denne  

 overenskomst, og alle henvisninger til overenskomsten omfatter henvisning til  

 tillæggene, medmindre andet er foreskrevet; g)	betyder »takst« de priser, der skal betales for befordring af  

 passagerer og baggage, samt de betingelser hvorunder disse priser finder  

 anvendelse, herunder priser og betingelser for andre ydelser udført af  

 luftfartsselskabet i forbindelse med luftbefordring, samt indbefattet  

 betaling og betingelser for agentur, men undtaget betaling eller betingelser  

 for befordring af post; h)	betyder »brugerafgift« en afgift pålignet luftfartsselskaber  

 af de kompetente myndigheder eller tilladt opkrævet af dem for adgang  

 til anvendelse af lufthavnsejendom eller faciliteter eller af  

 luftnavigationsfaciliteter, indbefattet relaterede ydelser og faciliteter,  

 for luftfartøjer, deres besætning, passagerer samt fragt; i)	betyder »kapacitet«, i relation til de i tillægget  

 anførte ruter, sædekapaciteten på de luftfartøjer  

 som anvendes på sådanne ruter, multipliceret med driftsfrekvensen  

 af sådanne luftfartøjer over en given tidsperiode.
Artikel 2 Trafikrettigheder 1. Hver kontraherende part tilstår den anden kontraherende part de  

 følgende rettigheder med henblik på udførelse af  

 international lufttrafik af luftfartsselskaber udpeget af den anden  

 kontraherende part:
a)	ret til at overflyve sit territorium uden landing, b)	ret til at foretage teknisk landing på sit territorium, c) 	ret til at foretage landinger på det nævnte territorium  

 på de pladser som er anført i denne overenskomsts tillæg,  

 med det formål at optage og afsætte, i international trafik,  

 passagerer, fragt samt post, enten hver for sig eller kombineret.
 2. Intet i denne artikels stk. 1 skal anses for at give et  

 luftfartsselskab udpeget af en kontraherende part ret til at optage, på  

 den anden kontraherende parts territorium, passagerer, fragt og post, som  

 befordres mod betaling eller vederlag, og som er bestemt for en anden plads  

 på denne kontraherende parts territorium.
 3. De kontraherende parters luftfartsselskaber, som ikke er udpeget i  

 henhold til denne overenskomsts artikel 3, nyder også de rettigheder,  

 som er anført i denne artikels stk. 1 (a) samt 1 (b).
Artikel 3 Udpegning af luftfartsselskaber 1. Hver kontraherende part har ret til skriftligt overfor den anden  

 kontraherende part at udpege et eller flere luftfartsselskaber, med det  

 formål at drive lufttrafik på de ruter, som er anført i  

 tillæggene, samt at tilbagekalde eller ændre sådanne  

 udpegninger.
Sådan udpegning kan effektueres gennem skriftlig  

 meddelelse mellem begge kontraherende parters luftfartsmyndigheder.
 2. Ved modtagelse af en sådan udpegning, tilstår den anden  

 kontraherende part under forbehold af bestemmelserne i denne artikels  

 stk. 3 og 4, uden unødigt ophold et udpeget luftfartsselskab den  

 behørige driftstilladelse.
 3. En kontraherende parts luftfartsmyndigheder kan pålægge et  

 af den anden kontraherende part udpeget luftfartsselskab, at godtgøre  

 overfor dem, at det er i stand til at opfylde de vilkår som foreskrives  

 i henhold til de love og forskrifter, som normalt og med rimelighed anvendes  

 af sådanne myndigheder på driften af international lufttrafik, i  

 overensstemmelse med konventionens bestemmelser.
 4. Hver kontraherende parts luftfartsmyndigheder har ret til at  

 nægte at tilstå den i denne artikels stk. 2 omhandlede  

 driftstilladelse, eller til at opstille sådanne betingelser som den  

 måtte anse for påkrævede, for et udpeget luftfartsselskabs  

 udøvelse af de i artikel 2 omhandlede rettigheder, i ethvert  

 tilfælde hvor de ikke finder det godtgjort, at væsentligt  

 ejerskab samt effektiv kontrol af det pågældende luftfartsselskab  

 beror hos den kontraherende part, som udpeger luftfartsselskabet eller hos  

 dets statsborgere.
 5. Når et luftfartsselskab er blevet således udpeget og  

 bemyndiget, kan det påbegynde driften af lufttrafik på de i  

 tillæggene anførte ruter, forudsat at luftfartsselskabet  

 opfylder alle denne overenskomsts gældende regler.
Artikel 4 Tilbagekaldelse, suspension af trafikrettigheder, samt  

 pålæggelse af betingelser 1. Hver kontraherende parts luftfartsmyndigheder har ret til at  

 tilbagekalde en driftstilladelse eller til at suspendere et af den anden  

 kontraherende part udpeget luftfartsselskabs udøvelse af de i artikel  

 2 omhandlede rettigheder, eller til at pålægge sådanne  

 betingelser, som den måtte anse for påkrævet for  

 udøvelsen af disse rettigheder:
a)	i ethvert tilfælde hvor parten ikke finder det godtgjort, at  

 væsentligt ejerskab samt effektiv kontrol med det  

 pågældende luftfartsselskab beror hos den kontraherende part, som  

 udpeger luftfartsselskabet eller hos dets statsborgere; b)	i tilfælde hvor det pågældende luftfartsselskab  

 undlader at efterkomme den kontraherende parts love og bestemmelser, som  

 tilstår denne tilladelse eller disse rettigheder; eller c)	i tilfælde hvor det pågældende luftfartsselskab  

 på anden måde undlader at drive virksomheden i overensstemmelse  

 med de i denne overenskomst foreskrevne betingelser.
 2. Medmindre øjeblikkelig tilbagekaldelse eller suspension af  

 driftstilladelsen omhandlet i denne artikels stk. 1, eller  

 pålæggelse af de deri omhandlede betingelser, er nødvendig  

 for at forebygge yderligere overtrædelse af love og bestemmelser,  

 udøves denne ret kun efter konsultationer med den anden kontraherende  

 parts luftfartsmyndigheder.
 I sådant tilfælde afholdes konsultationer  

 indenfor tredive (30) dage fra den dag, hvor den anden kontraherende part  

 modtager skriftlig anmodning herom.
Artikel 5 Benyttelse af lufthavne og faciliteter 1. Ingen af de kontraherende parter pålægger et af den anden  

 kontraherende part udpeget luftfartsselskab højere brugerafgifter end  

 dem, som pålægges partens egne luftfartsselskaber, som driver  

 trafik mellem de kontraherende parters territorier.
 Enhver afgift for luftnavigationsfaciliteter pålagt international  

 trafik udført af luftfartsselskaber med licens fra en af de  

 kontraherende parter skal være i rimelig relation til omkostningen af  

 den service, som er ydet det pågældende luftfartsselskab, og  

 opkrævet i overensstemmelse med de relevante retningslinier udstedt af  

 den Internationale Organisation for Civil Luftfart (ICAO).
 2. Under udførelse af driften af den aftalte trafik finder de samme  

 ensartede regler anvendelse på begge kontraherende parters  

 luftfartsselskabers benyttelse af lufthavne såvel som alle andre  

 faciliteter under deres kontrol.
3. Hver kontraherende part tilskynder konsultationer vedrørende  

 brugerafgifter mellem dens kompetente afgiftspålæggende  

 myndigheder og de luftfartsselskaber som anvender de ydelser og faciliteter,  

 som er stillet til rådighed af disse afgiftspålæggende  

 myndigheder, hvor det er praktisk muligt gennem disse luftfartsselskabers  

 repræsenterende organisationer.
Der bør gives rimeligt varsel om  

 ethvert forslag til ændring af sådanne afgifter til sådanne  

 brugere, for at sætte dem i stand til at udtrykke deres synspunkter,  

 før ændringer udføres.
Hver kontraherende part opmuntrer  

 endvidere dens kompetente afgiftspålæggende myndigheder og  

 sådanne brugere til at udveksle passende information vedrørende  

 sådanne afgifter.
Artikel 6 Toldbestemmelser 1. Luftfartøjer som benyttes i driften af international lufttrafik  

 af et af en kontraherende part udpeget luftfartsselskab, såvel som  

 deres sædvanlige udstyr, beholdninger af brændstof og  

 smøreolier og luftfartøjsforråd (herunder levnedsmidler,  

 drikkevarer og tobak) om bord i sådanne luftfartøjer, er  

 fritaget for alle toldafgifter, undersøgelsesgebyrer samt andre  

 afgifter eller skatter, ved ankomst på den anden kontraherende parts  

 territorium, forudsat at sådant udstyr, forsyninger og beholdninger  

 forbliver om bord i luftfartøjet indtil de genudføres.
 2. Med undtagelse af afgifter baseret på omkostningen af ydet  

 tjeneste, er de følgende genstande også fritaget for de  

 afgifter, vederlag og gebyrer, som er omhandlet i denne artikels  

 stk. 1:
a)	luftfartøjsforråd, indført til eller leveret  

 på en kontraherende parts territorium, og taget om bord, indenfor  

 rimeligheds grænser, til brug om bord på et afrejsende  

 luftfartøj, der benyttes i international lufttrafik af et af den anden  

 kontraherende part udpeget luftfartøj; b)	reservedele, herunder motorer, indført til en kontraherende  

 parts territorium til vedligeholdelse eller reparation af luftfartøjer  

 af et af den anden kontraherende part udpeget luftfartøj; samt c)	brændstof, smøreolier samt fortærbare tekniske  

 forråd, indført til eller leveret på en kontraherende  

 parts territorium til brug på et luftfartøj, som anvendes i  

 international lufttrafik af et af den anden kontraherende part udpeget  

 luftfartsselskab, selv hvor disse forsyninger er beregnet på anvendelse  

 på en del af flyvningen, som udføres over det territorium, som  

 tilhører den kontraherende part hvor disse blev taget om  

 bord.
 3. De i denne artikels stk. 1 og 2 omhandlede genstande kan forlanges  

 opbevaret under de passende myndigheders opsyn eller kontrol.
 4. Undtagelserne i medfør af denne artikels bestemmelser finder  

 også anvendelse med hensyn til reservedele, fortærbare tekniske  

 forråd, samt luftfartøjsforråd, i situationer hvor en  

 kontraherende parts udpegede luftfartsselskab har indgået ordninger med  

 andre luftfartsselskaber om lån eller overførsel på den  

 anden kontraherende parts territorium, forudsat at sådanne andre  

 luftfartsselskaber på lignende vis nyder sådanne undtagelser fra  

 den anden kontraherende part.
Artikel 7 Opbevaring af luftfartsudstyr og forsyninger Det sædvanlige luftfartsudstyr, såvel som de materialer og  

 forsyninger som beholdes om bord på luftfartøjer  

 tilhørende en kontraherende part, må kun udlosses på den  

 anden kontraherende parts territorium efter tilladelse fra toldmyndighederne.  

 Sådanne kan placeres under de nævnte myndigheders opsyn, indtil  

 de genudføres eller på anden måde afhændes i  

 overensstemmelse med toldbestemmelserne.
Artikel 8 Forskrifter for indrejse og klarering 1. Passagerer i transit via en kontraherende parts territorium, idet de  

 ikke forlader det område af lufthavnen, som er reserveret til  

 sådant formål, underkastes kun, undtaget hvad angår de i  

 denne overenskomst artikel 15 omhandlede sikkerhedsbestemmelser samt hindring  

 af ulovlig transport af narkotiske stoffer og psykotroper, en meget forenklet  

 kontrol.
Bagage og fragt i direkte transit er fritaget for toldafgifter og  

 andre skatter.
 2. En kontraherende parts love, forskrifter og procedurer  

 vedrørende indrejse og afrejse fra dens territorium af et  

 luftfartøj som udfører international lufttrafik, eller  

 flyvninger af sådanne luftfartøjer over dette territorium,  

 finder anvendelse på det af den anden kontraherende part udpegede  

 luftfartsselskab.
 3. En kontraherende parts love, forskrifter samt procedurer angående  

 adgang til, ophold på, transit gennem, eller afrejse fra dens  

 territorium af passagerer, besætninger, bagage samt fragt indbefattet  

 post, såsom love, forskrifter samt procedurer vedrørende  

 indrejse, udrejse, pas, told, valuta samt sundhed og sanitære  

 forholdsregler, finder anvendelse på passagerer, besætninger,  

 fragt og post, som befordres af det af den anden kontraherende part udpegede  

 luftfartsselskab ved indrejse til eller afrejse fra eller under ophold  

 på den nævnte kontraherende parts territorium.
Artikel 9 Bestemmelser vedrørende kapacitet 1. Der skal være retfærdig og lige mulighed for begge  

 kontraherende parters udpegede luftfartsselskaber til at drive lufttrafik  

 på enhver rute anført i denne overenskomsts tillæg.
 2. Under udførelsen af driften af lufttrafik på de i denne  

 overenskomsts tillæg anførte ruter, tager hver kontraherende  

 parts udpegede luftfartsselskab hensyn til de af den anden kontraherende part  

 udpegede luftfartsselskabs interesser, således at den lufttrafik som  

 drives af de sidstnævnte luftfartsselskaber ikke påvirkes  

 på ubehørig vis.
 3. Den af et udpeget luftfartsselskab ydede lufttrafik bibeholder som sin  

 primære hensigt at tilvejebringe kapacitet, som er tilstrækkelig  

 til de nuværende og med rimelighed forventede behov for befordring af  

 passagerer, post og fragt, som kommer fra eller har sin destination på  

 territoriet tilhørende den kontraherende part, som udpeger  

 luftfartsselskabet.
Artikel 10 Deling af flykoder (Code-sharing) 1. I drift eller udbud af trafik på de anførte ruter kan  

 ethvert af en kontraherende part udpeget luftfartsselskab indgå blocked  

 space- eller codesharing-arrangementer med a)	et luftfartsselskab eller flere luftfartsselskaber tilhørende  

 en af de kontraherende parter; b)	en tredje parts luftfartsselskab eller luftfartsselskaber.
I  

 tilfælde af at en sådan tredje part ikke bemyndiger eller  

 tillader sammenlignelige ordninger mellem den anden kontraherende parts  

 luftfartsselskaber og andre luftfartsselskaber om trafik ind på, ud fra  

 eller via et sådant tredjeland, har de kontraherende parter ret til  

 ikke at acceptere sådanne arrangementer.
 2. De ovenfor anførte bestemmelser er imidlertid undergivet de  

 betingelser, at alle luftfartsselskaber, som indgår i sådanne  

 ordninger, 1) besidder de underliggende trafikrettigheder og opfylder denne  

 overenskomsts principper, samt 2) opfylder de krav, som begge kontraherende  

 parters luftfartsmyndigheder gør gældende for sådanne  

 arrangementer.
 3. Det forlanges af de luftfartsselskaber, som indgår code-sharing,  

 at de fremlægger en foreslået code-sharing hos begge  

 kontraherende parters luftfartsmyndigheder mindst femogfyrre (45) dage forud  

 for arrangementets foreslåede påbegyndelse.
 Et sådant code-sharing-arrangement er underlagt  

 betingelse om godkendelse af begge kontraherende parters  

 luftfartsmyndigheder.
Artikel 11 Takster 1. Takster fastsættes på rimeligt niveau under behørig  

 hensyntagen til alle relevante faktorer, herunder driftsomkostninger,  

 rimeligt afkast på investering, trafikkens karakter, brugeres  

 interesser, samt andre luftfartsselskabers takster.
 2. Ingen af parternes luftfartsmyndigheder vil kræve  

 af deres udpegede luftfartsselskaber, at de konsulterer andre  

 luftfartsselskaber, før de fremlægger takster til godkendelse,  

 og de vil heller ikke hindre sådanne konsultationer.
 3. Begge kontraherende parters luftfartsmyndigheder skal anse for  

 uacceptable takster, som er urimeligt diskriminerende, uretmæssigt  

 høje eller restriktive på grund af misbrug af en dominerende  

 stilling, eller kunstigt lave på grund af direkte eller indirekte  

 subsidier eller støtte, eller som er røveriske.
4. Enhver takst fremlagt i overensstemmelse med denne artikels  

 bestemmelser kan til enhver tid godkendes af luftfartsmyndighederne hos den  

 kontraherende part ud fra hvis territorium takster skal finde anvendelse  

 (country of origin-princippet). Sådan fremlæggelse skal modtages  

 af luftfartsmyndighederne mindst tredive (30) dage forud for takstens  

 foreslåede ikrafttrædelse.
Denne tidsfrist kan forkortes, under  

 forudsætning af de nævnte myndigheders samtykke.
 5. De udpegede luftfartsselskaber skal fremlægge en foreslået  

 takst for befordring mellem de kontraherende parters territorier hos de  

 luftfartsmyndigheder, ud fra hvis territorium taksten skal finde anvendelse,  

 i en sådan form som disse luftfartsmyndigheder måtte kræve.  

 Når en kontraherende parts udpegede luftfartsselskab har fremlagt en  

 takst for den anden kontraherende parts luftfartsmyndigheder, ud fra hvis  

 territorium taksten skal finde anvendelse, vil en sådan takst blive  

 behandlet som værende godkendt, medmindre den sidstnævnte  

 kontraherende part har givet skriftlig tilkendegivelse om misbilligelse til  

 den førstnævnte kontraherende part indenfor fjorten (14) dage  

 fra modtagelse af fremlæggelsen.
6. Ved godkendelsen af takster kan en kontraherende parts  

 luftfartsmyndigheder knytte til deres godkendelse sådanne  

 udløbsdatoer, som de måtte finde passende.
Hvor en takst har en  

 udløbsdag, forbliver den i kraft indtil forfalden udløbsdag,  

 medmindre den trækkes tilbage af de af det pågældende  

 luftfartsselskab eller de pågældende luftfartsselskaber, eller  

 medmindre en takst som erstatter den foregående fremlægges og  

 godkendes forud for udløbsdatoen.
 7. Begge kontraherende parters luftfartsmyndigheder forlanger ikke  

 fremlæggelse til godkendelse, i overensstemmelse med denne artikels  

 stk. 4 og 5, af andre takster end dem, som anvendes på befordring  

 af passagerer.
 Imidlertid skal en kontraherende parts udpegede  

 luftfartsselskaber, med henblik på vurdering i medfør af denne  

 artikels stk. 3, fremlægge andre takster anvendt på  

 transport på de i tillægget anførte ruter til orientering  

 hos luftfartsmyndighederne hos den kontraherende part, ud fra hvis  

 territorium transporten påbegyndes.
8. De udpegede luftfartsselskaber har ret til at afstemme deres takster  

 med ethvert luftfartsselskabs godkendte takster mellem de samme pladser  

 på de i tillægget anførte ruter.
En afstemt takst i  

 overensstemmelse med dette stk. fremlægges, ikke senere end dens  

 ikrafttrædelsesdato, til orientering hos de luftfartsmyndigheder, ud  

 fra hvis territorium taksten skal finde anvendelse.
 9. Luftfartsmyndighederne, ind på hvis territorium en takst skal  

 finde anvendelse, kan - udelukkende med henblik på orientering -  

 kræve fremlæggelse af foreslåede takster på en  

 sådan måde, som disse luftfartsmyndigheder måtte  

 kræve.
10. Begge kontraherende parters luftfartsmyndigheder kan når som  

 helst udbede konsultationer med den anden kontraherende parts  

 luftfartsmyndigheder vedrørende anvendelsen af denne artikels  

 bestemmelser.
Sådanne konsultationer holdes indenfor tredive (30) dage  

 fra modtagelsen af anmodningen.
Artikel 12 Overførsel af indtjening Hvert udpeget luftfartsselskab har ret til på anmodning at omveksle  

 og overføre driftsoverskud til dets hjemland.
Omveksling og  

 overførsel gennemføres uden restriktioner til den  

 gældende vekselkurs for fremmed valuta i kraft på det tidspunkt,  

 hvor transfereringen foretages, og er ikke underkastet nogen afgifter ud over  

 dem, som normalt opkræves af banker for udførelse af sådan  

 omveksling og overførsel.
Artikel 13 Luftfartsselskabers repræsentation 1. Hver kontraherende part tilstår et af den anden kontraherende  

 part udpeget luftfartsselskab, på grundlag af gensidighed, ret til  

 på dens territorium at opretholde repræsentation, indbefattet  

 sådant kontor-, administrativt, forretnings- samt teknisk personale,  

 som måtte være nødvendigt for det pågældende  

 udpegede luftfartsselskabs krav.
Repræsentationen samt personale er  

 underlagt de love og forskrifter, som er gældende på den anden  

 kontraherende parts territorium.
2. En kontraherende parts udpegede luftfartsselskaber har ret til at  

 foretage salg af lufttransport på den anden kontraherende parts  

 territorium, enten direkte eller gennem agenter.
En kontraherende part  

 begrænser ikke de af den anden kontraherende part udpegede  

 luftfartsselskabers ret til at sælge, og nogen persons ret til at  

 købe, sådan befordring i den lokale eller nogen anden frit  

 vekselbar valuta, som er anerkendt på dens territorium.
Ej heller  

 begrænser en kontraherende part et af den anden kontraherende part  

 udpeget luftfartsselskabs ret til at betale i den lokale eller nogen anden  

 frit vekselbar valuta, som er anerkendt på dens territorium, dets  

 lokalt påløbne omkostninger.
Artikel 14 Godkendelse af trafikprogrammer 1. En kontraherende parts udpegede luftfartsselskaber fremlægger  

 deres trafikprogrammer til godkendelse hos den anden kontraherende parts  

 luftfartsmyndigheder mindst femogfyrre (45) dage forud for  

 påbegyndelsen af driften.
Programmet skal i særdeleshed indeholde  

 oplysninger om tidstabeller, trafikfrekvensen samt de typer af  

 luftfartøjer, der vil blive anvendt.
 2. Enhver senere ændring foretaget i et godkendt  

 trafikprogram fremlægges også til godkendelse.
Artikel 15 Luftfartssikkerhed 1. Hver kontraherende part bekræfter, at dens forpligtelse overfor  

 den anden kontraherende part til at beskytte den civile luftfarts sikkerhed  

 mod ulovlig forstyrrelse, udgør en integreret del af denne  

 overenskomst.
Hver kontraherende part skal især handle i  

 overensstemmelse med bestemmelserne vedrørende luftfartssikkerhed i  

 Konventionen angående Lovovertrædelser og visse andre Handlinger  

 begået ombord i Luftfartøjer, undertegnet i Tokyo den 14.  

 september 1963, Konventionen om Bekæmpelse af ulovlig  

 Bemægtigelse af Luftfartøjer, undertegnet i Haag den 16.  

 december 1970, Konventionen til Bekæmpelse af ulovlige Handlinger mod  

 den Civile Luftfarts Sikkerhed, undertegnet i Montreal den 23. september  

 1971, samt Protokol til Bekæmpelse af ulovlige Handlinger mod den  

 Civile Luftfarts Sikkerhed supplerende Konventionen til Bekæmpelse af  

 ulovlige Handlinger mod den Civile Luftfarts Sikkerhed, udført i  

 Montreal den 23. september 1971, undertegnet i Montreal den 24. februar 1988,  

 samt enhver anden multilateral aftale, som styrer civil luftfarts sikkerhed,  

 og som er bindende for begge kontraherende parter.
 2. Hver kontraherende part tilstår efter anmodning den anden  

 kontraherende part al nødvendig bistand, for at hindre ulovlig  

 bemægtigelse af civile luftfartøjer og andre ulovlige handlinger  

 rettet mod sådanne luftfartøjers sikkerhed, disses passagerer og  

 besætning, lufthavne og luftnavigationsanlæg, samt enhver anden  

 trussel mod den civile luftfarts sikkerhed.
 3. De kontraherende parter handler, i deres gensidige relationer, i  

 overensstemmelse med de gældende bestemmelser vedrørende  

 luftfartssikkerhed, som er fastsat af den Internationale Organisation for  

 Civil Luftfart (ICAO) og indføjet som tillæg til Konventionen om  

 International Civil Luftfart, åbnet for undertegnelse i Chicago den 7.  

 december 1944. Hver kontraherende part forlanger, at de som driver  

 luftfartsvirksomhed med luftfartøjer registreret hos den  

 pågældende kontraherende part, eller de som driver  

 luftfartsvirksomhed med luftfartøjer, og som har deres primære  

 forretningssted eller fast bopæl på dens territorium, og de som  

 driver lufthavne på dens territorium, handler i overensstemmelse med  

 sådanne bestemmelser om luftfartssikkerhed.
 4. Hver kontraherende part anerkender, at luftfartsoperatører kan  

 blive pålagt af den anden kontraherende part, at overholde de i denne  

 artikels stk. 3 omhandlede bestemmelser vedrørende  

 luftfartssikkerhed for indflyvning på, udflyvning fra eller ophold  

 på den anden kontraherende parts territorium.
 5. Hver kontraherende part sikrer, at passende forholdsregler finder  

 effektiv anvendelse indenfor dens territorium, med henblik på at  

 beskytte luftfartøjet, og til at undersøge dets passagerer,  

 besætning, håndbagage, bagage, fragt, post og  

 luftfartøjsforråd, forud for samt under ombordstigning eller  

 lastning.
 6. Hver kontraherende part skal også give positiv overvejelse til  

 enhver anmodning fra den anden kontraherende part om rimelige særlige  

 sikkerhedsforanstaltninger til imødegåelse af en særskilt  

 trussel.
 7. Ved ulovlig bemægtigelse af civile luftfartøjer eller  

 andre ulovlige handlinger mod sådanne luftfartøjers sikkerhed,  

 deres passagerer og besætning, lufthavn eller  

 luftnavigationsanlæg, eller trussel herom, bistår de  

 kontraherende parter hinanden ved at lette udveksling af oplysninger, samt  

 andre passende forholdsregler, med henblik på hurtig og sikker  

 afslutning af en sådan hændelse eller trussel herom.
 8. Hvor en kontraherende part har rimelig grund til at antage, at den  

 anden kontraherende part har fraveget denne artikels bestemmelser  

 vedrørende luftfartssikkerhed, kan denne kontraherende part udbede sig  

 øjeblikkelige konsultationer med den anden kontraherende parts  

 kompetente luftfartsmyndigheder.
Artikel 16 Konsultationer 1. I det nære samarbejdes ånd, skal de kontraherende parters  

 luftfartsmyndigheder kommunikere fra tid til anden, hvilket kan ske gennem  

 drøftelse eller korrespondance, for at sikre nært samarbejde i  

 alle anliggender, som øver indflydelse på denne overenskomsts  

 udførelse.
 2. Hver kontraherende part kan til enhver tid anmode om konsultationer  

 vedrørende ethvert problem, som relaterer sig til denne overenskomst.  

 Sådanne konsultationer skal begynde indenfor en periode på tres  

 (60) dage regnet fra den dato, da den anden kontraherende part modtager en  

 sådan skriftlig anmodning, medmindre de kontraherende parter  

 indgår enighed om noget andet.
Artikel 17 Ændringer 1. Hvis en kontraherende part finder det ønskeligt at ændre  

 en af denne overenskomsts bestemmelser, træder sådanne  

 ændringer i kraft, når de er blevet bekræftet ved  

 udveksling af diplomatiske noter.
Datoen for udveksling af noter er dagen for  

 overlevering af den sidste af disse to noter.
 2. Ændringer i denne overenskomsts tillæg kan foretages ved  

 direkte aftale mellem de kontraherende parters kompetente  

 luftfartsmyndigheder.
Artikel 18 Bilæggelse af tvister 1. Såfremt der mellem de kontraherende parter opstår nogen  

 tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den  

 ved forhandling.
2. Dersom det ikke lykkes de kontraherende parter at bilægge tvisten  

 ved forhandling, kan de enes om at henvise tvisten til afgørelse af en  

 voldgiftsmand, eller tvisten kan, efter anmodning fra en af de kontraherende  

 parter, indbringes til afgørelse for en voldgiftsdomstol  

 bestående af tre voldgiftsmænd, hvoraf hver kontraherende part  

 udpeger én, og den tredje vælges af de to således  

 udpegede.
Hver af de kontraherende parter skal udpege en voldgiftsmand  

 indenfor et tidsrum af tres (60) dage fra den dato, hvor den ene  

 kontraherende part ad diplomatisk vej har modtaget en anmodning fra den anden  

 part om tvistens afgørelse ved en sådan voldgiftsdomstol, og den  

 tredje voldgiftsmand skal udpeges indenfor et tidsrum af yderligere tres (60)  

 dage.
Hvis en af de kontraherende parter undlader at udpege en voldgiftsmand  

 indenfor det angivne tidsrum, eller hvis den tredje voldgiftsmand ikke  

 udpeges indenfor det angivne tidsrum, kan en af de kontraherende parter  

 anmode præsidenten for Rådet i Organisationen for International  

 Civil Luftfart om at udpege en eller flere voldgiftsmænd, alt efter  

 hvad tilfældet påkræver.
I alle tilfælde skal den  

 tredje voldgiftsmand være statsborger i et tredjeland, skal fungere som  

 formand for voldgiftsdomstolen og skal afgøre, hvor voldgiften  

 afholdes.
Hvis præsidenten mener, at han er statsborger i et land, som  

 ikke kan anses for neutral i relation til tvisten, skal den længst  

 siddende vicepræsident, som ikke på dette grundlag er  

 diskvalificeret, foretage udpegelsen.
Voldgiftsdomstolen når sin  

 afgørelse ved stemmeflerhed.
3. Hver kontraherende part bærer dens udpegede voldgiftsmands  

 omkostninger, såvel som dens repræsentation i  

 voldgiftsproceduren.
Formandens omkostninger, samt enhver anden omkostning  

 bæres ligeligt af de kontraherende parter.
 4. De kontraherende parter forpligter sig til at efterkomme enhver  

 kendelse afsagt i medfør af denne artikels stk. 2.
 5. Hvis, og så længe som, en af de kontraherende parter  

 undlader at efterkomme nogen kendelse i medfør af denne artikels  

 stk. 2, kan den anden kontraherende part begrænse, tilbageholde  

 eller tilbagekalde enhver rettighed eller privilegier, som den har  

 tilstået i medfør af denne overenskomst til den kontraherende  

 part, som er i overtrædelse, eller til et udpeget luftfartsselskab, som  

 er i overtrædelse.
Artikel 19 Registrering Denne overenskomst og dens tillæg, og enhver senere ændring  

 heri, registreres i Organisationen for International Civil Luftfart.
Artikel 20 Opsigelse Hver kontraherende part kan til enhver tid give skriftlig meddelelse til  

 den anden kontraherende part om sit ønske om at bringe denne  

 overenskomst til ophør; sådan meddelelse skal samtidigt  

 videregives til Organisationen for International Civil Luftfart.
I så  

 fald ophører overenskomsten tolv (12) måneder efter datoen for  

 den anden kontraherende parts modtagelse af meddelelsen, medmindre opsigelsen  

 efter aftale er trukket tilbage inden udløbet af denne tidsfrist.  

 Såfremt den anden kontraherende part undlader at anerkende modtagelsen,  

 skal opsigelsen anses for modtaget fjorten (14) dage efter, at Organisationen  

 for International Civil Luftfart har modtaget meddelelsen.
Artikel 21 Ikrafttræden Denne overenskomst træder i kraft på dagen for dens  

 undertegnelse.
 Denne overenskomst erstatter, hvad angår Kongeriget  

 Danmarks Regering og Republikken Tjekkiets Regering, Overenskomsten mellem  

 Danmark og Czekoslovakiet angående Luftruter, indgået i  

 København den 14. maj 1947, sammen med alle efterfølgende  

 ændringer, protokoller, memoranda og tillæg.
 Til bekræftelse heraf har undertegnede, som af deres  

 respektive regeringer er behørigt bemyndiget dertil, underskrevet  

 denne overenskomst.
 Udfærdiget i Stockholm den 4. juni  

 1998, i to eksemplarer på engelsk.
FOR KONGERIGET DANMARKS REGERING William Friis-Møller FOR REPUBLIKKEN TJEKKIETS REGERING Petr Moos TILLÆG A 1. Ruter, som drives af de(t) af Kongeriget Danmarks Regering udpegede  

 luftfartsselskab eller luftfartsselskaber:
Kolonne 1 Kolonne 2 Pladser i Danmark Prag samt to andre pladser i Republikken Tjekkiet De yderligere pladser i Republikken Tjekkiet vil blive udvalgt af  

 Kongeriget Danmarks luftfartsmyndigheder.
 2. Intet hindrer et af en kontraherende part udpeget luftfartsselskab i at  

 betjene mellemliggende og/eller hinsides pladser, forudsat at der ikke  

 udøves kommercielle rettigheder mellem disse pladser og den anden  

 kontraherende parts territorium.
 3. Udøvelse af femtefriheds-rettigheder vil skulle aftales mellem  

 de kontraherende parters kompetente luftfartsmyndigheder.
TILLÆG B 1. Ruter, som drives af de(t) af Republikken Tjekkiets Regering udpegede  

 luftfartsselskab eller luftfartsselskaber:
Kolonne 1 Kolonne 2 Pladser i Republikken Tjekkiet København samt to andre pladser i Danmark De yderligere pladser i Danmark vil blive udvalgt af Republikken Tjekkiets  

 luftfartsmyndigheder.
 2. Intet hindrer et af en kontraherende part udpeget  

 luftfartsselskab i at betjene mellemliggende og/eller hinsides pladser,  

 forudsat at der ikke udøves kommercielle rettigheder mellem disse  

 pladser og den anden kontraherende parts territorium.
 3. Udøvelse af femtefriheds-rettigheder vil skulle aftales mellem  

 de kontraherende parters kompetente luftfartsmyndigheder.
Deres Excellence, Under henvisning til den i dag undertegnede overenskomst vedrørende  

 Lufttransport mellem Kongeriget Danmarks regering og Republikken Tjekkiets  

 regering, (»Overenskomsten«) har jeg den ære at underrette Deres  

 Excellence om, at Kongeriget Danmarks regering, i henhold til overenskomstens  

 artikel 3, udpeger SAS Danmark A/S til at beflyve de ruter, som er angivet i  

 det til overenskomsten knyttede tillæg.
 På vegne af min regering har jeg den ære samtidigt at  

 anerkende den af Republikken Tjekkiets regering i en note af dags dato givne  

 meddelelse om Deres regerings tilsvarende udpegning af Ceské  

 aerolinie, a.s. (Czech Airlines, j.s.c.).
 I forbindelse med designeringen af SAS Danmark A/S har jeg den ære  

 at bekræfte, på vegne af min regering, den følgende  

 aftale:
 1. 	Uagtet bestemmelserne i overenskomstens artikel 3 og 4 kan SAS  

 Danmark A/S, som samarbejder med SAS Norge ASA og SAS Sverige AB under  

 betegnelsen Scandinavian Airlines System (SAS), drive trafik i medfør  

 af Overenskomsten med luftfartøjer, besætninger og udstyr  

 tilhørende det ene af de to andre luftfartsselskaber eller dem  

 begge.
 2. 	I det omfang SAS Danmark A/S benytter luftfartøjer,  

 besætninger og udstyr tilhørende de andre luftfartsselskaber,  

 som deltager i Scandinavian Airlines System (SAS), skal overenskomstens  

 bestemmelser finde anvendelse på sådanne luftfartøjer,  

 besætninger og udstyr på samme måde, som hvis de var  

 luftfartøjer, besætninger og udstyr tilhørende SAS  

 Danmark A/S, og de kompetente danske myndigheder, og SAS Danmark A/S  

 påtager sig det fulde ansvar herfor i henhold til  

 overenskomsten.
 Kongeriget Danmarks regering noterer sig Republikken Tjekkiets regerings  

 accept af den danske, norske og svenske deltagelse i Scandinavian Airlines  

 System (SAS), hvad angår opfyldelse af betingelserne om effektiv  

 kontrol og indregistrering og primære forretningssted i overenskomstens  

 artikel 3 og 4.
 Modtag, Deres Excellence, forsikringen om min mest udmærkede  

 højagtelse.
Udfærdiget i Stockholm den 4. juni 1998 William Friis-Møller Deres Excellence, Under henvisning til Overenskomsten vedrørende Lufttransport mellem  

 Republikken Tjekkiets regering og Kongeriget Danmarks regering, undertegnet i  

 dag (»Overenskomsten«), har jeg den ære at underrette Deres Excellence  

 om, at Republikken Tjekkiets regering, i henhold til overenskomstens artikel  

 3, udpeger Ceské aerolinie, a.s. (Czech Airlines, j.s.c.) til at  

 beflyve de ruter, som er angivet i det til overenskomsten knyttede tillęg.
 På vegne af Republikken Tjekkiets regering har jeg den ære  

 samtidigt at anerkende den af Kongeriget Danmarks regering i en note af dags  

 dato givne meddelelse om Deres regerings tilsvarende udpegning af SAS Danmark  

 A/S.
 Jeg har desuden den ære at meddele Dem, at Republikken Tjekkiets  

 regering er rede til at acceptere den aftale, der er redegjort for i Deres  

 note vedrørende udpegningen af SAS Danmark A/S.
 Jeg kan desuden meddele Dem, at Republikken Tjekkiets regering anerkender  

 den norske og svenske deltagelse i Scandinavian Airlines System (SAS) som  

 ligestillet med dansk deltagelse, hvad angår opfyldelse af  

 betingelserne om effektiv kontrol og indregistrering og primære  

 forretningssted i overenskomstens artikel 3 og 4.
 Modtag, Deres Excellence, på ny forsikringen om min mest  

 udmærkede højagtelse.
Udfærdiget i Stockholm den 4. juni 1998 Petr Moos Overenskomsten trådte i medfør af artikel 21 i kraft den 4.  

 juni 1998.
 Ved ikrafttrædelsen ophørte i medfør af artikel 21  

 luftfartsoverenskomsten af 14. maj 1947 med Tjekkoslovakiet, jf. bkg. 15 af  

 30. marts 1948, Lovtidende C, med at være gældende.
