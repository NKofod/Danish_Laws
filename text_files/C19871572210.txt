(Til samtlige kommunalbestyrelser og  

 amtsråd m.fl.) Lov nr. 948 af 23. december 1986 om ændring af automatiske  

 reguleringsbestemmelser i tilknytning til statens udgiftsbudget indeholder i  

 § 5 følgende bestemmelse:
 »I lov om offentlig sygesikring, jfr. lovbekendtgørelse nr. 490 af  

 21. juli 1986, ophæves § 28, stk. 1-4, og i stedet indsættes:
»Begravelseshjælpen i henhold til § 16 reguleres een gang årligt med  

 en procent, der fastsættes på finansloven for det pågældende år.« § 28,  stk. 5, bliver herefter stk. 2.' Loven er trådt i kraft den 1. januar 1987.
Samtidig hermed er Indenrigsministeriets bekendtgørelse nr. 538 af 19.  

 august 1986 om regulering af begravelseshjælpen efter lov om offentlig  

 sygesikring bortfaldet, idet loven nu ikke længere indeholder nogen  

 bemyndigelse for indenrigsministeren til at regulere begravelseshjælpen.
I  

 lovforslagets bemærkninger til den citerede bestemmelse er der herom anført  

 følgende:
 »Efter den gældende lovgivning er begravelseshjælpen allerede  

 reguleret frem til 1. april 1987. Forslaget medfører, at de beløb for  

 begravelseshjælp, der er fastsat som gældende fra 1. oktober 1986 til 1.  

 april 1987, gælder til 1. juli 1987.
Den nye regulering pr. 1. juli 1987 afpasses, således at den samlede  

 regulering i 1987 svarer til den generelt fastsatte regulering for finansåret  

 1987.« Ved finansloven for 1987 er reguleringen pr. 1. juli 1987 fastsat til 3,6  

 procent i forhold til de den 1. juli 1986 gældende satser, jfr. finanslovens  

 § 42, tekstanmærkning nr. 62 til § 23. Finansministeriet.
 Under henvisning hertil skal Indenrigsministeriet meddele, at  

 begravelseshjælpen efter sygesikringslovens § 16, jfr. bekendtgørelse nr. 453  

 af 8. september 1981 om begravelseshjælp til børn under 16 år, herefter med  

 virkning fra og med den 1. juli 1987 udgør følgende beløb:
 For voksne ................................ 2.952,60 kr.
 For børn under 16 år:
For dødfødte og ved barnets død inden det fyldte 1. år .................... 1.180,00 kr.
 Ved barnets død i alderen 1-8 år .......... 1.770,00 kr.
 Ved barnets død i alderen 9-15 år ......... 2.510,00 kr.
P.
M.
V.
 E.B.
