Fremsat den 31. marts 2006 af  

 Magnus  

 Heunicke  

 (S), Mogens Jensen (S) og Rasmus Prehn (S) Forslag til folketingsbeslutning om  

 krav om angivelse af, hvem der er ansvarlig for hjemmesider  

  

 på internettet Folketinget opfordrer regeringen til at sikre, at det udtrykkeligt  

 fremgår af danske hjemmesider på internettet, hvem der er ansvarlig for  

 hjemmesiden.
Bemærkninger til forslaget 1. Formål og baggrund Formålet med beslutningsforslaget er at sikre, at der er  

 klarhed over, hvem der er ansvarlig for ytringer på hjemmesider, som ikke er  

 omfattet af medieansvarsloven eller af lov om massemediers  

 informationsdatabaser.
Personer, som føler sig krænkede af ytringer på hjemmesider,  

 skal vide, hvem de kan gøre et ansvar gældende mod, og offentligheden i bred  

 forstand skal have mulighed for at se, hvem  og for så vidt også hvem  

 ikke  der  

 har og påtager sig ansvaret for de meninger og holdninger, som fremgår af en  

 hjemmeside.
Endvidere bør det undgås, at der opstår situationer, hvor  

 politiet  

 skal bruge ressourcer på at efterforske, hvem der har ansvaret for ytringer  

 m.v. på hjemmesider.
 Et par sager fra slutningen af 2005 illustrerer behovet for  

 ændringer som foreslået med beslutningsforslaget:
I  

    

 den kommunale valgkamp blev Louise Frevert (DF) anmeldt for  

 overtrædelse af straffeloven § 266 b (racismeparagraffen) på grund af flere  

 islamfjendske artikler på hendes hjemmeside.
Louise Frevert  

 forsvarede i flere dage hjemmesidens artikler og lagde først  

 efter nogle dage ansvaret for artiklerne hos sin  

 webmaster.
Statsadvokaten for København fandt imidlertid ikke  

 grundlag for at rejse en sag mod Louise Frevert for overtrædelse af  

 racismeparagraffen.
Statsadvokaten mente ikke, det var muligt at bevise,  

 at Louise Frevert havde kendskab til, at artiklerne lå på hendes hjemmeside,  

 da både Louise Frevert og webmasteren havde forklaret, at webmasteren var  

 ansvarlig for indholdet på hjemmesiden.
Et andet eksempel er protesthjemmesiden greve2005.dk, der blev oprettet kort  

 tid efter, at byrådsmedlem Brigitte Jerkel skiftede parti fra Venstre  

 til Det Konservative Folkeparti.
Brigitte Jerkel politianmeldte  

 hjemmesiden, fordi hun syntes, at siden havde en truende undertone mod hende.  

 Protesthjemmesiden er oprettet af nogle personer, som kalder sig for  

 Aktionsgruppen.
Hvem de er, vides imidlertid ikke, idet de ikke står frem med  

 navn.
2. Forslaget Beslutningsforslaget indebærer for  

 det første, at regeringen skal tage initiativ til, at  

 det til DK  

 Hostmaster skal angives, hvem der er ansvarlig for et .dk-internetdomæne ved  

 oprettelse eller fornyelse af domænenavnet, således at denne oplysning  

 automatisk bliver indhentet og registreret.
DK Hostmaster skal på anmodning  

 oplyse, hvem der er ansvarlig for domænenavnet.
DK Hostmaster er administrator for .dk-domænenavne og sikrer  

 bl.a., at der kun er én registrant for hvert domænenavn på samme tid, og at  

 der  

 løbende er registreret kontaktinformationer for det enkelte domænenavn.
DK  

 Hostmaster er 100 pct. ejet af foreningen Dansk Internet Forum (DIFO), der  

 har  

 til opgave at fastlægge de overordnede mål og regler for den danske del af  

 internettet.
 Beslutningsforslaget indebærer for  

 det andet, at regeringen skal tage initiativ til at sikre, at  

 navnet på  

 den ansvarlige for en hjemmesides indhold fremgår klart og tydeligt af  

 hjemmesiden, f.eks. under en af de ofte anvendte kategorier som »kontakt os«,  

 »hvem  

 er vi?« el. lign.
Beslutningsforslaget tilsigter på ingen måde at regulere eller  

 begrænse, hvilket materiale der kan lægges ud på hjemmesider m.v., eller at  

 etablere et særligt ansvarssystem for hjemmesider.
Personer, som mener sig  

 krænkede af ytringer på hjemmesider eller finder lovgivning, herunder  

 straffeloven og erstatningsretten, overtrådt, kan fortsat uændret få sagen  

 prøvet ved domstolene efter de almindelige ansvarsregler.
Kredsen af  

 ansvarlige  

 består af alle, der har medvirket til f.eks. udbredelsen af en artikel eller  

 ytring.
Det kan, som det bl.a. fremgår af eksemplerne ovenfor, imidlertid  

 ofte  

 være vanskeligt at finde de ansvarlige.
Det forringer krænkedes muligheder  

 for  

 at forfølge en krænkelse, og det er det, beslutningsforslaget bl.a. tilsigter  

 at råde bod på.
 3. Medieansvarsloven m.v.
 Hovedformålet med medieansvarsloven er at sikre de bedst mulige  

 vilkår for ytrings- og informationsfriheden og dermed også for  

 samfundsdebatten,  

 herunder at give pressens kontrollerende funktion de bedst mulige vilkår.
Medieansvarsloven indeholder et særligt medieretligt  

 ansvarssystem.
Kredsen af personer, som kan drages til ansvar, er begrænset.  

 Der er dog altid mindst én person (redaktøren), der er ansvarlig for mediets  

 indhold.
Redaktøransvaret betyder bl.a., at artikler kan offentliggøres uden  

 navn og forblive unavngivne og anonyme.
Anonyme forfattere og kilder er  

 således  

 ansvarsfrie.
Redaktøren er i stedet ansvarlig for artiklerne på et objektivt  

 grundlag.
Medieansvarsloven omfatter som udgangspunkt alene de traditionelle  

 medier: trykte aviser, radio og tv.
Pressenævnet er et uafhængigt offentligt  

 nævn, der er oprettet ved medieansvarsloven.
Nævnet behandler klager over  

 overtrædelse af god presseskik og spørgsmål om genmæle.
 Ud fra en umiddelbar betragtning kan beslutningsforslagets  

 formål opnås ved, at kredsen af medier omfattet af mediansvarloven udvides.  

 Forslagsstillerne finder imidlertid, at det vil være uhensigtsmæssigt at  

 udvide  

 medieansvarsloven og dermed udvande det særlige medieretlige ansvarssystem  

 til  

 en meget bred kreds af hjemmesider.
I stedet indebærer beslutningsforslaget, at der gennemføres en  

 ny, særskilt regulering af hjemmesider.
Hjemmesider, der måtte være  

 omfattede af medieansvarsloven eller lov om massemediers  

 informationsdatabaser,  

 som har en række lighedspunkter med medieansvarsloven, og som dermed allerede  

 er omfattede af et særligt ansvarssystem, er ikke omfattede af  

 beslutningsforslaget.
Skriftlig fremsættelse Magnus Heunicke  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om krav om angivelse af, hvem der er ansvarlig for  

 hjemmesider  

  

 på internettet.
(Beslutningsforslag nr.
B 108).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
