I henhold til § 2, stk. 2, og § 8 i lov nr. 207 af 22. maj 1985 om Danmarks Biblioteksskole, samt § 6, stk. 2, i bekendtgørelse nr. 496 af 11. oktober 1985 om Danmarks Biblioteksskoles virksomhed fastsættes følgende bestemmelser:
Uddannelsens formål og indhold § 1.  Formålet med uddannelsen er at kvalificere  

 kandidater fra universiteter og andre videregående uddannelsesinstitutioner  

 til at varetage funktioner indenfor Biblioteks-, Dokumentations- og  

 Informationsområdet (BDI-området) i stillinger som forskningsbibliotekar,  

 dokumentalist og lignende, herunder at give et teoretisk grundlag for dels at  

 identificere, analysere og løse formidlingsmæssige og administrative opgaver,  

 dels at udføre forskning inden for BDI-området.
 Stk. 2.  Uddannelsen omfatter 2 dele:
 Del I: Et teoretisk, BDI-fagligt grundkursus, afsluttet med en skriftlig  

 opgave i tilknytning til undervisningen samt en mundtlig eksamen.
 Del II: Et videregående forløb, der dækker væsentlige BDI-faglige  

 aktiviteter og problemstillinger og afsluttes med et speciale.
Stk. 3.  Der udstedes bevis for gennemførelsen af såvel  

 Del I som af det samlede forløb.
Afsluttet uddannelse giver ret til titlen  

 »Forskningsbibliotekar DB«.
Adgangsbetingelser § 2.  Adgang til uddannelsen har  

 forskningsbibliotekarer, dokumentalister og andre med en videregående  

 uddannelse, der er ansat ved en BDI-institution eller er ansat med  

 tilsvarende funktioner i en anden offentlig eller privat organisation eller  

 virksomhed og iøvrigt opfylder betingelserne i stk. 2.
 Stk. 2.  Der forudsættes gennemført en praktisk  

 introduktion af ansættelsesstedet efter retningslinier, der fastsættes af  

 rektor efter forelæggelse for Det Rådgivende Uddannelsesnævn.
 Stk. 3.  Rektor kan efter forelæggelse for Det  

 Rådgivende Uddannelsesnævn dispensere fra de nævnte adgangsbetingelser.
 Stk. 4.  Ansøgning om optagelse på FoD-uddannelsen  

 indsendes til Danmarks Biblioteksskole gennem ansøgerens ansættelsessted,  

 bilagt oplysninger om uddannelse, ansættelsesforhold, funktioner og  

 arbejdsopgaver samt dokumentation for gennemførelse af den praktiske  

 introduktion efter skolens nærmere anvisning.
Uddannnelsens omfang og struktur § 3.  Del I, det teoretiske BDI-faglige grundkursus,  

 omfatter ca. 150 undervisningstimer, der kan fordeles over 2 semestre.
I  

 kurset behandles en række grundlæggende funktioner og problemstillinger inden  

 for BDI-området på basis af opgivet pensum.
I uddannelsen indgår besøg på  

 centrale BDI-institutioner og en obligatorisk studierejse til  

 BDI-institutioner uden for København.
Betaling herfor påhviler den  

 studerendes ansættelsessted.
I tilknytning til undervisningen udarbejdes en  

 skriftlig opgave, som afleveres til bedømmelse senest ved indstilling til  

 eksamen.
Opgaven udgør sammen med pensum grundlaget for denne.
§ 4.  Del II, det videregående forløb, omfatter ca.  

 150 undervisningstimer, samt udarbejdelse af et speciale.
Undervisningen er  

 delt op i indtil 6 emnebestemte moduler, jf. dog stk. 2. Undervisningen kan  

 efter den enkelte studerendes ønske fordeles over en række semestre.
 Stk. 2.  Biblioteksskolen kan i hvert enkelt tilfælde  

 eller ved almindelige bestemmelser godkende, at gennemførte  

 uddannelseselementer fra en anden dansk eller udenlandsk uddannelse træder i  

 stedet for uddannelseselementer, der er omfattet af bekendtgørelsen.
 Stk. 3.  Specialets emne og omfang fastættes under  

 hensyntagen til uddannelsens formål, jf. § 1. Rektor udfærdiger efter  

 forelæggelse for Det Rådgivende Uddannelsesnævn nærmere retningslinjer  

 herfor.
Bedømmelse af uddannelsen § 5.  Prøver, herunder bedømmelse af skriftlig opgave  

 under Del I og specialet under Del II, foregår under medvirken af udefra  

 kommende censor.
Der anvendes bedømmelsen bestået/ikke bestået.
§ 6.  Prøverne skal normalt tilrettelægges som  

 individuelle prøver.
Biblioteksskolen kan dog fastsætte, at eksamen  

 tilrettelægges som en gruppeprøve, hvor indtil 3 studerende eksamineres  

 samtidigt.
Det skal herunder sikres, at individuel bedømmelse kan finde sted.
Stk. 2.  Den skriftlige opgave og specialet kan skrives  

 af indtil 3 studerende i fællesskab.
Den enkelte deltagers bidrag skal  

 bedømmes for sig.
§ 7.  Hver prøve eller anden form for bedømmelse  

 bestås for sig.
Ved godkendelse efter § 4, stk. 2, anses uddannelseselementet  

 for gennemført, hvis det er bestået efter bestemmelserne om den pågældende  

 uddannelse.
 Stk. 2.  Lærer og censor udarbejder en skriftlig  

 vurdering af specialet, som tilstilles den studerende.
Stk. 3.  Den studerende kan højst 3 gange indstille sig  

 til samme bedømmelse.
Biblioteksskolen kan tillade indstilling for fjerde  

 gang, hvis særlige forhold gør sig gældende.
 § 8.  Bevis for gennemført uddannelse, der udstedes  

 umiddelbart efter, at sidste bedømmelse er opnået, indeholder en kort  

 beskrivelse af uddannelsen med redegørelse for dens faglige sammensætning og  

 de opnåede bedømmelser.
 Stk. 2.  Studerende, der forlader Del II uden at have  

 fået specialet godkendt, har ret til bevis for de gennemførte  

 uddannelseselementer.
Generelle bestemmelser § 9.  Danmarks Biblioteksskole fastsætter efter  

 forelæggelse for Det Rådgivende Uddannelsesnævn uddannelsens studie- og  

 eksamensordninger.
 Stk. 2.  Censorer udpeges til uddannelsen efter skolens  

 almindelige bestemmelse herom.
Stk. 3.  Studie- og eksmensordninger samt væsentlige  

 ændringer af disse skal træde i kraft ved et undervisningsårs begyndelse.
Det  

 skal sikres, at de studerende inden for en frist kan afslutte uddannelsen  

 efter de hidtidige regler.
 § 10.  Bekendtgørelsen træder i kraft den 1. august  

 1992.
 § 11.  Bekendtgørelse nr. 558 af 21. august 1987 om  

 uddannelsen af Forskningsbibliotekarer og Dokumentalister ved Danmarks  

 Biblioteksskole, ophæves.
Kulturministeriet, den 16. marts 1992 P.
M.
V.
E.
B.
