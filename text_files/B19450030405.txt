 I Medfør af § 2 i midlertidig Lov Nr. 219 af 1. Maj 1940 bestemmer  

 Justitsministeriet herved følgende: § 1.
 Enhver, der er i Besiddelse af følgende Genstande, der har tilhørt den  

 tidligere tyske Besættelsesmagt, de denne tilsluttede Organisationer, tyske  

 SS-Organisationer, tysk Politi eller andre tyske Myndigheder:
1. Skydevaaben af enhver Art, herunder Kanoner,  

 Pistoler, Revolvere, Rifler og glatløbede Geværer, 2. Ammunition til de under 1. omhandlede Vaaben, 3. Haandgranater, Bomber og lignende Vaaben, skal inden den 12. Juli 1945 aflevere disse Genstande til Politiet paa sit  

 Hjemsted. § 2.
 Kommer nogen senere i Besiddelse af Genstande, der omfattes af § 1, skal  

 disse straks afleveres til Politiet. § 3.
 Pligt til Aflevering i Henhold til §§ 1-2 paahviler saavel private  

 Enkeltpersoner, herunder ogsaa Vaabenhandlere, som Foreninger og disses  

 Medlemmer samt civile Statsmyndigheder og kommunale Myndigheder. § 4.
Denne Bekendtgørelse finder ikke Anvendelse paa Vaaben og Ammunition,der  

 er i Modstandsstyrkernes Besiddelse.
Herom vil nærmere Bestemmelser bliver  

 fastsat af Krigsministeriet. § 5.
 Overtrædelse af Bestemmelserne i §§ 1-3 straffes med Bøde eller Hæfte  

 eller under skærpende Omstændigheder med Fængsel indtil 2 Aar.
 Hvilket herved bringes til almindelig Kundskab.
 Justitsministeriet, den 28. Juni 1945.
 Busch-Jensen.
 /Boas.
