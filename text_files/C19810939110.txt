(Til politidirektøren i København og  

 samtlige politimestre) I cirkulærskrivelse herfra af 9. oktober 1980 anmodede  

 Civilforsvarsstyrelsen hr. politidirektøren/politimestrene om at medvirke til  

 en revision af CF-ordenskorpsets krigsmæssige dimensionering, jfr. styrelsens  

 cirkulærskrivelse af 27. april 1977 om CF-ordenskorpsets dimensionering.
Grundlaget for revisionen var principperne i den med cirkulærskrivelse  

 herfra af 18. november 1965 udsendte »Beredskabsplan for Helsingør  

 politikreds« (Helsingørplanen) med kommentarer og senere materiale om  

 ordenskorpsets opbygning.
Revisionen havde til formål at bestemme antal,  

 størrelse og sammensætning af ordensdelinger og politikommandogrupper ud fra  

 en vurdering af de konkrete behov i de enkelte politikredse sammenholdt med  

 de praktiske muligheder i politikredsene for i løbet af nogle år dels at  

 gennemføre uddannelse af personel til ordenskorpset, dels at tilvejebringe  

 det fornødne antal polititjenestemænd som ledere i korpset.
I cirkulærskrivelse herfra af 11. juni 1981 meddelte man resultatet af de  

 oplysninger, herunder forslag til ændringer i de hidtidige principper for  

 opstilling af ordenskorpsets enheder, der var indgået fra samtlige  

 politikredse.
Det fremgik således blandt andet, at et flertal af  

 politimestrene ønsker en mere fleksibel opstilling af politienheder, herunder  

 at politikommandogruppernes opgaver i forbindelse med indsættelsen af de  

 kommunale hjælpestyrker varetages af enheder opstillet ad hoc af  

 ordenstjenestedelingerne.
I samme cirkulærskrivelse orienterede man om, at det samlede materiale var  

 drøftet i Civilforsvarsstyrelsens politiudvalg med repræsentanter for  

 Rigspolitichefen, politidirektøren i København og politimesterforeningen, der  

 er enig med Civilforsvarsstyrelsen i følgende synspunkter - at den i Helsingørplanen opstillede organisationsform fortsat bør gælde  

 som den ideelle ordning, - at opdelingen i enheder af gruppe-, halvdelings- og delingsstørrelse  

 bibeholdes, således at der bl.a. med henblik på gensidig bistand mellem  

 politikredsene arbejdes ud fra samme organisationsform, og - at kravet om opstilling af politienheder, herunder  

 politikommandogrupper, der skal følge den kommunale hjælpetjeneste under  

 indsats, kan tilpasses de lokale myndigheder.
 Civilforsvarsstyrelsen anmodede om, at disse synspunkter måtte blive lagt  

 til grund ved revurderingen af CF-ordenskorpsets dimensionering i alle  

 politikredse, og at eventuelle ændringer som følge heraf måtte blive indsendt  

 til brug for styrelsens videre planlægning på området, herunder styrelsens  

 personeladministration.
 På grundlag af de herefter indkomne oplysninger kan der nu foretages  

 følgende opgørelse:
 Til orientering vedlægges en samlet og regionsvise oversigter over de pr.  

 10. november 1981 indgåede oplysninger om CF-ordenskorpsets dimensionering,  

 der vil blive lagt til grund for styrelsens videre planlægning på området og  

 for styrelsens personeladministration.
Supplerende bestemmelser om tilvejebringelse af personel til  

 CF-ordenskorpset er under udarbejdelse.
Disse bestemmelser påregnes i nær  

 fremtid udsendt i cirkulærskrivelse, der afløser styrelsens  

 cirkulærskrivelser af 27. april 1977 om tilvejebringelse af personel m.v. og  

 af 25. juni 1979 om fordeling af såkaldte X-værnepligtige til  

 CF-ordenskorpset.
