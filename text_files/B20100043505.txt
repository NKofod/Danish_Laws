Bekendtgørelse om ændring af bekendtgørelse om identifikation af dyr af hesteslægten (Udskydelse af identitetskontrol på hestemarkeder) § 1 I bekendtgørelse nr. 1448 af 15. december 2009 om identifikation af dyr af hesteslægten foretages følgende ændringer:
 1. § 13 affattes således:
 »§ 13. Inden dyr af hesteslægten gives adgang til hestemarkeder, der afholdes efter 1. januar 2011, skal en tilsynsførende kontrollere, at dyret er identificeret i overensstemmelse med artikel 5, artikel 11 eller artikel 26, stk. 1, i forordningen.
 Stk. 2. Fødevareregionen udpeger i forbindelse med anmeldelse af et hestemarked, der afholdes efter 1. januar 2011, en tilsynsførende, der er ansat af fødevareregionen eller bemyndiget af samme.
 Stk. 3. Arrangøren af et hestemarked betaler et gebyr pr. hest for den i stk. 1 nævnte kontrol til den pågældende fødevareregion, jf. bekendtgørelse om betaling for kontrol af fødevarer og levende dyt m.v.
 Stk. 4. Bestemmelsen i stk. 2 og 3 gælder ikke markeder, hvor dyr af hesteslægten samles udelukkende med henblik på udførsel.
Stk. 5. Andre udgifter i forbindelse med identifikation i henhold til forordningens og dennes bekendtgørelses bestemmelser er det offentlige uvedkommende.« 2. I § 15, stk. 1, nr. 2, ændres »§ 15, stk. 2, 3 og 4« til: »§ 16, stk. 2-4,«.
§ 2 Bekendtgørelsen træder i kraft den 30. april 2010.
