Direktoratet har i bekendtgørelse nr. 786 af 4. december 1991 fastsat regler om overflytning mellem anerkendte arbejdsløshedskasser.
Til brug herfor har direktoratet udarbejdet denne vejledning.
Ifølge arbejdsløshedsforsikringslovens § 42 skal medlemmer, der tager  

 erhvervsarbejde uden for kassens faglige område, lade sig overflytte til  

 anden kasse eller udtræde af kassen.
Ifølge lovens § 41, stk. 3, må ingen  

 være medlem af mere end een kasse.
Arbejdsløshedskasserne for lønmodtagere har anerkendelse som fagligt  

 afgrænsede arbejdsløshedskasser.
I visse tilfælde dækkes samme faglige område  

 af flere arbejdsløshedskasser.
Herudover har Kristelig Arbejdsløshedskasse,  

 jf. lovens § 97, anerkendelse som tværfaglig arbejdsløshedskasse for  

 lønmodtagere.
Overflytningens betydning - § 1 Ved at følge bekendtgørelsens overflytningsregler bevarer medlemmet de  

 rettigheder (anciennitet m.v.), som er opnået som medlem af den hidtidige  

 arbejdsløshedskasse.
Hvis medlemmet derimod melder sig ud eller bliver slettet, f.eks. på grund  

 af kontingentrestance, mistes disse rettigheder.
Dette gælder, selv om den  

 pågældende straks efter bliver optaget i en anden arbejdsløshedskasse.
Pligt til overflytning Overflytning mellem kasser for lønmodtagere - § 2.
Hvis et medlem tager lønarbejde uden for sin kasses faglige område,  

skal medlemmet overflyttes til en kasse, der dækker det nye faglige  

 område.
Dette gælder, selv om medlemmets ugentlige arbejdstid er mindre end  

 fagets normale ugentlige arbejdstid, jf. nærmere neden for.
 Der kan dog ikke ske overflytning, hvis medlemmet samtidig har lønarbejde  

 af større omfang inden for den hidtidige kasses område.
Egentlig bierhverv kan ikke danne grundlag for overflytning.
Som  

 eksempler på egentlige bierhverv kan nævnes klasselotterikollektørarbejde,  

 fritidsvicevært, kirkesanger og frivillige brandmænd.
 Arbejdets omfang.
Overflytning forudsætter en vis tilknytning til en anden kasses faglige  

 område.
Det er derfor en betingelse, at arbejdet, der danner grundlag for  

 overflytningen, varer mindst 5 uger og har en gennemsnitlig ugentlig  

 arbejdstid på mindst 10 timer.
 Hvis arbejdet er af mindre omfang, har medlemmet hverken ret eller  

 pligt til overflytning til en anden kasse.
 Et medlem, der har arbejde i lige stort omfang inden for 2 eller flere  

 kassers faglige område, kan vælge enten at lade sig overflytte eller at blive  

 i den hidtidige kasse, jf. § 5.
 Arbejdet skal henhøre under en anden kasses faglige område.
For at overflytning kan finde sted, skal der være en arbejdsløshedskasse,  

 som efter sin vedtægt optager medlemmer, der arbejder inden for det  

 pågældende faglige område.
Er medlemmets nye arbejde ikke dækket af en  

 fagligt afgrænset kasses område, kan overflytning ikke finde sted.
Skal et deltidsforsikret medlem overflyttes på grund af  

 deltidsarbejde inden for et andet fag, er det en betingelse, at den nye kasse  

 efter vedtægten optager deltidsforsikrede.
Hvis kassen ikke optager  

 deltidsforsikrede, kan overflytning ikke finde sted.
Dette gælder, selv om  

 kassen optager deltidsforsikrede inden for andre faggrupper.
 I sådanne tilfælde kan medlemmet heller ikke overflyttes til en tværfaglig  

 arbejdsløshedskasse.
En undtagelse gælder dog for medlemmer, der på grund af delpension  

 er optaget som deltidsforsikrede i en kasse for lønmodtagere.
Disse medlemmer  

 skal overflyttes som deltidsforsikrede, selvom kassen ikke optager  

 deltidsforsikrede efter sin vedtægt.
Dækkes medlemmets nye arbejde ikke af en arbejdsløshedskasses faglige  

 område, kan medlemmet ikke fortsætte som medlem af den hidtidige  

 arbejdsløshedskasse, med mindre medlemmet får tilladelse til det.
Tilladelsen  

 kan gives af direktøren for arbejdsløshedsforsikringen, jf. lovens § 44, stk.  

 1.
 Arbejde på Færøerne eller i Grønland.
 Hvis et medlem tager arbejde på Færøerne eller i Grønland, og arbejdet  

 ville berettige til optagelse i en arbejdsløshedskasse, skal medlemmet  

 overflyttes, hvis arbejdet er uden for den hidtidige kasses faglige område.  

 Der henvises til de gældende regler om optagelse i en statsanerkendt  

 arbejdsløshedskasse for lønmodtagere.
 Overflytning fra en kasse for selvstændige til en lønmodtagerkasse - §  

 3.
 Hvis et medlem af en kasse for selvstændige erhvervsdrivende tager  

 lønarbejde, skal medlemmet overflyttes til en kasse for lønmodtagere, der  

 dækker lønarbejdets faglige område, med mindre medlemmet samtidig driver  

 selvstændig virksomhed i væsentligt omfang.
 For så vidt angår arbejdets omfang og karakter, tilknytning til en  

 lønmodtagerkasses faglige område, samt arbejde på Færøerne og i Grønland,  

 gælder samme regler som ved overflytning mellem kasser for lønmodtagere, og  

 der henvises derfor til vejledningen til § 2.
 Da et medlem af en kasse for selvstændige altid er fuldtidsforsikret, har  

 bemærkningerne i vejledningen til § 2 om overflytning af deltidsforsikrede  

 dog ingen betydning ved overflytning i medfør af § 3.
 Et medlem af en kasse for selvstændige, der driver en sæsonvirksomhed, har  

 ikke pligt til overflytning ved lønarbejde uden for sæsonen, hvis  

 sæsonvirksomheden fortsat drives og har et omfang, der berettiger til  

 optagelse efter de gældende regler om optagelse i en kasse for selvstændige.
 Finder en arbejdsløshedskasse for selvstændige, at et medlem skal  

 overflyttes til en lønmodtagerkasse, kan medlemmet bevare medlemskab af sin  

 hidtidige arbejdsløshedskasse, indtil lønmodtagerkassen har anerkendt, at  

 medlemmet er berettiget til overflytning til kassen, jf. § 13, stk. 2.
 Overflytning fra en lønmodtagerkasse til en kasse for selvstændige - §  

 4.
 Hovedreglen er, at et medlem af en arbejdsløshedskasse for lønmodtagere,  

 der begynder at udøve selvstændig virksomhed mere end midlertidigt og i  

 væsentligt omfang, skal overflyttes til en arbejdsløshedskasse for  

 selvstændige erhvervsdrivende.
 I visse tilfælde kan medlemmet dog vælge at forblive medlem af en kasse  

 for lønmodtagere.
 Dette gælder, hvis medlemmet samtidig med, at der udøves selvstændig  

 virksomhed mere end midlertidigt og i væsentligt omfang, har lønarbejde med  

 en gennemsnitlig arbejdstid på mere end 30 timer ugentlig.
 Medlemmet kan ligeledes blive stående som medlem af en kasse for  

 lønmodtagere, hvis den selvstændige virksomhed udøves på en sådan måde, at  

 den under medlemmets ledighed fra lønarbejde kan anses for  

bibeskæftigelse efter de gældende regler om retten til  

 arbejdsløshedsdagpenge for medlemmer, som under ledighed har bibeskæftigelse  

 ved selvstændig virksomhed.
 Vedrørende overflytning i forbindelse med iværksætterydelse  

 henvises til vejledningen til § 9.
 Finder en arbejdsløshedskasse for lønmodtagere, at et medlem skal  

 overflyttes til en arbejdsløshedskasse for selvstændige erhvervsdrivende, kan  

 medlemmet bevare medlemskab af sin hidtidige arbejdsløshedskasse, indtil  

 kassen for selvstændige har anerkendt, at medlemmet er berettiget til  

 overflytning til kassen, jf. § 13, stk. 2.
Et ledigt medlem af en lønmodtagerkasse, der driver selvstændig  

 virksomhed, men i et omfang, der ikke berettiger til overflytning til en  

 kasse for selvstændige, har ikke pligt til at udtræde af kassen i medfør af  

 lovens § 42, selv om medlemmet på grund af den selvstændige virksomhed  

 eventuelt ikke er dagpengeberettiget.
Der skal således ikke indhentes  

 tilladelse fra direktøren for arbejdsløshedsforsikringen til medlemmets  

 forbliven i kassen.
 Bestemmelsen i stk. 4 er en følge af, at det er direktøren for  

 arbejdsløshedsforsikringen, der kan træffe afgørelse om at optage personer,  

 der har bopæl på Færøerne eller i Grønland, i en arbejdsløshedskasse for  

 selvstændige erhvervsdrivende.
Ret til overflytning - § 5 Hvis et medlems arbejde omfattes af flere arbejdsløshedskassers faglige  

 område, kan medlemmet overflyttes mellem disse.
 Dette gælder også, hvis medlemmet i samme omfang er beskæftiget inden for  

 flere kassers faglige område (f.eks. 20 timer ugentlig som chauffør og 20  

 timer ugentlig som kontorfunktionær).
Det er dog en betingelse for overflytning, at medlemmet har haft eller får  

 mindst 5 ugers arbejde med en gennemsnitlig arbejdstid på mindst 10 timer om  

 ugen.
En eventuel gennemført overflytning på grundlag af et  

 ansættelsesforhold, der ikke opfylder betingelsen, skal annulleres.
 Da Kristelig Arbejdsløshedskasse er tværfaglig, har medlemmer, der er  

 beskæftiget i mindst det nævnte omfang inden for en anden lønmodtagerkasses  

 faglige område, altid ret til overflytning til Kristelig Arbejdsløshedskasse.  

 Et deltidsforsikret medlem med deltidsarbejde kan dog kun overflyttes, hvis  

 en fagligt afgrænset kasse optager deltidsforsikrede inden for den pågældende  

 faggruppe.
 Medlemmer af kasser for selvstændige erhvervsdrivende, der fortsat driver  

 selvstændig virksomhed, kan overflyttes mellem disse, dog ikke når medlemmet  

 modtager iværksætterydelse, jf. § 9, stk. 3.
Arbejde i udlandet - § 6 Inden for Norden og EF gælder, at et medlem kun kan være omfattet af eet  

 lands forsikringssystem, hvilket som hovedregel vil være  

 arbejdsløshedsforsikringen i beskæftigelseslandet.
Ved tiltrædelse af arbejde  

 i et andet nordisk land eller et andet EF-land skal medlemmet derfor som  

 hovedregel optages i det andet lands arbejdsløshedsforsikringssystem og  

 udmeldes af sin danske arbejdsløshedskasse, når der er vished for, at  

 medlemmet er blevet forsikret i det andet land.
 Der er fastsat nærmere regler om medlems- og dagpengeret for medlemmer,  

 der har haft arbejde eller ophold i udlandet, på Færøerne eller i Grønland og  

 om medlems- og dagpengeret for personer, der har været omfattet af  

 arbejdsløshedsforsikring i andre nordiske lande m.v.
 Det er i disse regler samtidig fastsat, at medlemmer i visse tilfælde kan  

 bevare medlemskab af en dansk arbejdsløshedskasse.
 Inden for EF gælder dette f.eks. for tjenestemandsansatte, midlertidigt  

 ansatte og hjælpeansatte ved EF-institutioner, tjenestegørende personale ved  

 diplomatiske missioner og konsulater, og inden for både EF og Norden for  

 udsendte arbejdstagere.
 Ligeledes kan medlemmer, der har midlertidigt arbejde eller ophold uden  

 for EF og Norden, bevare medlemskab af en dansk arbejdsløshedskasse.
 I alle tilfælde gælder, at medlemmer, der under arbejde i udlandet har  

 bevaret medlemskab af en dansk arbejdsløshedskasse, kun kan overflyttes til  

 en anden dansk arbejdsløshedskasse, hvis der på grundlag af arbejdet i  

 udlandet kunne ske optagelse i en dansk arbejdsløshedskasse.
Reglen indebærer ikke, at arbejdets omfang skal berettige til  

 optagelse.
Arbejdet skal således også i denne situation vare mindst 5 uger og  

 den gennemsnitlige arbejdstid skal være på mindst 10 timer ugentlig.
 Overflytning kan herefter bl.a. finde sted på grundlag af arbejde på  

 danske ambassader, arbejde som udsendt arbejdstager, arbejde som  

 ulandsfrivillig m.v., jf. bekendtgørelse om optagelse i en statsanerkendt  

 arbejdsløshedskasse for lønmodtagere.
 I andre tilfælde må medlemmet forblive medlem af den kasse, medlemmet var  

 optaget i ved afrejsen.
Beskæftigelse, hvortil der ydes offentligt tilskud - § 7 Overflytning kan finde sted på grundlag af støttet arbejde i det omfang,  

 arbejdet kan medregnes ved optagelse efter de gældende regler herom.
 Overflytning kan herefter ske på grundlag af:
 Beskæftigelse med tilskud efter bistandslovens § 43 i øvrigt samt  

 beskæftigelse på revalideringsinstitutioner og beskyttede virksomheder m.v.  

 efter bistandslovens § 91 betragtes derimod ikke som arbejde, der kan danne  

 grundlag for optagelse og overflytning.
Forhold, der hindrer overflytning - § 8, stk. 1 Overflytning kan ske under sygdom, barselsorlov, ferie med feriedagpenge  

 og i perioder, hvor der er modtaget støtte til pasning af et handicappet barn  

 efter bistandslovens § 48, stk. 1, hvis sådanne perioder forekommer i et  

 arbejdsforhold.
Overflytning efter uddannelse.
Tilbageflytning til tidligere kasse - §  

 8, stk. 2-4.
 § 8,  stk. 2-4, indeholder sammen med § 9 om  

 overflytning og tilbageflytning i forbindelse med arbejdstilbud og  

 iværksætterydelse de eneste undtagelser fra reglen om, at et fuldt ledigt  

 medlem ikke kan overflyttes.
 Et ledigt medlem kan overflyttes til en anden arbejdsløshedskasse med  

dimittendrettigheder, hvis medlemmet har gennemført en erhvervsmæssig  

 uddannelse, der giver ret til optagelse i denne kasse, jf.  

 arbejdsløshedsforsikringslovens § 41, stk. 1, nr. 3, c). Et medlem, der  

 overflyttes efter denne bestemmelse, vil være berettiget til dagpenge  

 (dimittendsats) umiddelbart efter uddannelsens afslutning.
 Det er en betingelse for overflytningen, at medlemmet fremsætter begæring  

 om overflytning inden 2 uger efter uddannelsens afslutning.
 Retten til tilbageflytning efter stk. 3 og 4, gælder kun for  

 medlemmer, der har haft pligt til at lade sig overflytte fra den oprindelige  

 kasse, fordi de en periode har haft arbejde uden for kassens faglige område  

 eller har udøvet selvstændig virksomhed.
 Et medlem, der har valgt at lade sig overflytte efter reglen i § 5, har  

 således ikke ret til tilbageflytning til den oprindelige kasse, når medlemmet  

 bliver ledigt.
Der er kun ret til tilbageflytning til en lønmodtagerkasse.
En tidligere  

 selvstændig erhvervsdrivende, der er blevet overflyttet til en  

 lønmodtagerkasse, kan derfor ikke flyttes tilbage til en kasse for  

 selvstændige ved ledighed fra lønarbejdet.
 Tilbageflytningsretten er endvidere begrænset til tilfælde, hvor medlemmet  

 har haft fast tilknytning til den oprindelige kasse, enten på grund af sin  

 uddannelse (stk. 3) eller på grund af arbejde inden for kassens faglige  

 område i betydeligt omfang (stk. 4).
 Perioden på 2 år, hvori arbejdskravet efter stk. 4, skal være opfyldt, kan  

 ikke forlænges på grund af »døde perioder«.
 Det er en betingelse, at ledigheden er opstået inden henholdsvis tre år  

 eller et år efter overflytningen, og at skriftlig ansøgning om  

 tilbageflytning indgives inden 4 uger efter, at medlemmet blev ledigt.
 Et medlem, der er ledig, fordi medlemmet er omfattet af konflikt, kan ikke  

 tilbageflyttes, så længe konflikten løber.
Arbejdstilbud og Iværksætterydelse - § 9 Der henvises til reglerne i lov om arbejdstilbud til ledige og i  

 Arbejdsministeriets bekendtgørelse om arbejdstilbud m.v.
Et medlem, der på grund af tiltrædelse af arbejdstilbud  

 pligtmæssigt er blevet overflyttet fra en lønmodtagerkasse til en  

 anden kasse, har ret til at blive flyttet tilbage til sin tidligere kasse,  

 når medlemmet bliver ledigt efter arbejdstilbudets ophør.
Skriftlig anmodning  

 herom skal være indgivet inden 3 måneder efter ophøret.
 Iværksætterydelse kan kun udbetales til medlemmer af en kasse for  

 selvstændige erhvervsdrivende, og et medlem af en lønmodtagerkasse skal  

 derfor overflyttes til en kasse for selvstændige, når betingelserne for  

 modtagelse af iværksætterydelse er opfyldt, uanset at ydelsesperioden anses  

 som en ledighedsperiode.
 Derimod kan medlemmet ikke i ydelsesperioden overflyttes til en anden  

 kasse for selvstændige.
 Efter ydelsesperiodens udløb har et ledigt medlem, der fremsætter  

 anmodning herom inden 3 måneder, ret til at blive flyttet tilbage til sin  

 tidligere kasse.
 Det er fastsat i Arbejdsministeriets bekendtgørelse om arbejdstilbud m.v.  

 (§ 98, stk. 3), at den ledige forbliver fuldtidsforsikret, medmindre der er  

 udbetalt iværksætterydelse for mindre end 13 uger, eller den pågældende har  

 særlige vægtige grunde til kun at påtage sig deltidsarbejde.
 Hvis medlemmet efter periodens ophør ikke er ledigt, men begynder  

 lønarbejde, der er tilstrækkeligt til overflytning, skal medlemmet derimod  

 overflyttes efter de almindelige regler til en lønmodtagerkasse, hvis faglige  

 område dækker det pågældende arbejde.
Overflytningstidspunktet - § 10, stk. 2 Det administrative arbejde i forbindelse med overflytningen begynder i  

 medlemmets hidtidige arbejdsløshedskasse.
 Det er derfor bestemt, at overflytning tidligst kan ske fra det tidspunkt,  

 hvor denne kasse har modtaget den underskrevne overflytningsblanket fra  

 medlemmet.
 Hvis overflytningen til en anden arbejdsløshedskasse skyldes, at medlemmet  

 får arbejde inden for denne kasses faglige område, jf. §§ 2 og 3, kan  

 overflytning dog tidligst ske fra arbejdets begyndelse.
I begge situationer er det en betingelse, at overflytningsblanketten er  

 udfyldt korrekt.
Mangler der oplysninger, eller er der oplysninger, som kan  

 bringe kassen i tvivl om medlemmets ret til overflytning, kan overflytningen  

 tidligst ske, når fejlen er rettet eller tvivlspørgsmålet er afklaret.
 Bestemmelsen er ikke til hinder for, at kasserne kan aftale et  

 hensigtsmæssigt overflytningstidspunkt, selv om tidspunktet ikke er  

 sammenfaldende med modtagelsen af blanketten.
Overflytningsblanketten - § 10, stk. 1, og § 12 Arbejdsløshedskasserne har pligt til at medvirke til overflytningen,  

 herunder pligt til at udlevere og behandle den overflytningsblanket, som er  

 godkendt eller udarbejdet af Direktoratet for Arbejdsløshedsforsikringen.  

 Blanketten skal benyttes ved alle overflytninger mellem  

 arbejdsløshedskasser.
 Overflytningsblanketten danner i første omgang grundlag for kassernes  

 vurdering af, om betingelserne for overflytning er til stede.
 Hvis oplysninger om medlemmmets arbejdsfunktioner m.v. er af betydning for  

 vurderingen af medlemmets tilhør til kassens faglige område, kan kassen  

 indhente oplysninger hos medlemmet herom.
Kassens sagsbehandling bør som udgangspunkt baseres på medlemmets tro og  

 love-erklæringer.
Der er således ikke et generelt krav om dokumentation for  

 ansættelsesforhold, arbejdstid m.v., men kassen kan i tvivlstilfælde forlange  

 fornøden dokumentation.
 Medlemmet skal udfylde og underskrive sin del af  

 overflytningsblanketten og indlevere den til sin arbejdsløshedskasse.
Den hidtidige kasse skal herefter udfylde sin del af blanketten og  

 sende den til den nye kasse hurtigst muligt.
Videresendelsen skal i alle  

 tilfælde - hvor der ikke er fejl i blanketten eller tvivl om medlemmets ret  

 til overflytning - ske senest 4 uger fra det tidspunkt, hvor kassen har  

 modtaget blanketten.
 Oplysningerne, som den hidtidige kasse skal påføre, er almindelige  

 medlemsoplysninger og oplysninger om særlige forhold, der kan have betydning  

 for medlemmets dagpengeret.
 Den nye arbejdsløshedskasse vurderer ud fra blankettens  

 oplysninger, om betingelserne for overflytning er til stede, eller om der  

 skal indhentes yderligere oplysninger hos den hidtidige kasse.
Finder en af de implicerede kasser, at betingelserne for overflytning ikke  

 er opfyldt, skal kassen træffe skriftlig afgørelse og give medlemmet  

 klagevejledning.
Endvidere skal den anden kasse underrettes om afgørelsen.
 Hvis der ikke er uenighed mellem kasserne om, at betingelserne for  

 overflytning er opfyldt, påfører den tilflyttede kasse blanketten den dato,  

 fra hvilken overflytningen får virkning.
 Kassen sender herefter en genpart af blanketten til medlemmet og en  

 genpart til Det Centrale Register for Arbejdsmarkedsstatistik (CRAM).  

 Meddelelsen til CRAM kan dog også ske på anden måde.
 Medlemmets genpart af overflytningsblanketten er medlemmets bevis for, at  

 overflytningen er sket.
Kontingentet - § 10, stk. 3 Overflytningsdagen er skæringsdag for indbetaling af kontingent til  

 henholdsvis den hidtidige og den nye kasse.
 Hvis medlemmet er eller kommer i restance med kontingentet til den  

 hidtidige kasse, skal denne - uanset overflytningen - iværksætte  

 rykkerprocedure efter reglerne i arbejdsløshedsforsikringslovens § 78 og  

 slette medlemmet, hvis det skyldige beløb fortsat ikke betales.
 Da slettelse finder sted med virkning fra det tidspunkt, indtil hvilket  

 medlemmet har betalt skyldigt kontingent, vil slettelsen ske med virkning fra  

 et tidspunkt, der ligger før overflytningen, der herefter bortfalder.
 Den hidtidige kasse skal derfor omgående underrette medlemmets ny kasse om  

 slettelsen.
Medlemmets pligt til at medvirke ved overflytningen - § 11 Hvis et medlem tager arbejde eller begynder selvstændig virksomhed, der  

 efter bekendtgørelsens §§ 2-4 medfører pligt til overflytning, skal medlemmet  

 medvirke ved overflytningen.
 Det betyder bl.a., at medlemmet har pligt til at oplyse kassen om sine  

 arbejdsfunktioner m.v., hvis kassen anmoder om det, og oplysningerne har  

 betydning for vurderingen af, hvilken kasses faglige område, arbejdet hører  

 under.
Arbejdsløshedskassen kan ensidigt træffe afgørelse om, at et medlem skal  

 udtræde af kassen, hvis medlemmet ikke vil medvirke ved en sådan overflytning  

 til en anden arbejdsløshedskasse.
Efter de almindelige regler for kassernes  

 (afdelingernes) sagsbehandling skal kassens afgørelse være skriftlig og  

 indeholde klagevejledning.
På grund af de alvorlige konsekvenser, en afgørelse om udtræden kan have  

 for medlemmet, er det bestemt, at klagen skal have »opsættende  

 virkning«.
Medlemskabet af den hidtidige kasse kan derfor fortsætte,  

 indtil Direktoratet for Arbejdsløshedsforsikringen eller eventuelt  

 Arbejdsmarkedets Ankenævn har behandlet klagen.
Det forudsættes dog, at  

 medlemmet betaler kontingent til kassen i perioden, hvor klagen behandles.
Tvivl eller uenighed om medlemmets kassetilhørsforhold - § 13, stk. 2  

 og stk. 3 I tilfælde, hvor der er tvivl om, hvilken arbejdsløshedskasse medlemmets  

 arbejde hører under, kan medlemmet eller de involverede kasser forelægge  

 spørgsmålet for Direktoratet for Arbejdsløshedsforsikringen.
 Indtil tvivlsspørgsmålet er afklaret, skal medlemmet blive stående i den  

 hidtidige arbejdsløshedskasse.
 Hvis der er uenighed mellem 2 arbejdsløshedskasser om et medlems  

 kassetilhørsforhold, skal medlemmet blive stående i den hidtidige  

 arbejdsløshedskasse, indtil uenigheden mellem kasserne er bilagt.
 Direktøren for arbejdsløshedsforsikringen kan dog bestemme, at medlemmet  

 alligevel skal overflyttes eller har ret til overflytning, hvis direktøren  

 skønner, at der ikke er mulighed for at opnå enighed mellem de berørte  

 arbejdsløshedskasser om spørgsmålet.
