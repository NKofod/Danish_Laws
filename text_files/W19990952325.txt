tv-optagelserne var optaget på et frit tilgængeligt sted,  

 hvorfor de som udgangspunkt ikke var i strid med god presseskik.
Efter en  

 samlet vurdering gav udsendelsen dog det indtryk, at klageren var omfattet af  

 den kritik, der blev givet udtryk for i udsendelsen.
Da klageren  

 tilsyneladende ikke havde nogen relationer til den kritiserede behandling,  

 indebar udsendelsens focusering på klageren en unødig  

 krænkelse.
Kendelse fra Pressenævnet i sag nr.  

 116/1996 En statsaut. revisor har ved advokat Anders Hjort klaget  

 til Pressenævnet over en udsendelse bragt på TV 2 den 4. november  

 1996.
 Udsendelsen var et led i serien "Fak2'eren" og havde  

 titlen "Eksperimentet".
 I programmet beskrives overlæge  J.  Steen  Jensens  

 anvendelse af hoftecementen Boneloc og overlægens tilknytning til  

 selskabet Polymers Reconstructive A/S.
 Klageren optræder i 2 sekvenser i udsendelsen.
I den første sekvens, der varer ca. 25 sekunder,  

 ses klageren i samtale med  J.  Steen  Jensen på en parkeringsplads.  

 Det er i denne sekvens indledningsvis ved en "ring" om hans hoved markeret,  

 hvem  J.  Steen  Jensen er.
Klageren ses overvejende bagfra og fra siden:
 "Speak:  Steen  Jensen og hans partnere har firmaet  

 Polymers her i Farum i Nordsjælland.
Overlægen hæver store beløb i firmaet.  

 Alene hans honorar af de første år er 130.000 kr. om  

 måneden.
En fire-dobling af hans lægeløn.  Steen  Jensen  

 er på den måde med til at trække store værdier ud af  

 firmaet.
I 1993 har Polymers således et minus på 15 mio. kr." I den anden sekvens, der varer ca. 30 sekunder og  

 afslutter udsendelsen, ses afslutningen af samtalen fra første  

 sekvens, hvorefter såvel klageren som  J.  Steen  Jensen sætter  

 sig i deres biler og kører væk.
Klageren ses her bl.a.  

 forfra:
"Speak: Overlæge  Steen  Jensen.
Manden, der  

 udviklede Boneloc.
Steen  Jensen er fortsat direktør og  

 speciallæge.
Sundhedsstyrelsen har ikke ment, at han bør  

 gøres personlig ansvarlig i Boneloc-sagen.
 Samlet har  Steen  Jensen trukket 5,6 mio. kr. ud af  

 projektet til sig selv i løn og konsulenthonorarer.
Steen  Jensen har ikke ønsket at medvirke i dette  

 program." Udsendelsen blev genudsendt den 17. januar 1997. I  

 genudsendelsen var klagerens hoved og hans bils nummerplade  

 "sløret".
 Klageren har gjort gældende, at han er genkendt af  

 sin omgangskreds og sine klienter, uanset at hans navn ikke blev  

 nævnt.
Klageren har videre gjort gældende, at udsendelsen  

 efterlader det indtryk, at han er "med i sagen", bl.a. fordi TV-kameraet  

 hovedsageligt interesserer sig for hans bil - en Toyota Supra, der er et ikke  

 synderligt solgt bilmærke.
Det er i den forbindelse ligegyldigt, at  

 udsendelsen ikke angiver ham som medejer eller partner i Polymers  

 Reconstructive A/S.
Det er ligeledes uden betydning, at optagelsen foregik  

 på et frit tilgængeligt sted.
 TV 2 har i en udtalelse anført, at optagelserne er  

 foregået på et frit tilgængeligt sted.
TV 2 har videre anført, at klageren ifølge  

 TV 2's oplysninger er revisor for Polymers Reconstructive A/S, samt at  

 optagelserne ikke fokuserer på klageren, idet begge sekvenser,  

 hvorpå han optræder, er ledsaget af speak, der omtaler  

 overlæge  J.  Steen  Jensen.
Det er derfor på den første  

 sekvens markeret, hvem der er  J.  Steen  Jensen.
 TV 2 har endelig anført, at udsendelsen ikke  

 bibringer seerne det indtryk, at klageren er involveret i Polymers  

 Reconstructive A/S.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ole Askvig og Tage Clausen.
 Pressenævnet udtaler:
 Pressenævnet bemærker indledningsvis, at  

 optagelserne er foretaget på et frit tilgængeligt sted og ikke er  

 i strid med god presseskik.
Pressenævnet finder efter en samlet vurdering af  

 udsendelsen - herunder den tekst, der ledsagede de pågældende  

 sekvenser, - at udsendelsen fokuserede på klageren på en  

 sådan måde, at han også er omfattet af den kritik, der  

 gives udtryk for i udsendelsen.
Da klageren efter det oplyste ikke var  

 indblandet i de problemer med Boneloc-hoftecementen, der omtales i  

 udsendelsen, finder Pressenævnet, at den skete fokusering på  

 klageren indebar en unødig krænkelse af denne, og  

 Pressenævnet udtaler sin kritik af TV 2.
 Afsagt den 27. februar 1997.
