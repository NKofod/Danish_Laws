Straksregulering nr. 7 - 2023 Ændring af ansøgningsfristen for deltagelse i kystfisker-rationsfiskeri efter brisling og sild i Østersøen for februar måned 2023 I medfør af bekendtgørelse nr. 1586 af 22. december 2022 om regulering af fiskeriet § 17, jf. bilag 4, fastsættes:
1. Ændring af ansøgningsfristen for deltagelse i kystfisker-rationsfiskeri efter brisling og sild i Østersøen for februar måned 2023 Ansøgning om tilladelse til kystfisker-rationsfiskeri skal for fartøjer tilmeldt kystfiskerordningerne, der deltager i puljefiskeri, indeholde samtykke fra de øvrige deltagere i puljefiskeriet.
Samtykket kan gives af puljebestyreren på vegne af de øvrige puljedeltagere eller dennes stedfortræder.
Ansøgninger skal indsendes på e-mail til tilladelse@fiskeristyrelsen.dk.
 Ansøgning om tilladelse til et kystfisker-rationsfiskeri af brisling og sild i Østersøen med virkning fra den 1. februar 2023 skal være modtaget i Fiskeristyrelsen senest tirsdag den 31. januar 2023. Tilladelser til fiskeri i februar udstedes når alle landinger af brisling og sild for januar 2023 er registreret i Fiskeristyrelsen.
 Indkommer der ansøgninger i et antal, der afstedkommer at den fulde rationsmængde ikke kan tildeles alle ansøgere, fordeles den resterende mængde ligeligt blandt de ansøgere, der opfylder vilkårene for tildeling af tilladelse.
Ansøgninger til fiskeri i efterfølgende måneder skal være Fiskeristyrelsen i hænde senest den 25. i måneden før.
Inden der udstedes tilladelser til fiskeri i den efterfølgende måned, vil Fiskeristyrelsen afvente at alle landinger af brisling og sild er registreret, således at de afsatte mængder ikke overfiskes.
 Indkommer der ansøgninger i et antal, der afstedkommer at den fulde rationsmængde ikke kan tildeles alle ansøgere, fordeles den resterende mængde ligeligt blandt de ansøgere, der opfylder vilkårene for tildeling af tilladelse.
2. Ikrafttræden Meddelelsen træder i kraft den 30. januar 2023 og er gældende til og med 31. december 2023 med mindre andet meddeles.
