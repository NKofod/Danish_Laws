Aktieavancebeskatning  fraflytning  

  henstand  skattefri ophørsspaltning- succession S A/S ejes af to personlige aktionærer,  

 hver med 50%. Den ene aktionær, PA, flyttede i 2000 til USA.
I forbindelse  

 med  

 fraflytningen blev der efter regelsættet i aktieavancebeskatningslovens § 13  

 a  

 opgjort urealiseret avance vedrørende PA's aktier i S A/S.
PA blev af  

 skatteforvaltningen bevilget henstand med betalingen af den pålignede  

 fraflytterskat, jf. aktieavancebeskatningslovens § 13 a, stk. 5.
 Der anmodes om  

 bindende forhåndsbesked om, hvorvidt en påtænkt skattefri ophørsspaltning af  

 S  

 A/S til to nye selskaber medfører, at pålignet fraflytterskat i forbindelse  

 med  

 aktionærens fraflytning til USA forfalder til betaling.
Styrelsens indstilling og begrundelse Styrelsen er enig  

 med forespørgeren i, at der ikke forefindes offentliggjorte afgørelser, hvori  

 der er taget stilling til den omhandlede problemstilling, nemlig hvorvidt  

 henstandsbeløbet efter aktieavancebeskatningslovens § 13 a, stk. 5, forfalder  

 til betaling, hvis det pågældende selskab ophører ved skattefri spaltning.  

 Der  

 forefindes ej heller afgørelser vedrørende ophør ved skattefri fusion.
 Forespørgslen omfattes ikke af de  

 ændringer i aktieavancebeskatningslovens § 13 a, der er gennemført ved lov  

 nr.  

 221 af 31. marts 2004, idet ændringen kun har virkning for skattepligtige,  

 hvis  

 skattepligt er ophørt den 1. januar 2004 eller senere.
I forarbejderne til lov nr. 310 af 25. maj  

 1987 (L 208 1986/87), hvorved § 13 a blev indsat i  

 aktieavancebeskatningsloven,  

 omtales problemstillingen ikke.
Der må således tages udgangspunkt i  

 formuleringen  

 af § 13 a, stk. 5, 2. pkt., som stedse har været affattet således:
"Henstandsbeløbet forfalder til  

 betaling, når aktierne afstås eller aktionæren dør." Spørgsmålet er således, om ophørsspaltning  

 af selskabet indebærer, at PA i forhold til aktieavancebeskatningslovens § 13  

 a, stk. 5, skal anses for at have afstået aktierne i S A/S.
 Fusionsskattelovens § 15 b, stk. 4  

 bestemmer følgende:
"Spaltes et selskab, og beskattes selskaberne  

 efter reglerne i stk. 1 eller 2, skal  

  

 beskatningen  

 af selskabsdeltagerne i det indskydende selskab  

  

 ske efter reglerne i 2.-14. pkt.  

  

 I det omfang aktierne i det indskydende selskab vederlægges med andet  

 end aktier i de modtagende selskaber, anses aktierne for afhændet til  

 tredjemand til kursen på spaltningsdatoen. § 9, stk. 2 og 3, finder  

 tilsvarende anvendelse.
Ophører det indskydende selskab ikke ved spaltningen,  

 anses vederlag med andet end aktier eller anparter i det eller de modtagende  

 selskaber som udbytte.  

  

 Bortset fra de  

 afståede aktier anses aktierne i det indskydende selskab for ombyttet med  

 aktier i de modtagende selskaber efter forholdet mellem kursværdien af  

 aktierne  

 i hvert enkelt af de modtagende selskaber og den samlede kursværdi af  

 aktierne  

 i de modtagende selskaber på spaltningsdatoen.
Ophører det indskydende  

 selskab, finder § 11 tilsvarende anvendelse på aktierne i hvert af de  

 modtagende selskaber.
Ophører det indskydende selskab ikke ved spaltningen,  

 anses dets deltagere for at have anskaffet aktierne i det eller de modtagende  

 selskaber på samme tidspunkt som aktierne i det indskydende  

 selskab.  ..." (kursiv typografi tilføjet).
 Blandt andet de fremhævede sætninger  

 indgik i den oprindelige bestemmelse, som blev vedtaget i forbindelse med  

 implementeringen af fusionsdirektivet (90/434/EØF) ved lov nr. 219 af 3.  

 april  

 1992 (L 20 1991/92). I forarbejderne til bestemmelsen anføres følgende:
"... I det omfang aktier i det  

 indskydende selskab vederlægges med kontant udligningssum fra et eller flere  

 af  

 de modtagende selskaber, anses de for afhændet til tredjemand til kursen på  

 spaltningsdatoen.
Bestemmelsen svarer til den ved fusion gældende bestemmelse  

 i  

 § 9, stk. 1, og de ved fusion gældende bestemmelser i § 9, stk. 2 og 3,  

 finder  

 tilsvarende anvendelse.
 Aktier i det indskydende selskab, der ikke  

 anses for afhændet, anses for ombyttet med aktier i de modtagende selskaber  

 efter forholdet mellem kursværdien af aktierne i hvert enkelt af de  

 modtagende  

 selskaber og den samlede kursværdi af aktierne i de modtagende selskaber på  

 spaltningsdatoen.
 Er der flere kategorier af aktier i det  

 indskydende selskab, der ikke anses for afhændet, anses en forholdsmæssig del  

 af hver kategori af aktier for ombyttet med aktier i hvert enkelt af de  

 modtagende  

 selskaber.
De ved fusion  

 gældende regler i § 11 og i aktieavancebeskatningslovens § 13, stk. 1, finder  

 tilsvarende anvendelse på aktierne i hvert af de modtagende  

 selskaber...." Lovens formulering (herunder de  

 fremhævende passager) er i et vist omfang åbne for fortolkning angående  

 spørgsmålet, om der er sket afståelse af aktierne ved skattefri  

 ophørsspaltning.
Lovforarbejderne taler med væsentlig vægt for, at de  

 "ombyttede" aktier ikke skal anses for afstået.
I forarbejderne henvises til  

 fusionsskattelovens § 9, der blev vedtaget ved lov nr. 647 af 19. december  

 1975  

 (L 58 1975/76). § 9 bestemmer bl. a. "Aktier i det indskydende selskab  

 anses for afhændet af selskabsdeltageren til tredjemand i det omfang, de  

 vederlægges med andet end aktier i det modtagende selskab." (som § 15 b,  

 stk. 4, 2. pkt.). Bemærkningerne vedrørende § 9 i lovforslaget er meget  

 kortfattede, og yder ikke fortolkningsbidrag til den foreliggende  

 problemstilling.
I Betænkning nr. 723 (1974) om Selskabsbeskatning ved fusion  

 anføres følgende (s. 17):
"I det omfang, hvor aktierne i det  

 ophørende selskab ombyttes med aktier i det fortsættende selskab, skal  

 aktionærerne i det ophørende selskab ikke i deres indkomstopgørelse medregne  

 den fortjeneste eller det tab, som er konstateret ved ombytningen.
De aktier,  

 der modtages ved ombytningen, træder skattemæssigt i de ombyttede aktiers  

 sted.  

 De behandles ved opgørelsen af den skattepligtige almindelige eller særlige  

 indkomst ved senere afståelse eller ved likvidation af det fortsættende  

 selskab,  

 som om de var erhvervet på samme tidspunkt og for samme anskaffelsessum, som  

 de  

 ombyttede aktier." I betænkningen anvendes således også  

 udtrykket "ombyttes", men ikke som modsætning til afståelse.  

 Ombytningen er her snarere baseret på en generel succession.
 Ved lov nr. 487 af 12. juni 1996 (L 118  

 1995/96) ændredes fusionsskatteloven således, at der åbnedes mulighed for at  

 gennemføre skattefri spaltning uden ophør af det indskydende selskab  

 ("grenspaltning").  

 Ændringsforslaget til fusionsskatteloven blev først fremsat i Betænkning  

 afgivet af Skatteudvalget den 8. maj 1996. I relation til problemstillingen  

 om  

 successionen for selskabsdeltagerne anføres her følgende:
"  

  

 I  

 modsætning til det, der gælder i øjeblikket vil selskabsdeltagerne i et  

 selskab, der deltager i en spaltning, og som ikke opløses i forbindelse  

 hermed,  

 ikke afstå aktier i det indskydende selskab.  

  

 Tværtimod vil de beholde alle  

 deres aktier m.v. i det indskydende selskab, idet der alene vil ske det, at  

 de  

 vil falde i værdi svarende til de aktiver og passiver, som overføres til det  

 eller de modtagende selskaber.
Også på aktionærsiden vil der derfor ske en  

 art  

 succession, idet deltagerne i det indskydende selskab anses at have erhvervet  

 aktierne i det indskydende selskab på samme tidspunkt som aktierne i det  

 indskydende selskab.
Endvidere vil aktionærernes oprindelige anskaffelsessum  

 for aktierne i det indskydende selskab blive anset som anskaffelsessum for  

 aktierne i det eller de modtagende selskaber samt det indskydende selskab.  

 Tilsvarende overføres særlig aktionærstatus (f.eks. næringsdrivende) eller  

 særlig skattemæssig karakteristika af aktierne i det indskydende selskab til  

 aktierne i det eller de modtagende selskaber. ..." (kursiv typografi  

 tilføjet).
 Den fremhævede sætning må ses som udtryk  

 for den opfattelse, at der ved ophørsspaltning sker afståelse.
 På baggrund af de ovennævnte retskilder  

 konkluderes, at hverken lovbestemmelserne eller forarbejderne tager entydigt  

 stilling til, om "ombytningen" af aktier ved skattefri  

 ophørsspaltning skal betragtes som afståelse i skattemæssig henseende.
Fusionsskattelovens § 11 anvender  

 terminologien "ombyttede aktier", men regulerer alene den  

 skattemæssige  

 behandling af de modtagne aktier.
Efter styrelsens opfattelse kan § 11 derfor  

 ikke være afgørende for, om aktierne i det ophørende selskab anses for  

 afstået.
 Fusionsdirektivets artikel 4 bestemmer  

 følgende:
"1. Fusion eller spaltning medfører  

 ingen form for skat på kapitalvinding beregnet som forskellen mellem den  

 indre  

 værdi af de overførte aktiver og passiver og disses skattemæssige  

 værdi...." Efter styrelsens opfattelse, vil det  

 stride mod EU-retten, såfremt et henstandsbeløb efter  

 aktieavancebeskatningslovens  

 § 13 a, stk. 5, opstået ved flytning til et andet EU-land, forfaldt ved  

 ophørsspaltning  

 af det danske selskab.
Det ligger inden for en fortolkning af de  

 omhandlede lovbestemmelser at nå det resultat, at henstandsbeløbet efter  

 aktieavancebeskatningslovens § 13 a, stk. 5, ikke forfalder ved skattefri  

 ophørsspaltning  

 af et dansk selskab, selv om aktionæren ikke længere er skattepligtig til  

 Danmark.
Reglerne i aktieavancebeskatningsloven og fusionsskatteloven skal  

 derfor efter Told- og Skattestyrelsens opfattelse fortolkes således, at  

 henstandsbeløbet ikke forfalder i den omhandlede situation.
 Idet dette resultat nås ved fortolkning af  

 fusionsskatteloven, findes forholdet at måtte afgøres på samme vis, selv om  

 forespørger er fraflyttet til USA.
 På grundlag af ovenstående er det Told- og  

 Skattestyrelsens opfattelse, at skattefri ophørsspaltning af S A/S som  

 beskrevet  

 ikke medfører, at den pålignede fraflytterskat, jf.  

 aktieavancebeskatningslovens  

 § 13 a, i forbindelse med PA's fraflytning til USA, forfalder til betaling.
 I forhold til aktieavancebeskatningslovens  

 § 13 a, stk. 5, træder de ved ophørsspaltningen modtagne aktier i de  

 ombyttede  

 aktiers sted.
 Ligningsrådet  

  

 tiltræder  

 med den anførte begrundelse Told- og Skattestyrelsens indstilling.
