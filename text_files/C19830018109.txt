(Til alle amtsråd og  

 kommunalbestyrelser) I henhold til § 26, stk. 2, i lov om styrelse af sociale og visse  

 sundhedsmæssige anliggender, jfr. lovbekendtgørelse nr. 513 af 1. november  

 1983, fastsættes:
PLANENS FAGOMRÅDE § 1.  Social- og sundhedsplanen omfatter samme område  

 som budget- og regnskabssystemets konto 05 og forvaltningen heraf (dele af  

 konto 06). Planen omfatter således følgende områder:
 Stk. 2.  Området »arbejdsmarkedsforanstaltninger  

 m.v.« er dog ikke obligatorisk.
PLANENS INDHOLD § 2.  Social- og sundhedsplanen skal bestå dels af en  

 POLITISK SAMMENFATNINGSDEL, der kan danne grundlag for den politiske  

 behandling af planen og tjene som informationsgrundlag for borgerne, dels af  

 en BASISDEL, der kan tjene som administrationsgrundlag for forvaltningen og  

 som informationsgrundlag for andre forvaltninger og myndigheder.
Stk. 2.  Den POLITISKE SAMMENFATNINGSDEL skal i  

 tekstform gengive planens hovedindhold, herunder de problemer, der især har  

 givet anledning til politiske overvejelser.
I hovedtræk kan beskrives  

 problemformuleringer, forudsætninger, de foretagne prioriteringer og de  

 valgte opgaveløsninger med økonomiske og andre ressourcemæssige konsekvenser.  

 Teksten kan eventuelt understøttes af oversigtsskemaer.
Stk. 3.  Basisdelen skal bestå af et tekstafsnit og et  

 skemaafsnit.
Basisdelen udgør underlaget for den politiske sammenfatningsdel  

 og kan indeholde de mere detaljerede forudsætninger for og konsekvenser af de  

 trufne beslutninger for de forskellige enkeltforanstaltninger m.v.
 Stk. 4.  Omfanget og indholdet af planens to dele vil  

 variere efter, om der er tale om revision eller ajourføring, og om der  

 gennemføres temaplanlægning, jfr. § 4.
PLANENS TIDSHORISONT § 3.  Planen skal omfatte en 2-årig statusperiode, en  

 4-årig programperiode og en perspektivperiode.
STATUSPERIODEN dækker året,  

 hvor planen vedtages, og det nærmest foregående år.
PROGRAMPERIODEN omfatter  

 den periode, for hvilken der samtidig med planvedtagelsen vedtages budget og  

 budgetoverslag.
PERSPEKTIVPERIODEN omfatter yderligere 8 år, regnet fra et  

 revisionsår, jfr. § 4.
PLANENS REVISION OG AJOURFØRING § 4.  Planen skal normalt REVIDERES hvert 4. år.
I de  

 øvrige år skal planen AJOURFØRES.
 Stk. 2.  Ved REVISION tages alle plandækkede områder op  

 til en samlet vurdering og prioritering i program- og perspektivperioden.
Stk. 3.  Ved AJOURFØRING foretages konsekvensrettelser i  

 programperioden som følge af ændringer i planlægningens forudsætninger, samt  

 en afstemning med budget og budgetoverslag.
Herudover gennemføres i  

 almindelighed temaplanlægning, hvor et eller flere problemområder gøres til  

 genstand for en dyberegående politisk og administrativ behandling.
Det  

 enkelte temaområde kan udmeldes centralt eller vælges ud fra lokale forhold.
 PLANENS VEDTAGELSE M.V.
§ 5.  Planen vedtages i september måned af  

 kommunalbestyrelsen/amtsrådet i tilknytning til budgetvedtagelsen og  

 indsendes til socialstyrelsen inden udgangen af oktober.
For  

 kommunalbestyrelsers vedkommende sendes planen tillige til vedkommende  

 amtsråd.
Stk. 2.  Amtsrådet udarbejder hvert år en redegørelse om  

 den sociale og sundhedsmæssige virksomhed i amtskommunen og kommunerne i  

 amtskommunen.
Redegørelsen sendes til socialstyrelsen og  

 kommunalbestyrelserne i amtskommunen inden udgangen af januar måned.
IKRAFTTRÆDEN § 6.  Cirkulæret træder i kraft den 1. januar 1984 og  

 har virkning fra og med den ajourføring af planerne, der skal gennemføres i  

 1984.
