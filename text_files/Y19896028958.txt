Et firma, der udlejede radio- og TV-udstyr, ville kun udleje udstyr  

 til udlændinge, er kunne dokumentere at de havde fast arbejde.
Efter en  

 konkret klage til Forbrugerombudsmanden meddelte firmaet, at man havde  

 præciseret sine udlejningsregler, således at man for alle ikke fastboende  

 ville kræve dokumentation for arbejds- og opholdstilladelse i lejeperioden.  

 Forbrugerombudsmanden udtalte herefter, at når formålet var at sikre, at  

 lejeren kunne forventes at tage ophold i landet og erhverve indkomst i  

 lejeperioden var firmaets fremgangsmåde ikke i strid med markedsføringeloven.
2.2.1.5. Krav om opholds- og arbejdstilladelse for udlejning i radioog  

 TV-branchen En herboende flygtning blev nægtet at leje en video med den begrundelse,  

 at der kun blev udlejet til udlændinge, hvis de dokumenterede, at de havde  

 fast arbejde.
På baggrund af Forbrugerstyrelsens henvendelse til udlejeren meddelte  

 denne, at man havde præciseret udlejningsreglerne således, at det ikke var  

 statsborgerforholdet, der var afgørende, men bopælen.
Derefter ville der  

 blive stillet samme krav til danske og udenlandske statsborgere.
For  

 ikke-fast-boende ville man fremover kræve fremlagt bevis for opholds- og  

 arbejdstilladelse, der strækker sig ud over lejeperioden.
Forbrugerstyrelsen udtalte herefter, at når formålet med at afkræve  

 kunder, der ikke har fast bopæl, bevis for gyldig arbejds- og  

 opholdstilladelse i landet er at sikre, at kunden kan forventes at tage  

 ophold i landet i lejeperiodens forløb, og at kunden har mulighed for at  

 erhverve indkomst til betaling af lejen, så fandt Forbrugerstyrelsen ikke, at  

 den afkrævede dokumentation var et uvedkommende forhold, der kunne påtales i  

 medfør af markedsføringslovens § 1. (J.nr.
FO 89-3242-2) 2.2.1.6. Uanmodet henvendelse om salg af naturgas ikke tilladt ugyldig  

 aftale Forbrugerstyrelsen har modtaget henvendelser fra forbrugere, der uanmodet  

 er blevet kontaktet telefonisk af et naturgasselskab med henblik på at indgå  

 aftale om et personligt besøg hos forbrugeren.
Ved dette besøg har  

 forbrugeren eventuelt indgået en aftale om installation og levering af  

 naturgas.
Ifølge forbrugeraftalelovens § 2 må erhvervsdrivende ikke uden  

 forudgående anmodning herom rette personlig eller telefonisk henvendelse til  

 en forbruger med henblik på indgåelse af aftale.
På denne baggrund  

 henstillede Forbrugerstyrelsen, at Naturgasselskaberne skulle undlade at  

 rette uanmodet henvendelse til forbrugere i strid med forbrugeraftalelovens §  

 2, idet sådanne henvendelser efter styrelsens opfattelse er i strid med  

 markedsføringslovens § 1 om god markedsføringsskik.
Endvidere følger det  

 af forbrugeraftalelovens § 3, at et løfte afgivet af forbrugeren ved en  

 erhvervsdrivendes henvendelse i strid med § 2 ikke er bindende.  

  (J.nr.
FO 89-1640-1) (* 1) Offentliggjort i Forbrugerstyrelsens juridiske årbog 1990, side 22.
