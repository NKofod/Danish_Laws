 Erstatter: SVN BST nr. 445 af 22 APR 1970.
INDLEDNING OG FORMÅL 1. Denne Forsvarskommandobestemmelse, der er  

 udarbejdet i samarbejde med Generalauditøren, har til formål at give  

 retningslinier for behandling af militære straffesager i forbindelse med  

 toldlovsovertrædelser.
RETNINGSLINIER 2. Ved militært personels overtrædelse af  

 toldlovgivningen bør forfølgningen normalt overlades til toldvæsenet alene,  

 uanset at visse tjenstlige forskrifter samtidigt måtte være overtrådt.
Kun  

 såfremt overtrædelser af toldlovgivningen er begået i forbindelse med en  

 tjenstlig forseelse af grov karakter, bør sidstnævnte forhold tillige  

 forfølges efter Militær Straffelov § 15.
 3. Påtale efter Militær Straffelov § 15 bør normalt  

 finde sted, såfremt der foreligger grov tilsidesættelse af givne tjenstlige  

 bestemmelser herunder af bestemmelser for medtagelse og forvaltning af  

 uberigtigede (ufortoldede) varer ved militære enheder, eller når de  

 afgiftspligtige varer opbevares på steder, hvortil toldvæsenet under nor,male  

 forhold ikke har uhindret adgang f.eks. beholdere med højtklassificeret  

 indhold (kryptorum).
 4. Sager i forbindelse med overtrædelse af  

 toldlovgivningen, i hvilke Militær Straffelov § 15 skønnes at burde bringes i  

 anvendelse bør forelægges auditøren.
