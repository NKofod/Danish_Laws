(Handelsskoler, tekniske skoler) For at lette behandlingen af ansættelsessagerne for visse personalegrupper  

 på erhvervsskolerne har ministeriet besluttet med virkning fra 1. juli 1988  

 at delegere godkendelsen af løn- og ansættelsesvilkårene i disse sager til  

 den enkelte skoles ledelse.
 Skolerne vil herefter selv, uden først i hvert enkelt tilfælde, at skulle  

 indhente ministeriets godkendelse kunne fastsætte løn- og  

 ansættelsesvilkårene for følgende personale:
- assistenter, kontorassistenter, lærlinge og efg-elever i henhold til  

 HK-overenskomsten, men ikke edb-medarbejdere, der er omfattet af  

 tillægsaftalen med HK, - laboranter, laboratorieassistenter og laborantelever i henhold til  

 overenskomsten med HK og Dansk Laborantforening, - faglærte håndværkere (værkstedassistenter) i henhold til  

 overenskomsterne med de respektive fagforbund, for så vidt overenskomsterne  

 omfatter skolerne, - ufaglærte håndværkere i henhold i overenskomsten med SID, - køkken- og rengøringspersonale i henhold til overenskomsterne med  

 Husligt Arbejder Forbund og Kvindeligt Arbejderforbund.
 Skolerne vil i øvrigt på tisvarende måde kunne ansætte andet  

 teknisk-administrativt personale i henhold til gældende overenskomster -  

 bortset fra overenskomster på AC-området - for så vidt overenskomsterne  

 gælder for handelsskolerne respektive de tekniske skoler.
 En følge af delegationen vil være, at skolerne ikke længere skal indsende  

 ansættelsespapirer for det nævnte personale til ministeriet, men de ansatte  

 har naturligvis fortsat krav på at modtage ansættelsesbrev fra  

 skolerne.Meddelelser om fratræden, tjenestefrihed m.m. skal for fremtiden  

 heller ikke indsendes til ministeriet.
 Det skal i øvrigt bemærkes, at skolerne ved fastsættelsen af løn- og  

 ansættelsesvilkårene nøje skal følge de respektive overenskomster, idet  

 spørgsmålet om ydelse af kvalifikationstillæg, som forudsætter  

 Finansministeriets godkendelse, forsat skal forelægges for  

 Undervisningsministeriet.
 Tvivlstilfælde i forbindelse med anvendelsen af overenskomsterne kan  

 forelægges for Undervisningsministeriet, der forbeholder sig at tilbagekalde  

 delegationen fra den enkelte skole, såfremt det viser sig at overenskomsterne  

 ikke anvendes på tilfredsstillende måde.
 Det skal endelig bemærkes, at ansættelse af det nævnte personale skal  

 holdes inden for de til enhver tid godkendte bevillinger.
 P.m.v.
 e.b.
A.
Jahnsen eksp.sekr.
