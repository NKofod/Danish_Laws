Fremsat den 7. april 2006 af Kim Christiansen (DF), Frode  

 Sørensen (S),  

 Simon Emil Ammitzbøll  

 (RV), Anne  

 Baastrup (SF) og Per Clausen (EL) Forslag til Lov  

 om ændring af lov om ændring af færdselsloven (Overgangsbestemmelser  

 i forbindelse med fradømmelse af kørekort på grund af spirituskørsel) §  

 1 I lov nr. 363 af 24. maj 2005 om ændring af færdselsloven.  

 (Sanktionsfastsættelse i sager om spirituskørsel m.v.) foretages følgende  

 ændring:
 1.  

  

 I  

  

 § 3  

  

 indsættes som  

  

 stk. 4:
»Stk. 4.  

  

 Uanset stk. 1  

 kan personer, som har fået førerretten frakendt inden den 1. september 2005  

 som  

 følge af spiritus- eller promillekørsel, indbringe spørgsmål om  

 generhvervelse  

 for domstolene, når halvdelen af frakendelsestiden, dog mindst 1½ år, er  

 forløbet.« § 2 Lovforslaget træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Ved vedtagelsen af lovforslag nr.
L 7 Forslag til lov om  

 ændring af færdselsloven. (Sanktionsfastsættelse i sager om spirituskørsel  

 m.v.) blev § 132, stk. 2, ophævet.
Færdselslovens § 132, stk. 2, gav mulighed  

 for generhvervelse af førerretten inden frakendelsestidens udløb under  

 lempeligere betingelser, i tilfælde hvor førerretten var frakendt som følge  

 af  

 spiritus- eller promillekørsel, hvis den pågældende i mindst 1 år forud for  

 sagens indbringelse for retten havde overholdt en kontrolleret behandling mod  

 misbrug af alkohol.
Færdselslovens § 132, stk. 2, rettede sig primært mod den  

 persongruppe, som havde fået en betinget dom med vilkår om alkoholbehandling,  

 samtidig med at de havde fået frakendt førerretten ubetinget.
Lovforslaget  

 trådte  

 i kraft den 1. september 2005.
Retsudvalget har efter lovens vedtagelse fået en del  

 henvendelser fra personer, som har fået frakendt førerretten ubetinget på  

 grund  

 af spirituskørsel, og som har fået en betinget dom med vilkår om en  

 struktureret, kontrolleret alkoholistbehandling.
Ved domsafsigelsen var disse  

 personer blevet stillet i udsigt, at de kunne søge om generhvervelse af  

 førerretten, når halvdelen af frakendelsestiden, dog mindst 1½ år, var  

 forløbet, såfremt de pågældende i mindst 1 år forud for sagens indbringelse  

 for  

 retten havde overholdt en kontrolleret behandling mod misbrug af alkohol.  

 Efter  

 den 1. september 2005 er der ikke længere mulighed herfor.
 Der var ikke indsat en overgangsregel i lovforslaget.  

 Justitsministeriet har som begrundelse for ikke at indsætte en  

 overgangsordning  

 i lovforslaget anført, at Justitsministeriet ikke fandt behov herfor.  

 Ministeriet lagde i den forbindelse vægt på, at hensigten med ordningen med  

 betingede domme med vilkår om struktureret, kontrolleret alkoholistbehandling  

 er, at personer, som har et alkoholproblem, kommer i behandling, og at disse  

 personer fremover på lige fod med personer, der ikke har et alkoholproblem,  

 fortsat vil have mulighed for at generhverve førerretten efter den  

 almindelige  

 regel i § 132, stk. 1.
Forslagsstillerne stemte for loven i foråret 2005, men finder,  

 at de efterfølgende reaktioner har vist, at det var en fejl, at loven ikke  

 indeholder en overgangsbestemmelse vedrørende ophævelse af § 132, stk. 2. Det  

 foreslår forslagsstillerne, at der rådes bod på med dette lovforslag.
Ud fra  

 en  

 ren juridisk synsvinkel kan der sikkert argumenteres for, at loven ikke har  

 tilbagevirkende kraft.
Men det ændrer ikke ved, at loven ud fra en almindelig  

 opfattelse  med rette  betragtes som lovgivning med  

 tilbagevirkende kraft.
Bemærkninger til lovforslagets enkelte bestemmelser Til § 1 Det foreslås, at der indsættes en overgangsordning i lov nr.  

 363 af 24. maj 2005, hvorefter de personer, som er blevet fradømt kørekortet  

 for spirituskørsel inden lovens ikrafttræden den 1. september 2005, bevarer  

 muligheden for at søge retten om generhvervelse af kørekortet, når halvdelen  

 af  

 frakendelsestiden, dog mindst 1½ år, er forløbet, såfremt den pågældende i  

 mindst 1 år forud for sagens indbringelse for retten har overholdt en  

 kontrolleret behandling mod misbrug af alkohol.
Forslagsstillerne lægger især  

 vægt på, at denne kontrollerede behandling mod misbrug af alkohol i 1 år er  

 gennemført succesfuldt.
Til § 2 Det foreslås, at lovforslaget træder i kraft dagen efter  

 bekendtgørelsen i Lovtidende.
Skriftlig fremsættelse Kim Christiansen  

  

 (DF)  

  

 :
 Som ordfører for forslagsstillerne tillader jeg mig herved at  

 fremsætte:
 Forslag til lov om ændring  

 af lov om ændring af færdselsloven. (Overgangsbestemmelser i forbindelse med  

 fradømmelse af kørekort på grund af spirituskørsel).
(Lovforslag nr.
L 232).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
