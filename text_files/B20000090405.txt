Bekendtgørelse om  

 besøgslandbrug I medfør af § 14 og § 43, stk. 2 i lov nr. 351 af 2. juni 1999 om  

 sygdomme og infektioner hos dyr fastsættes:
Område og definitioner § 1. Bekendtgørelsen fastsætter  

 bestemmelser om besøgslandbrug.
 Stk. 2. Ved besøgslandbrug forstås ejendom  

 med almindelige produktionsdyr eller dyrearter, for hvilke der i henhold til  

 lov nr. 401 af 10. juni 1997 om opdræt af visse dyrearter er fastsat  

 nærmere bestemmelser om landbrugsmæssigt opdræt, hvortil  

 der mod betaling tillades publikumsadgang, herunder bedrifter der udlejer til  

 bondegårdsferie.
 Stk. 3. Fødevareregionen kan i særlige  

 tilfælde tillade hold af andre end de i stk. 2 nævnte dyr  

 på besøgslandbrug.
Registrering af besøgslandbrug og  

 dyrlægetilsyn § 2. Et besøgslandbrug skal registreres af  

 fødevareregionen.
 Stk. 2. Anmodning om registrering indgives skriftligt til  

 fødevareregionen og skal indeholde følgende  

 oplysninger:
1)	ejerens navn og adresse, 2)	bedriftens adresse, hvis den er forskellig fra ejerens adresse, 3)	bedriftens CHR-nr, 4)	en liste over antal og arter af samtlige dyr på  

 bedriften.
 § 3. Den ansvarlige for bedriften skal  

 sørge for, at der til bedriften er knyttet en praktiserende  

 dyrlæge som tilsynsførende, hvis navn skal oplyses til  

 fødevareregionen.
 Stk. 2. Dyrlægen skal mindst en gang om året  

 inspicere bedriftens husdyr med henblik på en vurdering af  

 sundhedstilstanden og skriftligt underrette fødevareregionen  

 herom.
 Stk. 3. Dyrlægen skal føre optegnelser over  

 sygdomstilfælde med angivelse af dato, dyreart, diagnose, behandling  

 samt evt. dødsårsag.
Betingelser for drift § 4. Besøgende på  

 besøgslandbruget må ikke fodre dyrene med foder, madrester og  

 lignende, som medbringes af de besøgende.
 Stk. 2. Det under stk. 1 anførte forbud skal  

 bekendtgøres gennem opslag ved ankomsten til bedriften.
 Stk. 3. Den ansvarlige for bedriften skal påse, at  

 de besøgenes omgang med dyrene sker i overensstemmelse med  

 Fødevaredirektoratets vejledning til denne bekendtgørelse.
 Stk. 4. Børn under 5 år må kun under  

 fornødent opsyn gives adgang til staldområder, eller gives  

 mulighed for at komme i kontakt med gødningsforurenede genstande eller  

 områder på gården.
 Stk. 5. Den ansvarlige for bedriften skal påse, at  

 besøgende, der har været i kontakt med dyr eller  

 gødningsforurenet inventar, efterfølgende vasker hænder.
 Stk. 6. Besøgende må ikke tilbydes eller  

 have adgang til upasteuriseret mælk eller produkter heraf.
 § 5. Svin, der findes på  

 besøgslandbrug, må kun:
1)	sælges og overføres direkte til tilsvarende  

 bedrifter, 2)	føres direkte til eksport i henhold til gældende  

 bestemmelser for udførsel af svin eller, 3)	føres direkte til slagtning.
 Stk. 2. Uanset stk. 1 kan smågrise fra et  

 besøgslandbrug som led i en fast aftale og efter  

 fødevareregionens godkendelse overføres til en  

 slagtesvinebesætning, hvorfra svinene føres til slagtning.
 Stk. 3. På besøgslandbruget må der  

 ikke afholdes markeder, auktioner, dyrskuer og sportsarrangementer eller  

 anden samling af dyr, der ikke i forvejen er hjemmehørende på  

 bedriften.
 Stk. 4. Fødevareregionen kan i særlige  

 tilfælde på grundlag af en skriftlig ansøgning fra  

 bedriftens dyrlæge dispensere fra bestemmelserne i stk. 1 og stk.  

 3.
§ 6. Den ansvarlige for bedriften skal føre  

 optegnelser indeholdende dato for dyrs tilgang og afgang, herunder  

 dødsfald.
Dyrenes antal, art, køn, oprindelsessted og  

 eventuelle bestemmelsessted skal ligeledes angives.
 § 7. De i § 3, stk. 3 og § 6 nævnte  

 optegnelser skal opbevares i 5 år fra optegnelsestidspunktet og  

 på begæring forevises repræsentanter fra  

 fødevareregionen.
 § 8. Udgifter forbundet med drift af  

 besøgslandbrug påhviler den for besøgslandbruget  

 ansvarlige.
Bestemmelser om straf og ikrafttræden § 9. Med bøde straffes den, der:
1)	overtræder § 2, stk. 1, § 3, § 4, stk. 1, 2, 4, 5 eller 6, §  

 5, stk. 1 eller 3, § 6 eller § 7, eller 2)	tilsidesætter vilkår i tilladelser givet efter § 1, stk.  

 3, eller § 5, stk. 4.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 10. Bekendtgørelsen træder i kraft  

 den 7. oktober 2000.
 Stk. 2. Samtidig ophæves bekendtgørelse nr.  

 444 af 29. maj 1996 om besøgslandbrug.
