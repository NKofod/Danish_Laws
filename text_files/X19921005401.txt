En montør skulle udføre installationsarbejde med henblik på  

 tilslutning af en vaskemaskine, der skulle leveres senere.
Han fik i denne  

 forbindelse forevist en brochure om vaskemaskinen, hvorved han opdagede, at  

 vaskemaskinen var for høj til at stå i køkkenskabet, som klageren havde  

 planlagt.
Man valgte derfor at udføre installationen i badeværelset.
Det  

 viste sig senere, at vaskemaskinens topplade kunne udskiftes med en dækplade,  

 hvorved maskinen kunne have været anbragt i køkkenskabet.
Fugerklagenævnet  

 fandt ikke, at montøren havde tilsidesat sin vejledningspligt.
Et ægtepar bestilte et El-VVS-firma til at udføre installationsarbejde med  

 henblik på tilslutning af en vaskemaskine og en opvaskemaskine.
Maskinerne,  

 som skulle leveres af et andet firma, var en gave til ægteparrets unge søn,  

 der havde fået egen lejlighed.
Inden modtagelsen af montøren, havde forældrene tømt 2 skabe i køkkenet,  

 hvor maskinerne skulle stå.
Installationen til vaskemaskinen blev i stedet  

 udført i badeværelset, fordi montøren sagde, at vaskemaskinen var for høj til  

 at gå ind i køkkenskabet.
 Kort tid efter blev familien klar over, at vaskemaskinens top kunne  

 udskiftes med en dækplade, således at maskinen kunne have været anbragt i  

 køkkenet.
 Ægteparret krævede herefter vederlagsfri omplacering af vaskemaskinen,  

 afmontering af den overflødige del af installationen, reparation af huller  

 samt tilbagebetaling af den del af vederlaget, som kunne være undgået.
installationsfirmaet forklarede, at ægteparret og montøren havde  

 gennemgået en salgsbrochure over vaskemaskinen.
I brochuren var maskinens  

 højde angivet til 85 cm. da bordhøjden i køkkenet var 83 cm, aftalte man, at  

 vaskemaskinen skulle stå i badeværelset.
Det kom herunder på tale, at sønnen  

 sikkert ville mangle skabsplads, hvis der blev anbragt 2 maskiner i  

 køkkenskabene.
Ægteparret forklarede, at man havde vist montøren et katalog, der  

 omhandlede vaskemaskinen.
På side 7 var højden angivet til 85 cm. på side 54  

 var vaskemaskinens højde med og uden topplade imidlertid angivet til  

 henholdsvis 85 OG 82 cm.
Forbrugerklagenævnets sagkyndige udtalte, at man ikke kan gå ud fra, at  

 enhver vaskemaskinens topplade kan udskiftes med en dækplade.
En fagmand bør  

 dog være opmærksom på, at muligheden består.
Forbrugerklagenævnet gav ikke klagerne medhold i klagen.
Nævnet henviste  

 til, at firmaet var blevet anmodet om at udføre installationsarbejde til  

 hårde hvidevarer, der allerede var bestilt hos et andet firma. under disse  

 omstændigheder fandt nævnet ikke, at montøren havde tilsidesat sin  

 vejledningspligt. (1991-431/7-18) (* 1) Afgørelsen er gengivet i forbrugerstyrelsens juridiske årbog 1993,  

 side . . .
