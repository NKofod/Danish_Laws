Formål De studerende skal ved udarbejdelse af opgaven i geografi vise evne til  

 selvstændigt at skaffe sig viden og indsigt i et geografisk område og ved  

 besvarelsen give udtryk herfor.
Opgaven skal i formulering lægge op til, at  

 den studerende især skal vise evne til:
1. at indsamle oplysninger (vælge relevant litteratur  

 m.v.) 2. at bearbejde og vurdere oplysninger hentet fra  

 forskellige kilder 3. selvstændigt at fremsætte argumenter, der er  

 holdbare og væsentlige (selvstændig stillingtagen).
Valg af område og titel Studerende, der ønsker at skrive den større skriftlige opgave i geografi,  

 kan ikke afvises med den begrundelse, at de fagligt står for svagt eller at  

 læreren har svært ved at vejlede i det foreslåede område.
Men læreren kan  

 afvise opgaver, der ligger uden for, hvad man beskæftiger sig med i faget  

 under henvisning til, at det kan blive vanskeligt for lærer og censor at  

 vurdere opgaven.
Den studerende vælger område efter drøftelse med faglæreren.
Vælges et  

 område, der ligger inden for det stof, som opgives til eksamen, skal opgavens  

 ordlyd stille krav, som går videre end behandlingen i det læste pensum.  

 Opgavetitlen skal formuleres således, at den dækker centrale afsnit af det  

 område, som den studerende har valgt at beskæftige sig med.
Titlen skal være  

 så fyldig, at den indeholder en vejledning til den studerende under  

 udarbejdelsen af besvarelsen og samtidig giver censor mulighed for at afgøre,  

 om den studerende har løst opgaven efter hensigten.
Titlen må ikke på forhånd være kendt af den studerende, men skal heller  

 ikke virke som en overraskelse.
Formuleringen skal ikke være så bred, at den  

 er uden eller næsten uden anvisninger på, hvad der kræves, og derved  

 overlader problemformuleringen til den studerende selv.
Erfaringsmæssigt er  

 det kun de færreste studerende, der er i stand til selv at disponere og  

 problematisere et større stofområde.
De fleste vil - stillet over for en  

 meget bred opgaveformulering - være tilbøjelige til kun at levere en oversigt  

 over emnet.
 Eksempel 1:
 Område: X-købings geografi.
 Titel: X-købings erhvervsudvikling i nyere tid.
 Kommentar:
En opgavetitel af denne type skal undgås, da den er for bred.
På den anden  

 side skal den heller ikke være så udførlig og indeholde så mange anvisninger,  

 at den i udpræget grad disponerer emnet og derved binder den studerende til  

 et af læreren fastlagt skema (jfr. eksempel 2).
 Eksempel 2:
 Område: X-købings geografi.
Titel: Opgaven skal omfatte en undersøgelse af X-købings forretnings-,  

 beboelses- og industrikvarterers placering og funktioner, samt en oversigt  

 over vurderingspriserne i 1973. Endvidere placering af offentlige  

 institutioner og andre servicefunktioner samt byens infrastruktur, fredede og  

 andre rekreative områder.
Som afslutning en kort oversigt over befolkningens  

 sammensætning og erhverv.
 Kommentar:
 En opgavetitel af denne type kan ikke anbefales, da formuleringen ikke  

 indeholder nogen problemstilling, og opgaven derfor kan besvares rent  

 beskrivende.
 Eksempel 3:
 Område: X-købings geografi.
Titel: Der ønskes en redegørelse for befolknings- og erhvervsudviklingen i  

 den nuværende X-købing kommune.
Der skal lægges vægt på forholdet mellem  

 udviklingen i X-købing by og de omliggende landdistrikter.
Foretag desuden en  

 sammenlignende analyse af serviceforsyningen i X-købing by og en mindre by  

 inden for den nuværende kommunegrænse.
 Kommentar:
 Formuleringen indeholder en klart afgrænset problemstilling, der giver den  

 studerende mulighed for at arbejde på flere niveauer og giver en rimelig  

 frihed til at disponere.
Opgavens udformning Udfra titlen opstilles en disposition.
Af dispositionen fremgår, hvordan  

 opgaven er opdelt, og hvordan de enkelte dele vægtes.
I indledningen kan man  

 gøre rede for sit valg af emne, evt. komme med en tolkning af titlen samt  

 gøre rede for materialets indsamling, karakter og anvendelse.
Man kan  

 endvidere fremhæve eventuelle hovedkilder og påpege vanskeligheder med  

 fremskaffelse af materiale til belysning af emnet.
Efter indledningen skal man i den egentlige besvarelse benytte sit  

 materiale til at besvare titlens problemstilling (evt. hoved- og  

 delproblemstillinger). Man skal herunder have øje for materialets muligheder  

 og svagheder.
Tekstens indhold kan uddybes ved anvendelse af illustrationer  

 (f.eks. tabeller, diagrammer, kort og billeder). Man skal være opmærksom på,  

 om der i opgaveformuleringen kræves anvendelse af bestemt materiale eller  

 teknik.
Konklusionen indeholder et kort resume af opgavebesvarelsen med  

 fremhævelse af eventuelle konklusioner.
Desuden vurderer man, i hvilket  

 omfang, man synes, det er lykkedes at besvare den stillede opgave.
Omfang Som en tommelfingerregel gælder det, at et omfang på mellem 15 og 20 A-4  

 sider med maskinskreven tekst er en rimelig størrelse.
Evaluering Bedømmelsen af opgaven baseres på en række overvejelser:
 1. Opgavens disponering.
a. er opgaven disponeret således, at titlen er besvaret? b. er de enkelte afsnit fyldestgørende behandlet i forhold til opgavens  

 titel? c. hvorledes er forholdet mellem indledningen, selve fremstillingen og  

 konklusionen? En konklusion, der i korte vendinger besvarer opgavetitlen, er  

 væsentlig.
 2. Selve fremstillingen.
a. er oplysningerne fremskaffet ved opslag i statistiske værker, ved  

 feltarbejde eller ved litteraturstudier, og er disse oplysninger bearbejdet  

 (f.eks. diagrammer, kort), således at de bidrager til en rimelig belysning af  

 problemstillingerne? b. er der sammenhæng i fremstillingen, således at de enkelte afsnit indgår  

 i en logisk helhed? c. er der foretaget en selvstændig udvælgelse og bearbejdelse af de  

 indsamlede oplysninger eller er der tale om en ukritisk gengivelse? d. anvendes geografiske begreber og teorier på naturlig måde i besvarelsen  

 eller tilfældigt og ubearbejdet? e. er der foretaget en vurdering og selvstændig stillingtagen til opgavens  

 problemstillinger? f. noteapparat/litteraturliste.
Er besvarelsen forsynet med henvisninger i  

 et sådant omfang, at det klart fremgår, på hvilket materiale besvarelsen  

 bygger? Det må understreges, at bedømmelsen af den større skriftlige opgave skal bero på et samlet skøn , hvori indgår alle de ovennævnte  

 forhold, samt at man ikke kan forvente eller kræve, at den større skriftlige  

 opgave hovedsageligt bevæger sig på de meget høje niveauer, såsom de  

 egentlige analyse- og synteseniveauer.
