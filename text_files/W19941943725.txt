Fikseret rente - Fikseret rente Referencer: LV 1994 S.F.1.4  S.F.1.5 og SL § 4 Sagens omstændigheder var følgende:
 Spørgsmål:
1. Vil hovedaktionæren i A A-S skulle beskattes af en fikseret  

 rente, såfremt han yder et rentefrit lån til selskabet? 2. ændrer det noget i besvarelsen af spørgsmål 1,  

 såfremt hovedaktionæren i stedet indfrier sin  

 kautionsforpligtelse for selskabets gæld, og således at hans  

 regreskrav mod selskabet ikke forrentes? Svar:
 Ad 1 og 2: Se sagsfremstilling og begrundelse.
 Sagsfremstilling og begrundelse:
Aktiekapitalen i A A/S udgør i alt nom. 300.000 kr.
Hele  

 aktiekapitalen ejes af hovedaktionærens hustru, der i selvangivelsen  

 for 1992 har optaget aktierne til kurs 75. Hovedaktionæren er  

 direktør for selskabet og medlem af bestyrelsen.
Hovedaktionæren  

 har i januar 1993 underskrevet kautions erklæring, hvorefter han over  

 for selskabets bank indestår som selvskyldnerkautionist for  

 beløb, selskabet skylder eller måtte komme til at skylde  

 banken.
Ifølge kautionserklæringen hæfter kautionisten  

 indbyrdes og sammen med låntageren solidarisk for det skyldige  

 beløb.
Efter det oplyste har banken ydet selskabet et lån  

 på ca. 3 mio. kr.
Selskabet har i de senere år haft  

 væsentlige driftsmæssige underskud.
 I løbet af året 1992 ændrede selskabet regnskabsprincip  

 til tilvækstprincippet f.s.v. angår beholdning af træer  

 på rod, hvilket medførte en ekstraordinær indtægt  

 på værditilgangen på beholdningen på 1.138.837 kr.  

 årets underskud var herefter 601.416 kr.
 Selskabets regnskabsmæssige egenkapital var pr. 31/12 1992 negativ  

 med 1.094.044 kr., mens den skattemæssige egenkapital pr. samme dato  

 var negativ med 917.088 kr.
Ifølge bogføringen var selskabets egenkapital pr. 30/6 1993  

 negativ med 1.712.527 kr.
De samlede aktiver udgjorde pr. 30/6 1993 3.068.916  

 kr., heraf en beholdning på heste og kreaturer til en værdi af  

 1,1 mio. kr. samt en beholdning af træer på rod og på lejet  

 grund til en værdi af 1,3 mio. kr.
 I tilfælde af selskabets ophør vil værdien af disse  

 aktiver reduceres yderligere.
Da selskabet er væsentligt insolvent, påhviler det  

 ifølge aktieselskabslovens § 69 a bestyrelsen at redegøre for  

 selskabets økonomiske stilling og om fornødent stille forslag  

 om foranstaltninger, der bør træffes, herunder selskabets  

 opløsning.
I den anledning påtænker hovedaktionæren  

 rentefrit at yde selskabet et lån/indfri sin kautionsforpligtelse.  

 Derved vil han få et tilgodehavende hos selskabet, som er af  

 begrænset værdi, idet selskabet p.t. er insolvent.
Ifølge  

 revisor forudsætter en videreførsel af selskabet, at  

 hovedaktionærens lån ikke forrentes; alternativet er konkurs.
Det  

 er af afgørende betydning for hovedaktionæren, at denne  

 disposition ikke efterfølgende medfører, at han bliver  

 beskattet af en fiktiv rente.
Underskuddet vil fremover blive søgt formindsket.  

 Hovedaktionæren kan ikke på nuværende tidspunkt  

 afgøre, om en del af det fremkomne tilgodehavende hos selskabet skal  

 eftergives.
Revisor anfører, at det er hans opfattelse, at et  

 rentefrit udlån til selskabet ikke er udtryk for indkomstforvridning,  

 idet en tilsvarende situation vil opstå, hvis selskabet opløses,  

 og hovedaktionæren indfrier sin kautionsforpligtelse.
Efter revisors  

 opfattelse er situationen helt identisk med forholdene i Landsskatterettens  

 kendelse af 1/4 1993, der er offentliggjort i TS Nyt 1993, 14, s. 678 samt i  

 TfS 1993, 249.
Den kommunale ligningsmyndighed er af den opfattelse, at selskabet ikke  

 kan anses for åbenbart insolvent.
Opgørelsen for tiden 1/1 1993  

 til 30/6 1993, der udviser et underskud på 618.483 kr., bør ikke  

 tillægges afgørende betydning, da selskabet bl.a. har  

 juletræskultur, hvorfra indtægten typisk kommer i sidste  

 halvår.
Ligningsmyndigheden finder, at Landsskatterettens ovenfor omtalte kendelse  

 adskiller sig væsentligt fra den her foreliggende situation, idet  

 selskabet fortsætter aktiviteterne i modsætning til det i  

 kendelsen omhandlede selskab, der var åbenbart insolvent og uden  

 aktivitet.
Ligningsmyndigheden finder, at det rentefri udlån til  

 selskabet skal ses i lyset af, at selskabet har underskud til  

 skattemæssig fremførsel, som efterhånden ikke vil kunne  

 udnyttes.
Af selskabets selvangivelse for skatteret 1993/94 fremgår, at  

 selskabet har uudnyttede skattemæssige underskud for tidligere år  

 på i alt 3.196.887 kr.
Ligningsmyndigheden finder, at det rentefri  

 udlån må anses for en unormal forretningsmæssig  

 disposition, og den manglende forrentning findes derfor at være udtryk  

 for indkomstforvridning.
Der bør fikseres en markedsrente, der i  

 mangel af andre holdepunkter vil kunne fastsættes til diskontoen plus 4  

 pct.
 Ligningsrådet skal udtale:
 Revisor har efterfølgende oplyst, at banken nu har stillet krav om,  

 at hovedaktionæren indfrier kautionsforpligtelsen, og at det derved  

 fremkomne tilgodehavende vil blive et anfordringstilgodehavende, der vil  

 blive afdraget i det omfang, det bliver muligt for selskabet.  

 Spørgsmål 1 anses herefter for bortfaldet.
Rådet bemærker, at hovedaktionærens tilgodehavende i  

 selskabet opstår ved indfrielse af et banktilgodehavende, for hvilket  

 hovedaktionæren hæfter ubegrænset, solidarisk og personligt  

 som selvskyldnerkautionist. hovedaktionæren har herefter et regreskrav  

 mod selskabet, og rådet finder, at hovedaktionæren må anses  

 for indtrådt i bankens fordring på selskabet.
Denne fordring er  

 efter sin art rentebærende.
Den påtænkte manglende  

 forrentning må anses for en unormal forretningsmæssig  

 disposition, der alene skyldes sammenfaldet mellem aktionærstatus og  

 kreditorstatus.
På baggrund af de foreliggende konkrete oplysninger om selskabets  

 forhold finder rådet imidlertid, at selskabet på nuværende  

 tidspunkt må anses for åbenbart insolvent.
Der vil  

 følgelig ikke være grundlag for at fiksere en rente, dersom  

 hovedaktionæren i en periode rent faktisk undlader at  

 indtægtsføre renter, som han ikke modtager fra selskabet, fordi  

 det pga. åbenbar insolvens er ude af stand til at betale renterne.  

 Tilsvarende udskydes rentefradragstidspunktet for selskabet, indtil betaling  

 rent faktisk sker.
Når (og hvis) selskabet ikke længere er insolvent, bør  

 henstanden med rentebetalingen ophøre.
Det samme gælder,  

 såfremt selskabet bliver i stand til at betale ydelser til  

 hovedaktionæren.
Hvis hovedaktionæren herefter fortsætter med at undlade at  

 opkræve renter hos selskabet, må det rentefri udlån til  

 selskabet antages at være udtryk for indkomstforvridning.
Der vil  

 derfor være fornødent grundlag for at beskatte  

 hovedaktionæren af manglende forrentning.
Det bemærkes, at der  

 skal opkræves/fikseres renter for hele perioden, dvs. også for  

 den periode, hvor der har været givet henstand med betalingen, og at  

 indbetalinger fra selskabet må anses for først at medgå  

 til dækning af samtlige skyldige renter, før der betales  

 afdrag.
