 I medfør af § 1, stk. 2, § 11, stk. 1, § 16 stk. 1 og 2 og § 18, stk. 2,  

 nr. 6 i lov nr. 289 af 27. april 1994 om videregående kunstneriske  

 uddannelsesinstitutioner under Kulturministeriet, fastsættes:
Almindelige bestemmelser § 1.  Operaakademiet er en kunstnerisk  

 uddannelsesinstitution under Det Kongelige Teater og Det Kongelige Danske  

 Musikkonservatorium, som har til formål at uddanne operasangere indtil det  

 højeste kunstneriske niveau.
 § 2.  Kulturministeriet er øverste  

 forvaltningsmyndighed for Operaakademiet.
 § 3.  Ansættelse og afskedigelse af  

 undervisningspersonale inden for de sceniske og dramatiske discipliner  

 foretages af chefen for Det Kongelige Teater.
 § 4.  Ansættelse og afskedigelse af ikke fastansat  

 undervisningspersonale inden for de musikalske discipliner foretages af  

 rektor for Det Kongelige Danske Musikkonservatorium.
Operaakademirådet og forstander § 5.  Operaakademiet ledes af Operaakademirådet, som  

 består af chefen for Det Kongelige Teater og rektor for Det Kongelige Danske  

 Musikkonservatorium.
Stk. 2.  Beslutninger i rådet forudsætter enighed, dog  

 kan et medlem træffe afgørelser i sager, når medlemmet skønner, at sagen ikke  

 tåler opsættelse.
En sådan beslutning skal snarest muligt forelægges det  

 andet medlem og kan omgøres, hvis enighed ikke opnås mellem medlemmerne.
 Stk. 3.  Rådet kan fastsætte regler for Operaakademiets  

 virksomhed, herunder bestemmelser om Operaakademiets undervisning, eksaminer  

 og optagelsesprøver, jf. bekendtgørelse nr. 193 af 23. marts 1995 om  

 uddannelserne ved musikkonservatorierne og Operaakademiet.
 Stk. 4.  Operaakademirådet træffer beslutning om  

 optagelse og relegering af studerende efter udtalelse fra forstanderen.
 § 6.  Under Det Kongelige Teater oprettes en stilling  

 som forstander for Operaakademiet.
 Stk. 2.  Operaakademirådet ansætter og afskediger  

 forstanderen.
 Stk. 3.  Forstanderen ansættes efter opslag.
Stk. 4.  Forstanderen varetager den daglige ledelse af  

 Operaakademiet.
Forstanderen deltager i Operaakademirådets møder uden  

 stemmeret.
Stk. 5.  Forstanderen varetager med ansvar over for  

 Operaakademirådet tilrettelæggelse og gennemførelse af undervisningen efter  

 de gældende bestemmelser.
Forstanderen skal i dette arbejde inddrage lærere  

 og studerende.
 Stk. 6.  Forstanderen afgiver indstilling til  

 Operaakademirådet i følgende sager:
 Stk. 7.  Forstanderen afgiver udtalelse til  

 Operaakademirådet om optagelse og relegering af studerende.
 Stk. 8.  Forstanderen afgiver indstilling til chefen for  

 Det Kongelige Teater, henholdsvis rektor for Det Kongelige Danske  

 Musikkonservatorium om ansættelse af ikke-faste lærere, jf. § 3 og § 4.
 Økonomi m.v.
§ 7.  Operaakademirådet fastsætter Operaakademiets  

 budget efter indstilling fra forstanderen.
Forstanderen har ansvaret for, at  

 det godkendte budget overholdes.
Forstanderen udarbejder årligt et regnskab  

 og en beretning for Operaakademiets virksomhed.
 Stk. 2.  Udgifterne ved driften af Operaakademiet  

 fordeles således mellem Det Kongelige Teater og Det Kongelige Danske  

 Musikkonservatorium:
Overgangs- og ikrafttrædelsesbestemmelser § 8.  Bekendtgørelsen træder i kraft den 1. juni 1997.
 Stk. 2.  Kongelig anordning nr. 5 af 6. januar 1956 om  

 oprettelse af et operaakademi som ændret ved anordning nr. 152 af 19. maj  

 1961 ophæves samtidig.
