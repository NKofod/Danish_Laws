Nr BSF 60 Forslag til folketingsbeslutning om nedsættelse af vederlag for  

 folkevalgte politikere m.v. (20 pct.s nedsættelse af vederlag, afskaffelse af  

 folketingsvederlag til ministre, der ikke er folketingsmedlemmer, og  

 afskaffelse af særpensioner) Fremsat af Behnke (FP) Pia Dahl (FP) Hugo Holm (FP) Kirsten Jacobsen (FP)  

 Jane Oksen (FP) den 3. februar 1989 Folketinget opfordrer regeringen til:
1) at fremsætte forslag til ændringer i folketingsvalgloven, loven om  

 vederlag og pension m.v. for ministre og den kommunale styrelseslov, således  

 at der sker en 20 pct.s nedsættelse af vederlagene til folketingsmedlemmer,  

 ministre, borgmestre, kommunale og amtskommunale udvalgsformænd, 2) at fremsætte forslag til ophævelse af § 2, stk. 3, i lov om vederlag og  

 pension m.v. for ministre, således at ministre, der ikke er medlemmer af  

 Folketinget, ikke fremtidig oppebærer et tillæg svarende til vederlaget for  

 folketingsmedlemmer ved siden af ministerlønnen, 3) at fremsætte forslag om, at de nævnte folkevalgte ikke skal tilkomme  

 anden skatteyderbetalt alderspension end den almindelige folkepension, og at  

 de, der oppebærer skatteyderfinansierede særpensioner, ventepenge etc.,  

 fortaber retten hertil i den periode, hvori de virker som  

 folketingsmedlemmer.
Bemærkninger til forslaget Almindelige bemærkninger Det bemærkes, at forslaget er en genfremsættelse af tidligere fremsatte  

 lignende forslag, jf. beslutningsforslag nr.
B 44 i folketingsåret 1976-77  

 (2. samling) (Folketingstidende 1976-77 (2. samling), forhandlingerne sp.  

 1810 og 4551, tillæg A sp. 4441), beslutningsforslag nr.
B 6, fremsat den 16.  

 oktober 1982, 1. behandling 26. oktober 1982 og 2. (sidste) behandling den  

 18. januar 1983 (Folketingstidende 1982-83, forhandlingerne sp. 1017 til og  

 med sp. 1031 og 4174, tillæg A sp. 779 og tillæg B sp. 823),  

 beslutningsforslag nr.
B 4 i folketingsåret 1983-84 (1. samling)  

 (Folketingstidende 1983-84 (1. samling), forhandlingerne sp. 299 og 1891,  

 tillæg A sp. 589) og beslutningsforslag nr.
B 109 i folketingsåret 1984-85  

 (Folketingstidende 1984-85, forhandlingerne sp. 6057 og 7541, tillæg A sp.  

 3563).
 Når Fremskridtspartiet finder det nødvendigt at genfremsætte nærværende  

 beslutningsforslag, hænger det sammen med den seneste debat om løntilbagegang  

 for befolkningen, rejst af statsministeren i hans nytårstale den 1. januar  

 1989.
Her blev det foreslået, at landets økonomiske situation bl.a. kan bedres  

 gennem løntilbagegang og skattelettelse.
Statsministeren foreslog en 10 pct.s  

 løntilbagegang.
 Fremskridtspartiet mener, at politikerne skal gå i spidsen for  

 befolkningen og vise den gode vilje, således at befolkningen kan se, at  

 politikerne virkelig agter at gå i gang med en løsning af landets økonomiske  

 problemer.
Tilhængerne af en forhøjelse af vederlag til folketingsmedlemmer bruger  

 det argument, at lønnen er mindre, end en faglært arbejder får.
Man glemmer  

 efter forslagsstillernes mening nogle væsentlige ting, at selv om lønnen blev  

 sat op med 37 pct., fik man jo ikke bedre kvalificerede medlemmer.
For vi vil  

 vove den påstand, at samtlige medlemmer af det høje Ting mener sig  

 kvalificeret.
Man glemmer de lange ferier, folketingsmedlemmerne har, man  

 glemmer frikortordningen samt fribilletter til teatre etc.
Man glemmer den  

 pension og efterlønsordning, folketingsmedlemmerne har.
 Fordi en borgmester, der har siddet i 8 år, er sikret livsvarig pension,  

 er det jo ikke ensbetydende med, at man skal udvide de særfordele til andre  

 grupper; tværtimod burde man afskaffe disse særfordele og indføre en ens  

 pensionsordning for alle som foreslået af Fremskridtspartiet.
 Man glemmer den skattefordel, som folketingsmedlemmerne har, man glemmer,  

 at der her i Folketinget er en række forhenværende ministre, der oppebærer  

 ministerpension, man glemmer de gode ben, man sidder og tildeler hverandre,  

 det være sig statsrevisorer, medlem af Radiorådet, kommitteret for  

 Hjemmeværnet, og man kunne nævne stribevis af andre givtige ben; endvidere  

 glemmer man, at det er den af folketingsflertallet førte politik, der har  

 bragt Danmark til afgrundens rand.
Man glemmer, at vi står foran en overenskomstsituation, hvor man  

 forlanger, at lønmodtagerne skal vise løntilbageholdenhed.
Endvidere glemmer  

 man, at det er en meget attraktiv og efterspurgt arbejdsplads.
Ved hvert  

 folketingsvalg står der 1.100 på spring for at komme ind.
Alle disse grunde  

 taler for at nedsætte lønnen med 20 pct.
Bemærkninger til de enkelte punkter ad 1 Denne del af forslaget indebærer en 20 pct.s nedsættelse af vederlagene  

 til ministre, folketingsmedlemmer, borgmestre m.fl.
Tilsvarende forslag har  

 tidligere været fremsat den 20. februar 1975 som F.
XII, se Folketingstidende  

 1974-75 (2. samling), forhandlingerne sp. 257, 2736 og 6362, tillæg A sp.  

 1201 samt tillæg B sp. 623.
En 20 pct.s lønnedgang vil virke psykologisk rigtigt.
Det Folketing, hvis  

 skiftende flertal i 20 år har ført ødslepolitik, bør nu over for befolkningen  

 vise sin vilje til at gå i spidsen med at spare på sig selv i disse for vort  

 land så trange økonomiske tider.
 Forslagsstillerne erindrer om, at indenrigsministeren den 23. juli 1982  

 udsendte et cirkulære til kommunerne, hvorefter der åbnedes mulighed for at  

 give udvalgsformændene en vis lønfremgang.
 Siden har ikke mindst Kommunernes Landsforening presset på for at få  

 vederlaget til kommunale politikere forhøjet endnu mere.
ad 2 Denne del af forslaget er et led i kampen mod den uskik, det er at give  

 løn for arbejde, der ikke udføres.
Det må være meningen, at det kun er de  

 personer, vælgerne har stemt på, der oppebærer vederlag som  

 folketingsmedlemmer.
 Efter de nugældende regler er virkningen den, at den minister, som ikke er  

 folketingsmedlem, ud over sine 28.515 kr. i ministerløn tillige får udbetalt  

 folketingsgagens grundbeløb, nemlig 25.891 kr.
ad 3 Her er tale om et trin på vejen til at indføre en solidarisk, ensartet og  

 forbedret folkepension.
Skriftlig fremsættelse Behnke (FP):
 Jeg skal hermed på forslagsstillernes vegne tillade mig at fremsætte:
 Forslag til folketingsbeslutning om nedsættelse af vederlag for  

 folkevalgte politikere m.v. (20 pct.s nedsættelse af vederlag, afskaffelse af  

 folketingsvederlag til ministre, der ikke er folketingsmedlemmer, og  

 afskaffelse af særpensioner).
(Beslutningsforslag nr.
B 60).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
