Landsskatteretskendelse af 13. august 2002 vedr.  

 Tinglysningsafgift for pantebrev oprettet i marts 2000 til afløsning af  

 ubenyttet pantebrev oprettet og afgiftsberigtiget i 1999 A A/Ss klage skyldes, at told- og skatteregionen  

 (Afgiftsmyndigheden) har truffet afgørelse om, at der i forbindelse med  

 tinglysning af et pantebrev oprettet den 10. marts 2000 ikke kan overføres  

 afgift fra et ubenyttet pantebrev oprettet og afgiftsberigtiget i 1999.  

 Yderligere tinglysningsafgift er herefter opgjort til 290.362,50 kr.
Det fremgår af sagens oplysninger, at klageren den 10. marts  

 2000 oprettede et pantebrev til B A/S på 21.000.000 kr. med pant i en  

 ejendom.  

 Pantebrevet blev anmeldt til tinglysning og tinglyst den 14. marts 2000.  

 Samme  

 dato blev pantebrevet afgiftsberigtiget med 1.400 kr., svarende til den faste  

 afgift efter tinglysningsafgiftslovens § 5, stk. 1. Pantebrevet blev oprettet  

 til afløsning af et pantebrev oprettet den 9. september 1999. Sidstnævnte  

 pantebrev på 21.000.000 kr. med pant i samme ejendom mellem samme parter blev  

 tinglyst den 4. oktober 1999 og blev samme dato stempelberigtiget med 55.050  

 kr., idet det stempelpligtige beløb i medfør af stempellovens 10, stk. 2, var  

 opgjort  

 til 3.590.000 kr.
Endvidere fremgår af sagens oplysninger, at lånet i henhold  

 til pantebrevet af 9. september 1999 aldrig har været udbetalt.
Dette  

 pantebrev  

 blev aflyst som ubenyttet den 22. maj 2000.
 På side 1 af pantebrevet af 10. marts 2000 er anført, at det af  

 hensyn til afgiftsberegningen erklæres, at pantebrevet afløser ubenyttet  

 pantebrev på 21.000.000 kr., tinglyst den 4. oktober 1999.
Afgiftsmyndigheden har ved den påklagede afgørelse fundet, at  

 der ved anmeldelsen af pantebrevet af 10. marts 2000 til tinglysning udløses  

 tinglysningsafgift med den fulde afgift efter tinglysningsafgiftslovens § 5,  

 stk. 1, idet regionen har fundet, at der ikke kan overføres afgift fra det  

 ubenyttede pantebrev.
Som begrundelse for afgørelsen har regionen anført, at  

 pantebrevet af 10. marts 2000 er omfattet af reglerne i  

 tinglysningsafgiftsloven, jf. lovens § 32, medens  

    

  

 pantebrevet af 9. september 1999 er omfattet  

 af reglerne i stempelloven, jf. denne lovs § 2. Tinglysningsafgiftsloven  

 finder  

 ikke anvendelse på sidstnævnte pantebrev, idet loven alene omfatter de  

 anmeldelser til tinglysning, som registreringsmyndigheden modtager fra og med  

 den 1. januar 2000, jf. tinglysningsafgiftslovens § 32, stk. 2, 1. pkt.
Da  

 det  

 ubenyttede pantebrev er omfattet af reglerne i stempelloven, finder  

 stempellovens § 62, stk. 1, nr. 3, anvendelse.
Af bestemmelsen fremgår, at  

 afgiftsfrihed ved ombytning af lån er betinget af, at det nye lån optages til  

 indfrielse af et lån med tilsvarende pant i samme ejendom.
Regionen har videre anført, at det som anført i bemærkningerne  

 til lovforslaget til tinglysningsafgiftsloven (lovforslag nr. 208 af 25.  

 marts  

 1999) (til § 5), nu er muligt at anse et lån for optaget til afløsning af et  

 tilsvarende lån, selvom lånet i henhold til det pantebrev, der skal afløses,  

 ikke er blevet effektueret.
Dette ændrer efter regionens opfattelse  

 imidlertid  

 ikke ved, at pantebreve oprettet i 1999 er omfattet af reglerne i  

 stempelloven,  

 hvorefter ombytning forudsætter, at betingelserne i stempellovens § 62, stk.  

 1,  

 nr. 3, er opfyldt.
Regionen er således ikke enig med klagerens advokat i, at  

 tinglysningsafgiftslovens § 5, stk. 2, finder anvendelse på alle ombytninger,  

 der finder sted efter tinglysningsafgiftslovens ikrafttræden den 1. januar  

 2000.
Regionen har tillige anført, at regionen ikke bestrider, at  

 stempelafgift er korrekt berigtiget for så vidt angår pantebrevet af 9.  

 september 1999. Pantebrevet af 10. marts 2000 er imidlertid ikke optaget til  

 indfrielse af et lån i henhold til pantebrevet af 9. september 1999, men er  

 alene optaget til afløsning af dette pantebrev.
Betingelserne i stempellovens  

 §  

 62, stk. 1, nr. 3, er dermed ikke opfyldt, og ombytningen er således ikke  

 afgiftsfri.
Regionen har endvidere fundet, at da lånet i henhold til det nu  

 aflyste pantebrev af 9. september 1999 ikke har været effektueret, kan der  

 ske  

 godtgørelse af ¾ af den betalte stempelafgift, jf. stempellovens § 29, stk.  

 1,  

 jf.
Skattedepartementets cirkulære nr. 159 af 31. juli 1969 med senere  

 ændringer, § 24, stk. 1, nr. 1, litra b.
Regionen har derfor indrømmet  

 stempelgodtgørelse med 40.387,50 kr.
 Regionen har herefter fastsat yderligere tinglysningsafgift,  

 inklusive forhøjet afgift efter tinglysningsafgiftslovens § 20, således:
Fast afgift, jf. tinglysningsafgiftslovens § 5, stk. 1 1.400,00 kr.
Variabel afgift, jf. tinglysningsafgiftslovens § 5, stk. 1 315.000,00 kr.
I alt 316.400,00 kr.
Betalt ved anmeldelse til tinglysning 1.400,00 kr.
Skyldig afgift ved anmeldelse 315.000,00 kr.
Forhøjet afgift, jf. tinglysningsafgiftslovens § 20 15.750,00 kr.
I alt 330.750,00 kr.
Modregning af stempelgodtgørelse 40.387,50 kr.
I alt 290.362,50 kr.
Klagerens advokat har over for Landsskatteretten nedlagt påstand  

 om, at pantebrevet af 10. marts 2000 er korrekt afgiftsberigtiget med den ved  

 anmeldelsen til tinglysning betalte afgift på 1.400 kr.
Til støtte for  

 påstanden har advokaten anført, at pantebrevet kan passere afgiftsfrit,  

 bortset  

 fra den faste afgift på 1.400 kr., idet pantebrevet er oprettet til at afløse  

 et lån med identisk hovedstol, mellem samme parter og med tilsvarende pant i  

 fast ejendom, jf. tinglysningsafgiftslovens § 5, stk. 2. Efter  

 tinglysningsafgiftsloven, der i overensstemmelse med bestemmelsen i lovens §  

 32  

 trådte i kraft den 1. januar 2000, er det fyldestgørende, at det nye lån  

 (pantebrev) afløser et tidligere lån (pantebrev). Der stilles ikke krav om,  

 at  

 det nye lån skal være optaget til indfrielse af det tidligere lån, jf. herved  

 bemærkningerne til lovforslaget til tinglysningsafgiftslovens § 5, stk. 2,  

 hvor  

 det udtrykkeligt er tilkendegivet, at det nu er muligt at anse det nye lån  

 for  

 optaget til afløsning af et tilsvarende lån, selvom lånet i henhold til det  

 pantebrev, der skal afløses, ikke er blevet effektueret.
Det er således  

 utvivlsomt, at et pantebrev, der ikke har været benyttet, også kan danne  

 grundlag for afgiftsfri låneomlægning.
Advokaten har videre anført, at han ikke er enig i regionens  

 opfattelse af, at reglen i den dagældende stempellovs § 62, stk. 1, nr. 3,  

 tillige finder anvendelse i det foreliggende tilfælde.
Efter advokatens  

 opfattelse må spørgsmålet om, hvorvidt det nye pantebrev kan passere  

 afgiftsfrit, bortset fra den faste afgift, afgøres udelukkende ved en  

 stillingtagen til, om de i tinglysningsafgiftslovens § 5, stk. 2, fastlagte  

 forudsætninger for afgiftsfrihed er til stede, idet det nye pantebrev  

 ubestridt  

 er omfattet af tinglysningsafgiftsloven, jf. lovens § 32, stk. 2. Advokaten  

 har  

 videre anført, at der ingen hjemmel er til at inddrage stempellovens regelsæt  

 i  

 vurderingen af, hvorledes et dokument, der er anmeldt til tinglysning efter  

 tinglysningsafgiftslovens ikrafttræden, skal behandles efter  

 tinglysningsafgiftsloven.
Ved den afgiftsmæssige bedømmelse af det nye  

 pantebrev består der følgelig intet grundlag for at hense til, hvad der ville  

 have været gældende, hvis det var den dagældende stempellov, der havde  

 reguleret forholdet.
Det er herved uden betydning, hvornår det pantebrev, der  

 afløses, er kommet til eksistens, idet der hverken efter ordlyden af eller  

 forarbejderne til bestemmelsen i tinglysningsafgiftslovens § 5, stk. 2,  

 stilles  

 krav om, at også det pantebrev, der afløses, skal være oprettet efter  

 tinglysningsafgiftslovens ikrafttræden.
Dette ville i øvrigt være i strid med  

 princippet i tinglysningsafgiftslovens § 32, stk. 3.
 Advokaten har endelig henvist til SKM 2002.85 LSR (TfS 2002.278  

 LSR), og har anført, at der heri ikke er lagt vægt på, hvornår de gamle  

 pantebreve var oprettet og afgiftsberigtiget.
Regionen har i anledning af klagen over for Landsskatteretten  

 blandt andet anført, at medmindre dokumentet i den konkrete situation er  

 omfattet af overgangsreglerne i tinglysningsafgiftslovens § 32, stk. 2, vil  

 et  

 dokument, der er oprettet før den 1. januar 2000, stadig være omfattet af  

 reglerne i stempelloven.
For at være omfattet af overgangsreglerne, skal  

 dokumentet være oprettet og korrekt afgiftsberigtiget senest den 31. december  

 1999 og anmeldt til tinglysning den 1. januar 2000 eller senere, jf.  

 bekendtgørelse nr. 25 af 17. januar 2000, § 10. Regionen har endvidere  

 henvist  

 til tinglysningsafgiftslovens § 32, stk. 3, og har anført, at hvis der efter  

 den 1. januar 2000 foretages ændringer i et dokument, der i øvrigt var  

 omfattet  

 af stempellovens regler, vil disse ændringer skulle afgiftsberigtiges efter  

 reglerne i tinglysningsafgiftsloven, og denne lov vil herefter finde  

 anvendelse  

 på dokumentet.
Såfremt der efter den 1. januar 2000 ikke er foretaget nogen  

 ændringer i et dokument, der i øvrigt er omfattet af reglerne i stempelloven,  

 vil det derimod fortsat være reglerne i stempelloven, der er gældende for  

 dokumentet.
Såfremt tinglysningsafgiftsloven også skal finde anvendelse i  

 denne  

 situation, skal det fremgå direkte af lovteksten, hvilket ikke er tilfældet.  

 Af  

 tinglysningsafgiftslovens § 32, stk. 3, fremgår derimod alene, at der ved  

 tinglysning af ændringer i et dokument, hvoraf der tidligere er betalt  

 korrekt  

 stempelafgift, eller som efter reglerne i stempelloven var helt eller delvist  

 afgiftsfri, skal det tidligere dokument anses som  

 afgiftsberigtiget efter  

 reglerne i tinglysningsafgiftsloven,  

    

  

 ikke som omfattet af reglerne i tinglysningsafgiftsloven.
Klagerens advokat har som kommentar hertil blandt andet anført,  

 at reglen i tinglysningsafgiftslovens § 32, stk. 3, tværtimod støtter hans  

 opfattelse, idet der netop ikke er foretaget ændringer i det tidligere  

 pantebrev.
Endvidere har advokaten anført, at regionen efter hans opfattelse  

 tillægger overgangsreglerne større vægt for det foreliggende tilfælde end  

 indholdet af reglerne kan begrunde.
Landsskatteretten  

 bemærker  

  

 , at det omhandlede pantebrev er anmeldt til tinglysning efter den  

 1. januar 2000, hvorfor der ved anmeldelsen til tinglysning udløses  

 tinglysningsafgift efter tinglysningsafgiftslovens § 5, stk. 1, jf. § 32,  

 stk.  

 2, 1 pkt.
Endvidere bemærker retten, at det omhandlede pantebrev tinglyses  

 til  

 sikkerhed for et lån, der optages til at afløse et lån med tilsvarende pant i  

 samme ejendom.
Retten finder herefter, at der kan foretages fradrag i det  

 afgiftspligtige beløb for det omhandlede pantebrev i henhold til  

 tinglysningsafgiftslovens § 5, stk. 2, idet det bemærkes, at de øvrige  

 betingelser angivet i tinglysningsafgiftslovens § 5, stk. 2, er opfyldt.  

 Retten  

 finder herved, at der ikke er grundlag for den af regionen opstillede  

 betingelse vedrørende det pantebrev, der afløses.
Den påklagede afgørelse  

 ændres i overensstemmelse hermed, og yderligere tinglysningsafgift ændres  

 derfor til 0.
