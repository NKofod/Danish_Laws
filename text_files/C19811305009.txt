 I medfør af § 62 i lov nr. 310 af 6. juni 1973 om levnedsmidler m.m. med  

 senere ændringer, jfr. § 1, stk. 2, nr. 1, i bekendtgørelse nr. 365 af 18.  

 juni 1974 om henlæggelse af opgaver og beføjelser til direktøren for Statens  

 levnedsmiddelinstitut og veterinærdirektoratet med senere ændringer, skal  

 veterinærdirektoratet herved meddele generel dispensation til virksomheder i  

 engros- og detailleddet fra bestemmelsen i levnedsmiddellovens § 26 om, at  

 færdigpakkede levnedsmidler ikke må sælges i pakningen efter udløbet af  

 sidste salgsdato eller holdbarhedstidens udløb således:
 at levnedsmidler som har, eller som må antages at have en holdbarhedstid  

 på over 12 måneder må forhandles indtil 1. januar 1985, uagtet  

 holdbarhedsfristen er overskredet.
 at levnedsmidler som har, eller som må antages at have en holdbarhedstid  

 på over 18 måneder må forhandles indtil 1. januar 1988, uagtet  

 holdbarhedsfristen er overskredet.
 Det er en betingelse for dispensationen, at forbrugerne på klar og  

 utvetydig måde (f.eks. ved særlig skiltning eller påklæbning af iøjnefaldende  

 strickers) gøres opmærksom på, at den af fabrikanten fastsatte  

 holdbarhedsfrist for det pågældende levnedsmiddel er overskredet.
 Det skal præciseres, at dispensationen ikke ændrer den enkelte virksomheds  

 ansvar i henhold til § 12 i levnedsmiddelloven.
 Dispensationen har virkning fra 1. marts 1981.
