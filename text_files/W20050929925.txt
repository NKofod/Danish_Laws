 Landsskatteretskendelse vedr. udgifter til renovering af fast  

 ejendom.
 Sagen drejer sig om succession efter  

 fusionsskattelovens § 8, stk. 1, i relation til fradrag for udgift til  

 renovering af en fast ejendom, som holdingselskabet har indskudt i selskabet  

 efter reglerne i fusionsskattelovens kapitel 5.
Landsskatterettens afgørelse Indkomståret 1999 og 2000 Skatteankenævnet har anset selskabet A  

 A/S for at have erhvervet en ejendom den 1. januar 1999, hvorfor de afholdte  

 udgifter vedrørende ejendommen ikke er godkendt som fradragsberettigede  

 vedligeholdelsesudgifter.
 Landsskatteretten ændrer den påklagede  

 ansættelse således, at selskabet A A/S anses for at have erhvervet ejendommen  

 den 1. maj 1978.
Den nærmere talmæssige opgørelse af de  

 fradragsberettigede udgifter vedrørende de omhandlede arbejder på ejendommen  

 overlades til ligningsmyndigheden, jf.
Landsskatterettens forretningsordens §  

 17, stk. 2.
Sagens oplysninger Ejendommen blev erhvervet den 1. maj  

 1978 af B, som bor i bygningen.
 B har fra 1. maj 1978 drevet firmaet Cs  

 Eftf. v/fabrikant D.
 Med virkning for 1. januar 1996 blev  

 selskabet A A/S stiftet efter reglerne om skattefri virksomhedsomdannelse.  

 Ved  

 omdannelsen blev hele den hidtil i personligt regi drevne virksomhed,  

 herunder  

 ejendommen overdraget til selskabet.
Pr. 1. januar 1999 har selskabet A A/S  

 skiftet navn til A Holding A/S.
Samtidig stiftes selskabet A A/S.
 Den 6. februar 1999 har Told- og  

 Skattestyrelsen givet tilladelse til skattefri aktieombytning, hvorved  

 samtlige  

 aktier i A A/S indskydes i holdingselskabet A Holding A/S, og aktionæren  

 vederlægges udelukkende med aktier, der udstedes i forbindelse med  

 ombytningen.
 Ifølge tilladelse fra Told- og  

 Skattestyrelsen af 16. juni 1999 er den omhandlede ejendom med virkning fra  

 1.  

 januar 1999 overført fra selskabet A Holding A/S til A A/S (herefter  

 selskabet)  

 efter reglerne om skattefri tilførsel af aktiver i fusionsskattelovens §§ 15  

 c  

 og 15 d.
I indkomståret 1999 har selskabet  

 afholdt udgifter til renovering af tag på bygningen.
Selskabet har i den  

 forbindelse selvangivet fradrag med 224.535 kr., svarende til 75 % af de  

 afholdte udgifter, idet selskabet har anset de resterende 25 % af udgifterne  

 for at være medgået til forbedring.
I indkomståret 2000 har selskabet  

 afholdt udgifter til bl.a. tag på en lagerbygning på ejendommen,  

 malerarbejde,  

 udskiftning af tæpper og renovering af kviste.
Selskabet har i den  

 forbindelse  

 selvangivet fradrag med 214.242 kr.
 Der er fremlagt faktura af 5. december  

 1999 vedrørende arkitektarbejde i forbindelse med tagomlægning pålydende  

 12.588,91 kr., faktura fra snedker & tømrer af 30. november 1999  

 vedrørende  

 udskiftning af tag på pakhus pålydende 221.319,09 kr. og faktura fra  

 murermester af 8. december 1999 pålydende 135.200 kr.
Skattemyndighedens afgørelse Den kommunale skattemyndighed har ikke  

 godkendt de af selskabet selvangivne fradrag, 224.535 kr. for indkomståret  

 1999  

 vedrørende renovering af tag og 214.242 kr. for indkomståret 2000 vedrørende  

 tagbeklædning, tagkonstruktion, maling af loft og vægge i 6 kontorer og  

 gangarealer, udskiftning af tæppebelægning samt renovering af kviste.
 I Landsskatterettens kendelse,  

 offentliggjort i SKM2002.173.LSR /TfS 2002.392, er der taget stilling til  

 omfanget af succession, og Landsskatteretten har udtalt, at det af  

 kildeskattelovens  

 § 33 C, stk. 2, fremgår, at der ved overdragelse med succession alene  

 succederes i relation til avanceopgørelsen og skattemæssige afskrivninger.  

 Herefter finder retten ikke, at der er hjemmel til i relation til spørgsmålet  

 om vedligeholdelse/forbedring at anse den pågældende skatteyder for at have  

 succederet.
 Da det både i fusionslovens § 8, stk. 1,  

 og i kildeskattelovens § 33 C, stk. 2, er positivt nævnt, at der succederes i  

 relation til avanceopgørelsen og skattemæssige afskrivninger, anses selskabet  

 forhold om vedligeholdelse/forbedring at være analog med forholdet i den  

 nævnet  

 kendelse.
 Selskabet anses således ikke at have  

 succederet i forholdet om vedligeholdelse/forbedring, hvorfor ejendommen i  

 den  

 forbindelse vil være at betragte som erhvervet den 1. januar 1999.
 Udgifter til renovering af tag anses  

 derfor ikke for fradragsberettigede vedligeholdelsesudgifter, da de ikke er  

 en  

 følge af almindelig slid og ælde i ejertiden, jf. statsskattelovens § 6, stk.  

 1, litra e, men derimod forbedringsudgifter, der skal aktiveres på  

 ejendommen.
Den  

 kommunale skattemyndigheds indstilling I forbindelse med sagens behandling ved  

 Landsskatteretten har den kommunale skattemyndighed afgivet en udtalelse til  

 klagen.
 Skattemyndigheden har i den forbindelse  

 anført, at det som udgangspunkt indstilles, at ansættelsen fastholdes.
Efterfølgende erfares det imidlertid ved  

 gennemgang af materiale indkaldt for indkomståret 2000, at det hverken af  

 regnskabet eller regningerne fremgår tydeligt, hvilken af bygningerne,  

 reparationerne  

 er foretaget på.
Reparationerne foretaget i 1999 vedrører således  

 lagerbygningen, som er en fredet bygning.
Dette betyder, at afholdte udgifter  

 i  

 1999 kan fratrækkes efter Ligningsrådets regningslinier anvist i SD-cirkulære  

 1982-14 om vedligeholdelsesfradrag vedrørende fredede bygninger, samt  

 ligningslovens § 15 K.
Klagerens påstand og argumenter Repræsentanten har nedlagt påstand om,  

 at selskabet skal anses for at succedere i moderselskabet A Holding A/S  

 anskaffelsestidspunkt  

 efter bestemmelsen i fusionsskattelovens § 8, stk. 1, i relation til  

 spørgsmålet om fradrag for vedligeholdelse, hvorfor der skal godkendes  

 fradrag  

 med 140.673 kr. vedrørende indkomståret 1999 og 179.845 kr. vedrørende  

 indkomståret 2000.
 Selskabet overtog den 1. januar 1999  

 ejendommen fra moderselskabet som et indskud efter reglerne om skattefri  

 tilførsels  

 af aktiver i fusionsskatteloven.
Selskabet afholdt i 1999 udgifter til  

 renovering af taget på ejendommen.
Selskabet har selvangivet 75 % af  

 udgifterne  

 hertil som vedligeholdelsesudgifter.
Den kommunale skattemyndighed bestrider  

 ikke udgiftens størrelse, og det bestrides heller ikke, at udgiften ville  

 være  

 fradragsberettiget som opsat vedligeholdelse, hvis den var afholdt af  

 moderselskabet  

 før den skattefrie tilførsel af aktiver.
 Selskabet succederer efter  

 fusionsskattelovens § 8 i det indskydende selskabs anskaffelsestidspunkt.  

 Dette  

 medfører, at der er adgang til fradrag for opsat vedligeholdelse i samme  

 omfang, som moderselskabet ville have haft fradrag for opsat vedligeholdelse.
Ordlyden af kildeskattelovens § 33 C,  

 stk. 2, begrænser direkte den skattemæssige succession til at omfatte  

 skattemæssige  

 afskrivninger og avanceopgørelse.
Landsskatteretten nåede derfor i  

 SKM2002-173-LSR /TfS 2002.392 ud fra en ordlydsfortolkning af § 33 C, stk. 2,  

 frem til, at der ikke er hjemmel til succession i bestemmelsen i relation  

 til,  

 om en udgift anses for en vedligeholdelsesudgift eller en forbedringsudgift.
Det fremgår derimod helt klart af  

 bestemmelsen i fusionsskattelovens § 8, stk. 1, at aktiverne hos det  

 modtagende  

 selskab behandles, som om de var anskaffet af dette på det tidspunkt, hvor de  

 er erhvervet af det indskydende selskab.
Der er således ikke hjemmel til at  

 begrænse omfanget af successionen efter § 8, stk. 1, til alene at omfatte  

 succession i relation til avanceopgørelse og skattemæssige afskrivninger.
 Den af skattemyndigheden citerede  

 kendelse omhandler udelukkende kildeskattelovens § 33 C, stk. 2, der primært  

 omhandler  

 succession i familieforhold.
 Der er således hverken i  

 fusionsskattelovens ordlyd eller ifølge praksis hjemmel til den af  

 skattemyndigheden  

 anlagte fortolkning af omfanget af den skattemæssige succession i relation  

 til  

 fusionsskattelovens § 8.
For så vidt angår det af  

 skattemyndigheden anførte bemærker repræsentanten, at de af skattemyndigheden  

 omtalte bestemmelser om fradrag vedrørende fredede ejendomme ikke kan finde  

 anvendelse, idet dette forudsætter, at der indhentes en erklæring fra  

 Bygnings-  

 og Fredningsforeningen.
Desuden er anvendelsen af ligningslovens § 15 K  

 fakultativ.
Landsskatterettens bemærkninger og  

 begrundelse Det lægges ved afgørelsen til grund som  

 ubestridt, at de omhandlede udgifter vedrører arbejder udført på ejendommen.
 Det lægges endvidere ved afgørelsen til  

 grund som ubestridt, at B har erhvervet den omhandlede ejendom pr. 1. maj  

 1978,  

 at A Holding A/S har erhvervet ejendommen pr. 1. januar 1996 fra B efter  

 reglerne om skattefri virksomhedsomdannelse, og at selskabet har fået tilført  

 ejendommen pr. 1. januar 1999 efter reglerne i fusionsskattelovens kapitel 5,  

 hvorfor fusionsskattelovens § 8 finder anvendelse, jf. § 15 d, stk. 2, 1.  

 pkt.
 Under henvisning til ordlyden af  

 fusionsskattelovens § 8, stk. 1, og den dagældende bestemmelse i  

 virksomhedsomdannelseslovens § 6 anses successionen efter disse bestemmelser  

 at  

 være en generel skattemæssig succession i anskaffelsestidspunktet for  

 overtagne  

 aktiver og derfor også succession i erhvervelsestidspunktet i relation til  

 ejertid for så vidt angår sondringen mellem forbedring og vedligeholdelse af  

 fast ejendom efter statsskattelovens § 6.
 Ved vurderingen af, om de omhandlede  

 udgifter er fradragsberettigede vedligeholdelsesudgifter eller  

 ikke-fradragsberettigede forbedringsudgifter skal selskabet A A/S herefter  

 anses for at have erhvervet ejendommen den 1. maj 1978.
Den påklagede ansættelse ændres derfor i  

 overensstemmelse med den nedlagte påstand for så vidt angår spørgsmålet om  

 erhvervelsestidspunkt.
Den nærmere talmæssige opgørelse af de  

 fradragsberettigede  

 udgifter vedrørende de udførte arbejder på den omhandlede ejendom overlades  

 til  

 ligningsmyndigheden, jf.
Landsskatterettens forretningsordens § 17, stk. 2.
