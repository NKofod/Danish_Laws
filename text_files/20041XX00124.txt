Skriftlig fremsættelse (17. november 2004) Familie- og  

 forbrugerministeren  

  

 (Henriette Kjær):
 Herved tillader jeg mig for Folketinget at fremsætte:
Forslag til lov om  

 ændring af lov om dagpenge ved sygdom eller fødsel (adoptionssøgendes ret til  

 dagpenge før modtagelsen af barnet) (Lovforslag nr.
L 121).
I forbindelse med behandlingen af lovforslag nr.
L 47 om den  

 fleksible barselorlov i foråret 2002 blev spørgsmålet om kommende adoptanters  

 ret til barseldagpenge i den periode, hvor de kommende adoptanter opholder  

 sig  

 i afgiverlandet for at modtage barnet, rejst.
På grund af tidspresset omkring  

 lovforslaget tilkendegav beskæftigelsesministeren i betænkningen til  

 lovforslaget, at der efterfølgende ville blive set nærmere på spørgsmålet.
 Der er indgået aftale mellem regeringen, Dansk Folkeparti og  

 Kristendemokraterne om at forbedre kommende adoptanters rettigheder, når de  

 opholder sig i afgiverlandet inden modtagelse af barnet.
Det foreslås derfor, at der i lov om dagpenge ved sygdom  

 eller fødsel indsættes en bestemmelse, så kommende adoptanter, der opholder  

 sig  

 i afgiverlandet med henblik på modtagelse af et barn, får ret til dagpenge i  

 op  

 til 4 uger.
Hvis perioden i afgiverlandet af myndighederne er fastsat til at  

 vare ud over 4 uger, eller hvis tidspunktet for modtagelsen bliver udskudt af  

 myndighederne på stedet, efter at de kommende adoptanter er ankommet, vil der  

 være mulighed for at forlænge dagpengeperioden yderligere i op til 4 uger.
 Det foreslås, at ændringen får virkning fra 1. januar 2005.
 Forslaget skønnes at medføre en merudgift for det offentlige  

 på 7,5 mio. kr. årligt.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
