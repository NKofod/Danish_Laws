 Statsskattedirektoratet skal hermed henlede ligningsmyndighedernes  

 opmærksomhed på nedenstående vejledende retningslinier for besøg på  

 landbrugsejendomme med husdyrhold, som er fastsat af Veterinærdirektoratet:
 "For at mindske risikoen for spredning af smitsomme husdyrsygdomme i  

 forbindelse med værden mellem landbrugsejendomme med husdyrhold henstiller  

 Veterinærdirektoratet, at enhver person uanset erhverv og ærinde ved besøg i  

 stalde overholder visse besøgsregler.
 Besøgende bør forud for besøg i en husdyrbesætning oplyse ejeren  

 (besøgsværten) om besøg i stalde med dyr inden for de sidste 48 timer.  

 Ejerens tilladelse bør foreligge, inden staldområdet betrædes.
 Besøgende bør være iført "besøgsbeklædning", som kan være:
- kedeldragt og støvler, som forefindes på ejendommen, eller - vaskbart overtrækstøj og støvler, som rengøres, inden ejendommen  

 forlades, eller - engangs-overtrækstøj og -fodtøj, som efterlades på ejendommen.
 Redskaber, værktøj m.m., som har været benyttet, må rengøres grundigt,  

 inden ejendommen forlades.
 Ved besøg bør fodergange, hvis dette er muligt, ikke betrædes, ligesom  

 berøring af dyr kun bør ske, såfremt det er påkrævet, og i givet fald bør  

 håndvask foretages, inden ejendommen forlades.
