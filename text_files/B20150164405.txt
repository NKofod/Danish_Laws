Bekendtgørelse om brug af det fælles europæiske udbudsdokument I medfør af § 149 og § 194, stk. 2, i udbudsloven, lov nr. 1564 af 15. december 2015, fastsættes:
 § 1. Ordregivere er forpligtet til at benytte den foreløbige version af det fælles europæiske udbudsdokument offentliggjort på Konkurrence- og Forbrugerstyrelsens hjemmeside, som foreløbigt bevis i henhold til udbudslovens § 148, stk. 1.
 Stk. 2. Stk. 1 finder også anvendelse i forbindelse med § 11 i bekendtgørelse nr. 1624 af 15. december 2015 om fremgangsmåderne ved indgåelse af kontrakter inden for vand- og energiforsyning, transport samt posttjenester bekendtgørelse, samt § 4 i bekendtgørelse nr. 1625 af 15. december 2015 om tildeling af koncessionskontrakter.
Ikrafttrædelsesbestemmelser § 2. Bekendtgørelsen træder i kraft den 1. januar 2016 og finder ikke anvendelse på udbud iværksat inden den 1. januar 2016.
