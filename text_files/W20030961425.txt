Landsskatteretskendelse af 24. februar 2003 vedr.
Fradrag for  

 moms  selskabs lejeudgifter til parkeringspladser Klagen vedrører told- og skatteregionens afgørelse om, at A A/S  

 (i det følgende selskabet) ikke har fradrag for moms af leje af  

 parkeringspladser.
Det fremgår, at selskabet lejer kontorlokaler i  

 ejendomskomplekset B.
Endvidere lejer selskabet parkeringspladser i  

 parkeringskælderen i ejendomskomplekset.
Både kontorlokalerne og  

 parkeringspladserne udlejes af B Ejendomsadministration.
 Det fremgår endvidere, at udlejer er frivillig momsregistreret  

 for udlejning af fast ejendom og har opkrævet moms af den samlede leje.  

 Selskabet har foretaget fradrag for momsen af de samlede lejeudgifter.
Efter det oplyste er der oprettet lejekontrakt for hver enkelt  

 parkeringsplads.
Der er fremlagt en kopi af en lejekontrakt, hvoraf fremgår,  

 at  

 ejendomsselskabet ved B Ejendomsadministration fra 1/7-1999 udlejer én  

 parkeringsplads på følgende vilkår:
§ 1 Parkeringspladsen anvises af udlejeren.
For parkeringen gælder  

 de af udlejeren til enhver tid fastsatte regler.
§ 2 Benyttelse af parkeringspladsen omfatter 24 timer på alle ugens  

 dage inklusive lørdage og søndage.
§ 3 Parkeringsafgiften udgør kr. 1.250,- + moms pr. måned.
For  

 perioden 1.7.99 til 30.9.99 er debiteret kr. 3.750,- + moms.
 Faktura for leje og stempel vedlægges.
 Kontrakten bedes returneret med underskrift.
 Herefter betales lejen kvartalsvis pr. den første i måneden før  

 hvert kvartal.
§ 4 Vognene henstår på pladsen for lejerens regning og risiko i  

 enhver henseende, og udlejeren påtager sig intet ansvar for tab, der skyldes  

 beskadigelser ved påkørsel, hærværk, dryp fra loftet eller anden årsag.
§ 5 Lejemålet kan af hver af parterne opsiges med 14 dages varsel  

 til en 1. i en måned.
 Misligholdelsen af kontrakten, såsom manglende betaling, misbrug  

 af udleveret kort til adgangskontrol, ikke overholdelse af trafikregulering  

 og  

 sikkerheds- og adgangsbestemmelser, parkering udenfor den tildelte P-plads  

 eller lignende, kan medføre øjeblikkelig ophævelse af lejemålet fra udlejers  

 side.
§ 6 Såfremt der foretages lovmæssige eller administrative indgreb  

 vedr. parkering af biler, som medfører merudgift for udlejer, kan dette beløb  

 opkræves ud over den aftalte parkeringsafgift.
§ 7 Stempelafgiften, der betales af lejeren er kr. 188,- § 8 Med sin underskrift kvitterer lejer samtidig for  

 adgangskontrolkort til parkeringsområderne. Selskabet har overfor Told- og Skatteregionen oplyst, at  

 lejemålene primært er benyttet til medarbejdernes biler, men også til enkelte  

 biler tilhørende virksomheden og som gæstepladser.
Parkeringspladserne blev  

 dog  

 ikke brugt til selskabets biler på gule plader.
 Selskabets repræsentant har herved forklaret, at  

 parkeringspladserne kun er mærket A, og at der er en pulje af medarbejdere  

   

 selskabets sælgere og andre, der har et meget udadvendt arbejde med mange  

 møder  

 uden for bygningen  der har adgang til at holde på pladserne, fordi  

 selskabet  

 har skønnet, at det er nødvendigt for udførelsen af deres arbejde.
 Efter det oplyste har selskabet i perioden fra 1. oktober 1995  

 til 31. december 2000 fratrukket 234.355 kr. som indgående moms vedrørende  

 leje  

 af parkeringspladser.
 Ved den påklagede afgørelse har told- og skatteregionen ikke  

 anset selskabet for berettiget til fradrag for moms af udgifter til leje af  

 parkeringspladser med 234.355 kr. for perioden fra den 1. oktober 1995 til  

 den  

 31. december 2000. Regionen har som begrundelse for afgørelsen henvist til,  

 at  

 udgifterne til leje af parkeringspladser er omfattet af momslovens § 42, stk.  

 1, nr. 7.
 Told- og skatteregionen har anført, at hos lejeren er lejen af  

 den faste ejendom, dvs. her parkeringspladserne, en driftsomkostning, der  

 alene  

 knytter sig til anvendelsen af bilen/bilerne, og at der derfor ikke er  

 fradragsret, når udgiften falder ind under momslovens § 42, stk. 1, nr. 7.
Momsnævnet har i to afgørelser nr. 941/86 og 942/86 afgjort, at  

 leje af parkeringspladser henregnes til bilers driftsomkostninger og at  

 virksomheden ikke har fradragsret for moms af udgifter hertil.
Afgørelserne  

 blev truffet under den dagældende bestemmelse i momslovens § 16, stk. 3,  

 litra  

 g, hvilken svarer til den gældende bestemmelse.
Told- og skatteregionen har endvidere anført, at i henhold til  

 6. momsdirektivs artikel 17, stk. 6, er medlemsstaterne berettiget til at  

 opretholde alle undtagelser fra fradragsretten, som var gældende i den  

 nationale lovgivning ved direktivets ikrafttræden.
Direktivet kan derfor ikke  

 anses at være  

    

  

 til hinder for en dansk  

 praksis, hvorefter fradrag nægtes.
Vedrørende afgrænsningen mellem hovedydelse og sekundær ydelse  

 har regionen henvist til EF-Domstolens dom i Card Protection Plan Ltd, sag  

 C-349/96, hvor domstolen henviser til, at afgrænsningen er afhængig af den  

 nationale rets konkrete bedømmelse af forholdet, idet det dog anføres, at en  

 ydelse skal anses som sekundær i forhold til en hovedydelse, når denne ydelse  

 ikke for kunderne udgør et mål i sig selv, men et middel til at udnytte  

 hovedydelsen på bedst mulige betingelser.
Med henvisning til de ovenfor  

 nævnte  

 momsnævnsafgørelser har regionen videre anført, at garageleje ikke i dansk  

 praksis er behandlet som en accessorisk ydelse i forhold til udleje af  

 bygningsfaciliteter som hovedydelse.
 Told- og skatteregionen har vedrørende EF-domstolens dom af 13.  

 juli 1989, Skatteministeriet mod Morten Henriksen, (sag C-173/88, herefter  

 Henriksen-sagen) anført, at dommen alene har taget stilling til udlejerens  

 momsmæssige stilling, men ikke direkte til lejerens momsmæssige stilling.
 Told- og skatteregionen har herudover anført, at formålet med  

 selskabets leje af parkeringspladserne primært er at dække medarbejdernes  

 private behov for parkeringspladser.
Told- og skatteregionen har endvidere anført, at der ikke er  

 grundlag for at sondre mellem biler ejet af en momspligtig virksomhed og  

 biler  

 ejet af den momsregistrerede virksomheds personale i relation til nægtelse af  

 fradrag for moms efter momslovens § 42, stk. 1, nr. 7, eller de tidligere  

 bestemmelser.
Regionen har herved henvist til den tidligere gældende momslovs  

 §  

 16, stk. 3, litra f, (lovforslag  

    

  

 af  

 7/12-1966 § 18, stk. 3, litra f) og bemærkningerne hertil, betænkning af  

 28/2-1973 vedrørende lov om ændring af merværdiafgiftsloven spalte 724ff,  

 samt  

 TfS 1997, 896 og TfS 1998, 605.
 Selskabets repræsentant har overfor Landsskatteretten nedlagt  

 påstand om, at selskabet er berettiget til at foretage fuldt fradrag for moms  

 af udgifter til leje af parkeringspladser.
 Repræsentanten har anført, at det afgørende spørgsmål i sagen  

 er, om der foreligger én samlet ydelse eller flere ydelser.
Repræsentanten har nærmere anført, at det følger af  

 Henriksen-sagen, at udlejning af parkeringspladser følger momsreglerne for  

 udlejning af ejendommen, når udlejningen af parkeringspladser sker i nær  

 tilknytning til den faste ejendom.
Det siges nærmere i præmis 15, at der er  

 tale om nær tilknytning, når de to lejeformål udgør én økonomisk transaktion.  

 Videre af præmis 16 følger, at dette er tilfældet, såfremt  for  

 det første   

 pladsen til parkering af køretøjer og den faste ejendom, der er bestemt til  

 andet brug, hører til samme bebyggelse, og såfremt  for det andet  

  begge de  

 nævnte ejendomme udlejes til den samme lejer af en og samme ejer.  

 Således  

 kommer EF-Domstolen til, at da der er tale om udlejning af hus med garage af  

 den samme udlejer, kan der ikke være tale om udlejning af et momsfrit hus og  

 en  

 momspligtig garage.
Der er tale om en samlet ydelse, nemlig momsfri udlejning  

 af et hus (inklusive garage).
Disse betingelser er opfyldt i sagen, idet lokaler og  

 parkeringspladser hører til den samme bebyggelse, nemlig ejendomskomplekset  

 B, og idet det er den samme udlejer, der udlejer lokaler som  

 parkeringskælder, nemlig B Ejendomsadministration.
Repræsentanten har nærmere  

 anført, at der endvidere ikke er hjemmel til at behandle ydelserne  

 forskelligt  

 i momsmæssig henseende afhængig af, om det er momspligten eller  

 momsfradragsretten, der er spørgsmålet.
Ydelserne kan således ikke skifte  

 karakter fra sælger/udlejer til køber/lejer, hvilket ville være i strid med  

 princippet om momsens neutralitet.
 Repræsentanten har endvidere anført, at momsnævnsafgørelserne  

 nr. 941/86 og nr. 942/86 må anses for at være i strid med Henriksen-sagen.
Vedrørende Card Protection Plan har repræsentanten anført, at  

 dommen tager stilling til, hvad der er afgørende for, om en transaktion i  

 forhold til momsreglerne består af en enkelt sammensat levering eller af to  

 eller flere uafhængige leveringer.
Af præmis 30 følger, at der er tale  

 om en  

 enkelt ydelse, hvor et eller flere elementer skal anses for at udgøre  

 hovedleveringen, mens omvendt et eller flere elementer skal anses for  

 sekundære  

 ydelser, der er afgiftsmæssigt stillet som hovedydelsen.
En ydelse skal anses  

 for sekundær i forhold til en hovedydelse, når den ikke for kunderne udgør et  

 mål i sig selv, men et middel til at udnytte hovedydelsen på den bedst mulige  

 måde. Repræsentanten har nærmere anført, at når der siges, at  

 sekundærydelsen  

 skal være stillet afgiftsmæssigt som hovedydelsen, må det gælde alle  

 afgiftsmæssige forhold.
Det vil sige, at det omfatter; hvorvidt den samlede  

 ydelse er momsfritaget eller ej, hvor beskatningsstedet er, samt om der er  

 fradragsret for den samlede ydelse.
Herudover har repræsentanten anført, at parkeringsfaciliteter  

 for en virksomheds medarbejdere i dag indgår som et integreret led i en  

 virksomhed.
Det er faciliteter, der får en virksomhed til at fungere, hvorfor  

 der ikke er tale om udgifter, der er til for at dække medarbejdernes private  

 behov.
Udgiften til parkeringsplads må betragtes som driftsudgifter for  

 virksomheden, hvorfor der er fuldt fradrag for momsen heraf, ligesom der er  

 fradrag for moms af udgifter til cykelstativ, kantine og garderobeskabe i  

 virksomheden.
Repræsentanten har yderligere anført, at de muligheder for svig,  

 der var baggrund for indførelsen af bestemmelsen om ikke at anerkende fradrag  

 for et køretøjs driftsudgifter i 1967, ikke er tilstede i den foreliggende  

 situation, hvor der er en lejekontrakt mellem lejer og udlejer.
Der er større  

 muligheder for svig, hvis selskabet skal sondre mellem, om de ansatte eller  

 kunder kommer i en hvidpladebil, hvor der ikke er fradrag, eller om der  

 tilfældigvis parkeres en gulpladebil, hvor der er fradragsret.
Repræsentanten har endvidere henvist til Vestre Landsrets dom af  

 22. januar 2002, hvor der anerkendtes fradrag for leje af et gods samt parken  

 omkring godset.
Det var godtgjort, at anvendelse af gods og park var strengt  

 erhvervsmæssigt begrundet.
Det er nærmere anført, at der ikke kan være  

 forskel  

 på, om et areal er udlagt til park eller til parkeringsplads.
I øvrigt må  

 udgiften være at sidestille med et cykelskur eller kantine, der i begge  

 tilfælde indgår som en generalomkostning for virksomheden.
Told- og Skattestyrelsen har indstillet, at told- og  

 skatteregionens afgørelse stadfæstes.
Styrelsen har til støtte herfor anført,  

 at det er irrelevant, om der er tale om én eller flere ydelser.
Det afgørende  

 er, at der er en positiv lovbestemmelse i momslovens § 42, stk. 1, nr. 7, som  

 udelukker fradragsret for moms af driftsudgifter til personmotorkøretøjer.  

 Det  

 er fast praksis, at driftsudgifter til personmotorkøretøjer omfatter udgifter  

 til parkeringspladser.
 Landsskatteretten  

 udtaler:
 Det fremgår af momslovens § 37, stk. 1, jf. § 56, stk. 3, at  

 registrerede virksomheder ved opgørelsen af afgiftstilsvaret som indgående  

 afgift kan fradrage afgiften efter denne lov for virksomhedens indkøb m.v. af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13.
Det følger af momslovens § 42, stk. 1, at virksomheder ikke kan  

 fradrage afgift af indkøb m.v., som vedrører (...) 7)anskaffelse og drift af personmotorkøretøjer, der er indrettet  

 til befordring af ikke mere end 9 personer, jf. dog stk. 4, 6 og 7.
Det fremgår af den tidligere gældende bestemmelse i momslovens §  

 16, stk. 3, (lov. nr. 102 af 31. marts 1967) Til den indgående afgift kan ikke medregnes afgiften af indkøb  

 mv. som vedrører ( ) f)Personbefordring, herunder anskaffelse og drift af  

 personmotorkøretøjer, samt hotelophold.
 Af bemærkningerne til den dagældende § 16 fremgår:
( ) Endelig er det foreslået, at der ikke kan fradrages afgift  

 vedrørende personbefordring, herunder anskaffelse og drift af  

 personmotorkøretøjer, samt hotelophold.
Uden en sådan bestemmelse ville det  

 med  

 hensyn til merværdiafgiften opstå tilsvarende vanskeligheder, som består med  

 hensyn til indkomstskatten ved afgrænsningen af den private kørsel fra  

 forretningskørselen.
Der ville endvidere blive tale om forskelsbehandling af  

 repræsentanter, der anvender eget motorkøretøj, og repræsentanter, der får  

 stillet bil til rådighed af firmaet.
For så vidt angår andre  

 befordringsudgifter bemærkes, at det normalt ikke vil være muligt for  

 virksomhederne at fremlægge dokumentation for den betalte afgift, og at det  

 ville være udelukket at sikre, at en bestemmelse om fradragsret ikke blev  

 misbrugt.
( ) Den nuværende formulering af momslovens § 42, stk. 1, nr. 7, har  

 baggrund i lovændring  

    

  

 af 21. marts 1973,  

 lov nr. 176, hvor bestemmelsen om fradragsbegrænsning vedrørende anskaffelse  

 og  

 drift af personmotorkøretøjer blev genindført som momslovens § 16, stk. 3,  

 litra g, hvorefter der ikke var fradrag for merværdiafgift af:
 Anskaffelse og drift af personmotorkøretøjer, der er indrettet  

 til befordring af ikke mere end 10 personer.
 Selv om momspligten vedrørende de omhandlede parkeringspladser  

 måtte være en følge af, at de udlejes sammen med erhvervslokaler, for hvilke  

 udlejer er frivilligt momsregistreret, finder Landsskatteretten ikke i de af  

 repræsentanten påberåbte EF-domme grundlag for at antage, at lejer af den  

 grund  

 har fradragsret for den samlede lejeudgift.
 Landsskatteretten finder, at parkeringsudgifter må anses som  

 udgifter til drift af personmotorkøretøjer som angivet i § 42, stk. 1, nr. 7.
Under hensyn til det anførte i forarbejderne til § 16, stk. 3, i  

 lov nr. 102 af 31. marts 1967, der er videreført i den nugældende momslov,  

 finder Landsskatteretten, at fradragsbegrænsningen i momslovens § 42, stk. 1,  

 nr. 7, omfatter virksomhedens udgifter til drift af både virksomhedens og  

 medarbejderens personmotorkøretøjer.
Landsskatten kan derfor tiltræde told-  

 og  

 skatteregionens afgørelse.
