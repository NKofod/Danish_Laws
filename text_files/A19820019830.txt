 (Ligningskommissionernes beslutningsdygtighed m.v.) VI  

 MARGRETHE DEN ANDEN, af Guds Nåde Danmarks Dronning, gør vitterligt:  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 281 af 8. juni 1977 om skattemyndighedernes organisation og om  

 klageadgang m.m. (Skattestyrelsesloven), som ændret ved lov nr. 267 af 27.  

 maj 1981, foretages følgende ændringer:
 1. § 1, stk. 1, affattes således:
"Skatteansættelsen af indkomst og formue foretages i kommunerne af en  

 ligningskommission, der vælges af kommunalbestyrelsen.
Kommissionens  

 medlemstal fastsættes i kommunens styrelsesvedtægt.
Medlemstallet skal være  

 ulige og skal udgøre mindst 5 og højst 15. Samtidig med valget til  

 ligningskommissionen udpeges for hvert medlem en stedfortræder, som kan  

 indkaldes, når et medlem har forfald." 2. § 1, stk. 5, affattes således:
"Stk. 5. Ligningskommissionen vælger en formand og 1 eller 2  

 næstformænd blandt kommissionens medlemmer.
Ligningskommissionen kan i  

 forbindelse med tilrettelæggelsen af den årlige ligning opdele sig i  

 besluttende led bestående af mindst 3 medlemmer, deriblandt formanden.
Ved  

 opdelingen skal de besluttende led så vidt muligt sikres en alsidig  

 sammensætning." 3. I § 1 indsættes efter stk. 5:
"Stk. 6. For at den samlede ligningskommission kan foretage nogen  

 ansættelse, skal mindst halvdelen af kommissionens medlemmer eller deres  

 stedfortrædere deltage i afgørelsen.
For at et besluttende led kan foretage  

 nogen ansættelse, skal mindst 3 medlemmer eller deres stedfortrædere deltage  

 i afgørelsen.
Formanden eller, hvor denne har forfald, en næstformand skal  

 deltage i alle afgørelser.
Ethvert medlem kan kræve en sag forelagt for den  

 samlede ligningskommission.
Stk. 7.  Ligningskommissionens afgørelser træffes ved  

 stemmeflerhed.
I tilfælde af stemmelighed er formandens eller, hvor denne har  

 forfald, næstformandens stemme afgørende.
Stk. 8.  Selv om ligningskommissionen er delt op i  

 besluttende led, har alle kommissionens medlemmer ret til at deltage i  

 ethvert møde.
Et medlem af ligningskommissionen kan over for formanden  

 fremsætte begæring om at få tilsendt indkaldelser til møder i besluttende  

 led, hvoraf han ikke selv er medlem.
De kommissionsmedlemmer, der ikke er  

 medlem af det besluttende led, har ikke stemmeret, men har ret til at udtale  

 sig." Stk. 6-9 bliver herefter stk. 9-12.
 4. I § 1, stk. 7, der bliver stk. 10, ændres  

 "stk. 6" til: "stk. 9".
 5. I § 3 affattes stk. 1 således:
"I tilfælde, hvor der foreligger behørig selvangivelse, skal  

 ligningskommissionen, forinden den foretager en ansættelse til et andet beløb  

 end selvangivet, give den skattepligtige lejlighed til at ytre sig skriftligt  

 eller ved mundtlig forhandling.
Den skattepligtige skal underrettes om den  

 påtænkte ansættelse og om begrundelsen for denne.
Har den skattepligtige ikke  

 inden en nærmere angiven frist benyttet sig af den anførte adgang til at ytre  

 sig, kan ligningskommissionen foretage ansættelsen uden yderligere  

 underretning.
Har den skattepligtige benyttet sig af sin adgang til at ytre  

 sig forud for ansættelsen, skal der gives underretning om den foretagne  

 ansættelse, om begrundelsen for denne og om klageadgangen efter § 4." 6. I § 3 indsættes som nyt stk. 2:
"Stk. 2. Foretager ligningskommissionen en ansættelse, uden at der  

 foreligger behørig selvangivelse, skal den skattepligtige underrettes om  

 ansættelsen, om begrundelsen for denne og om klageadgangen efter § 4." 7. I § 3 affattes stk. 2, der bliver stk. 3, således:
"Stk. 3. Ligningskommissionen kan bemyndige skatteadministrationen  

 til at foretage ansættelser på kommissionens vegne.
Afgørelser truffet efter  

 en sådan bemyndigelse kan af den skattepligtige indbringes for  

 ligningskommissionen efter reglerne i § 4." Stk. 3  bliver herefter stk. 4.
 8. § 4 affattes således:
"§ 4. Klage over en efter foranstående regler foretagen ansættelse  

 indgives til ligningskommissionen.
Klagen, der skal være skriftlig og  

 begrundet, skal være modtaget inden 4 uger efter, at der er givet vedkommende  

 underretning om den påklagede afgørelse, eller, hvor en sådan underretning  

 ifølge § 3, stk. 1, er undladt, efter modtagelsen af slutopgørelsen." 9. I § 8, stk. 6 og 7, ændres "§ 1, stk. 6"  

 til: "§ 1, stk. 9".
§ 2 Loven træder i kraft den 1. januar 1983.
Givet på Christiansborg slot, den 18.  

 maj 1982 Under Vor Kongelige Hånd og Segl MARGRETHE R.
/MOGENS LYKKETOFT Ingen.
