Genindtræden i sambeskatning   

 forretningsmæssig begrundelse A ApS og B ApS var indtil 1997 en del af en  

 koncern.
C ApS var moderselskab, og ejede 100% af aktiekapitalen i  

 datterselskaberne  

 A ApS, B ApS og D A/S.
 Som følge af forskellige ønsker om koncernens  

 fremtidige strategi valgte de to hovedanpartshavere i C ApS at opdele  

 koncernen  

 mellem sig, hvorefter C ApS og D A/S blev overdraget til den ene  

 anpartshaver,  

 medens A ApS og B ApS blev erhvervet af den anden anpartshaver.
 I forbindelse med denne opdeling af koncernen  

 udtrådte A ApS og B ApS af sambeskatningen.
 Rådgiver anfører i sin anmodning, at der hermed  

 var en forretningsmæssig begrundelse for, at sambeskatningen måtte ophøre.
Rådgiver anfører endvidere, at det som følge af  

 underskud i henholdsvis A ApS og B ApS findes hensigtsmæssigt, at der  

 etableres  

 sambeskatning mellem disse selskaber.
Selskaberne anvender bl.a. samme  

 lejemål,  

 og der foretages intern afregning af selskabernes anvendelse af  

 fællesfaciliteter.
Høring af den skatteansættende myndighed Kommunen udtaler, at moderselskabet i  

 selvangivelsen for indkomståret 2003 har tilkendegivet, at der ønskes  

 sambeskatning  

 med datterselskabet, og at der er opgjort en sambeskattet indkomst.
 Kommunen anfører endvidere, at selskaberne indtil  

 indkomståret 1997 var søsterselskaber og sambeskattet med det fælles  

 moderselskab C ApS.
 Endelig er kommunen af den opfattelse, at der er  

 tale om en ny sambeskatning, hvorfor anmodningen ikke skal forelægges  

 Ligningsrådet.   

 Kommunen er dog - under forudsætning af, at der fra indkomståret 2003 kræves  

 tilladelse til genindtræden i sambeskatning - enig med Told- og  

 Skattestyrelsen  

 i, at såvel det oprindelige ophør som genindtræden i sambeskatning må anses  

 for  

 forretningsmæssigt begrundet, og at anmodningen kan imødekommes.
Den regionale told- og skattemyndigheds  

 indstilling Den regionale told- og skattemyndighed udtaler, at  

 regionen ingen indvendinger har mod, at der gives tilladelse til fornyet  

 sambeskatning.  Såvel oprindelig udtræden som genindtræden findes  

 forretningsmæssigt  

 begrundet jf. sambeskatningsvilkår 1.3. Sambeskatning kan derfor meddeles med  

 virkning fra 2003, idet anmodning af d. 25. maj 2004 er rettidig  

 indgivet, jf. sambeskatningsvilkår 1.4.
Told- og Skattestyrelsens indstilling Af TSS-cirkulære  

  

 2004-42  

  

 om sambeskatning af  

 selskaber mv. fremgår af betingelse 1.3, at fornyet sambeskatning efter at  

 selskaberne selv har foranlediget en tidligere sambeskatning ophævet kun  

 tillades, hvis denne ophævelse samt genindtræden er forretningsmæssigt  

 begrundet.
I nærværende tilfælde findes ophør såvel som genindtræden i  

 sambeskatning at være forretningsmæssigt  

 begrundet.
Det bemærkes, at enhver genetablering af  

 sambeskatning mellem to tidligere sambeskattede selskaber som altovervejende  

 hovedregel betragtes som en fornyet sambeskatning.
Dette udgangspunkt finder  

 anvendelse, uanset om de tidligere sambeskattede selskabers indbyrdes  

 placering  

 er ændret i perioden mellem den tidligere og den senere sambeskatning, jf.  

 TfS  

 2000, 1001 LR.
Dette gælder således også, selvom det ultimative moderselskab  

 i  

 den senere sambeskatning er et andet end moderselskabet i den tidligere  

 sambeskatning, jf.  

  

 SKM2004.339.LR  

.
 Ligningsrådet  

  

 tiltræder Told- og Skattestyrelsens indstilling.
