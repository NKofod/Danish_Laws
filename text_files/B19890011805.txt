 I henhold til §§ 4, 5 og 6, § 62 a, stk. 5, nr. 1 og 2, og stk. 7, samt §  

 83, stk. 3 i lov om miljøbeskyttelse, jf. lovbekendtgørelse nr. 85 af 8.  

 marts 1985, med de ændringer, der følger af lov nr. 329 af 4. juni 1986, lov  

 nr. 925 af 19. december 1986, lov nr. 355 af 13. maj 1987 og lov nr. 392 af  

 10. juni 1987 fastsættes:
Område § 1.  Bekendtgørelsen omfatter affaldsbortskaffelse,  

 der ikke er reguleret af anden lovgivning.
 Stk. 2.  Bekendtgørelsen omfatter ikke restprodukter fra  

 elkraftværker.
 Stk. 3.  Bekendtgørelsen omfatter ikke affald, der  

 indsamles i henhold til følgende bekendtgørelser:
Indsamlingsordninger § 2.  I bebyggelser, hvor der til stadighed eller  

 periodisk bor mere end 1000 indbyggere, skal kommunalbestyrelsen iværksætte  

 indsamling af dagrenovation fra husholdninger og dagrenovationslignende  

 affald fra virksomheder, herunder institutioner, kantiner og restauranter.
 Stk. 2.  I andre områder kan kommunalbestyrelsen  

 iværksætte indsamling af det i stk. 1 nævnte affald.
 Stk. 3.  Ved dagrenovation forstås affald, der naturligt  

 forekommer fra husholdninger, bortset fra haveaffald og storskrald.
 Stk. 4.  Kommunalbestyrelsen kan bestemme, at  

 dagrenovationslignende affald fra virksomheder m.v. ikke skal være omfattet  

 af indsamlingsordningen.
 § 3.  Kommunalbestyrelsen kan iværksætte  

 indsamlingsordninger eller andre fælles ordninger for andet affald end  

 dagrenovation, herunder særskilt indsamling af enkeltfraktioner.
§ 4.  Når en kommunal ordning er iværksat, er enhver  

 husejer, virksomhed, institution m.v. forpligtet til at benytte ordningen og  

 herfor betale det af kommunalbestyrelsen fastsatte gebyr.
Med husejere  

 sidestilles ejere af ubebygget grund, når der på denne fremkommer affald af  

 ikke ubetydeligt omfang.
Stk. 2.  I det i § 14 omhandlede affaldsregulativ kan  

 kommunalbestyrelsen fastsætte bestemmelser om tilladelse til kompostering af  

 affald på ejerens egen grund.
Husejere, virksomheder, institutioner m.v., der  

 følger reglerne om kompostering af affald er ikke forpligtet til at benytte  

 en indsamlingsordning for så vidt angår den del af affaldet, der komposteres.
 § 5.  I tilfælde, hvor en husejer, virksomhed,  

 institution m.v. ikke er omfattet af en kommunal ordning, påhviler det  

 kommunalbestyrelsen at anvise denne en bortskaffelsesmulighed, jf. § 7.  

 Husejeren, virksomheden, institutionen m.v. skal benytte den anviste  

 bortskaffelsesmulighed, jf. § 9.
 § 6.  Opbevaring og bortskaffelse, herunder transport  

 af affald skal ske på hygiejnisk og miljømæssig forsvarlig måde.
Anvisningspligt § 7.  Kommunalbestyrelsen kan anvise  

 bortskaffelsesmulighed for det af bekendtgørelsen omfattede affald, der  

 frembringes i kommunen.
 Stk. 2.  Fra 1. januar 1990 skal kommunalbestyrelsen  

 anvise bortskaffelsesmulighed for det i stk. 1 nævnte affald.
 Stk. 3.  Anvisning skal ske til virksomheder eller  

 anlæg, der modtager affald med henblik på genanvendelse, eller til  

 virksomheder eller anlæg, der modtager affald til deponering eller  

 behandling, herunder forbrænding.
 § 8.  Kommunalbestyrelsen påser, at virksomheder m.v.  

 bortskaffer affaldet i overensstemmelse med kommunalbestyrelsens anvisning.
 Stk. 2.  Kommunalbestyrelsen kan pålægge virksomheder at  

 afgive alle oplysninger vedrørende affaldsbortskaffelsen, herunder oplysning  

 om de af virksomheden eventuelt anvendte transportvirksomheder.
 Stk. 3.  Kommunalbestyrelsen kan pålægge de i § 7, stk.  

 3 nævnte virksomheder eller anlæg at afgive alle oplysninger om modtaget  

 affald, herunder oplysning om hvilke affaldstyper og hvilke mængder, der er  

 modtaget, fra hver enkelt virksomhed.
 Stk. 4.  For tilsyn og håndhævelse gælder i øvrigt  

 reglerne i miljøbeskyttelseslovens kap. 7.
Benyttelsespligt § 9.  Husejere, virksomheder, institutioner m.v. er  

 forpligtet til at benytte de af kommunalbestyrelsen anviste  

 bortskaffelsesmuligheder.
 Stk. 2.  Husejere, virksomheder, institutioner m.v. skal  

 over for kommunalbestyrelsen godtgøre, at affaldet er bortskaffet i  

 overensstemmelse med kommunalbestyrelsens anvisning.
Affaldets sammensætning § 10.  Kommunalbestyrelsen kan pålægge en virksomhed  

 at afgive oplysninger om og prøver af affald.
 Stk. 2.  Kommunalbestyrelsen kan pålægge virksomheder at  

 foretage undersøgelser af affaldets miljøpåvirkning ved behandling og  

 bortskaffelse.
 § 11.  Kommunalbestyrelsen kan stille krav til  

 virksomheder om affaldets sammensætning, herunder om sortering og rensning af  

 affald.
 § 12.  Ved væsentlige ændringer i affaldets mængde,  

 sammensætning eller egenskaber påhviler det virksomheden straks at give  

 kommunalbestyrelsen underretning herom.
Andre bestemmelser § 13.  Kommunalbestyrelsen kan med henblik på  

 forebyggelse af ulemper meddele husejere, virksomheder, institutioner m.v.  

 påbud om opbevaring, oplagring m.v. af affald.
§ 14.  Kommunalbestyrelsen fastsætter i et regulativ  

 de nærmere regler om indsamlingsordningens omfang og tilrettelæggelse,  

 herunder om beholdertyper, antal af beholdere, anbringelse af beholdere,  

 anvendelse, fyldning, renholdelse og tømning.
Endvidere kan  

 kommunalbestyrelsen i regulativet fastsætte regler om den øvrige  

 bortskaffelse af affald.
 Stk. 2.  I regulativet kan fastsættes bestemmelser om  

 gebyrer for affaldsbortskaffelse.
 Stk. 3.  Regulativet skal bekendtgøres i de lokale  

 aviser, der har almindelig udbredelse i kommunen, eller i øvrigt på den på  

 stedet almindeligt anvendte måde.
 § 15.  Kommunalbestyrelsernes afgørelser kan ikke  

 indbringes for højere administrativ myndighed.
Straffe- og ikrafttrædelsesbestemmelser § 16.  Medmindre højere straf er forskyldt efter den  

 øvrige lovgivning straffes med bøde den, der Stk. 2.  Straffen kan stige til hæfte eller fængsel i  

 indtil 1 år, hvis overtrædelse er begået forsætligt eller ved grov  

 uagtsomhed, og hvis der ved overtrædelsen er voldt skade på miljøet eller  

 fremkaldt fare derfor eller opnået eller tilsigtet en økonomisk fordel for  

 den pågældende selv eller andre, herunder ved besparelser.
 Stk. 3.  For overtrædelse, der begås af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 Stk. 4.  Er overtrædelsen begået af en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges amtskommunen, kommunen eller det kommunale  

 fælleskab bødeansvar.
 Stk. 5.  I forskrifter, der udstedes af  

 kommunalbestyrelsen i medfør af denne bekendtgørelse, kan der fastsættes  

 straf af bøde.
 § 17.  Bekendtgørelsen træder i kraft den 15. marts  

 1989.
 Stk. 2.  Samtidig ophæves kapitel 4.1. og 4.4. i  

 bekendtgørelse nr. 664 af 16 december 1982 af reglement om miljøbeskyttelse.
