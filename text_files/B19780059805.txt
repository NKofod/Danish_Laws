 I medfør af §§ 21, 24, 25, 28, 29, 41, 43, 44, 55 og 63 i lov nr. 310 af  

 6. juni 1973 om levnedsmidler m.m. fastsættes følgende:
 § 1.  Denne bekendtgørelse omhandler levnedsmidler  

 bestemt til en særlig ernæring.
 Stk. 2.  Ved levnedsmidler bestemt til en særlig  

 ernæring forstås levnedsmidler, som på grund af deres særlige sammensætning  

 eller den særlige måde, hvorpå de er fremstillet, klart adskiller sig fra  

 almindelige levnedsmidler, er egnede til det angivne ernæringsmæssige formål  

 og forhandles på en sådan måde, at det fremgår, at de er egnede til dette  

 formål.
 Stk. 3.  En særlig ernæring skal opfylde særlige  

 ernæringsbehov:
 Stk. 4.  Bekendtgørelsen omfatter ikke levnedsmidler  

 bestemt til en særlig ernæring, for hvilke specielle regler er gældende.
 § 2.  Levnedsmidler bestemt til en særlig ernæring må  

 kun sælges færdigpakkede.
 § 3.  Levnedsmidler bestemt til en særlig ernæring  

 skal være mærket med følgende oplysninger:
 Såfremt energiværdien er mindre end 50 kJ (12 kcal) pr. 100 g eller 100 ml  

 af varen, som den sælges, kan den i stedet forsynes med en oplysning herom.
 Stk. 2.  De angivelser, der er fastsat i stk. 1, skal  

 være anført på dansk.
 § 4.  Statens levnedsmiddelinstitut kan fastsætte  

 regler om gennemførelse af kontrollen med de af denne bekendtgørelse  

 omfattede levnedsmidler, herunder regler om prøveudtagning og om hvilke  

 analysemetoder, der skal anvendes.
 § 5.  Overtrædelser af bestemmelserne i denne  

 bekendtgørelse straffes i henhold til § 63, stk. 2 og 3, i lov om  

 levnedsmidler m. m. med bøde eller hæfte.
 § 6.  Bekendtgørelsen træder i kraft den 21. december  

 1979.
 Miljøministeriet, den 28. november 1978.
 Ivar Nørgaard.
 /Gertrud Goldschmidt.
