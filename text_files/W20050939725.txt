 Pressenævnet  

 bemærkede indledningsvis, at det tilkommer redaktøren af et massemedie at  

 redigere mediet og herunder beslutte, hvad der bringes i mediet.
 For så  

 vidt angår kommentaren Et liberalt lyspunkt, var det nævnets  

 opfattelse, at  

 der var tale om et debatindlæg på linje med læserbreve, kronikker og  

 lignende.  

 Indholdet af indlægget må derfor tages som udtryk for den pågældende  

 journalists egne synspunkter, og Pressenævnet fandt ikke, at bladet havde  

 tilsidesat god presseskik ved at bringe indlægget.
Nævnet  

 fandt i øvrigt, at de tilkendegivelser, som klagere i henhold til den  

 fremsendte cd-rom udtalte på kommunalbestyrelsesmødet, ikke fremstod  

 forvanskede i artiklen Løsgænger har valgplaner.
Nævnet fandt  

 derfor, at  

 bladet heller ikke på dette punkt eller i forbindelse med artiklen i øvrigt  

 havde  

 tilsidesat god presseskik.
Kendelse  

 fra Pressenævnet i sag 2004-6-134 [K1] og [K2] har klaget til Pressenævnet over en artikel og et  

 indlæg bragt i Hvidovre Avis, idet de mener, at god presseskik er tilsidesat.
Den 24. november 2004 bragte Hvidovre Avis på debatsiden Ugens  

 kommentar et indlæg fra en af avisens journalister.
Indlægget havde  

 overskriften  

  

 Et liberalt lyspunkt  

  

 og  

 følgende ordlyd:
[A] er blevet spidskandidat for Venstre, og i konsekvens heraf  

 har både [K1] og [K2] meldt sig ud af partiet.
De to mener, at [A] er  

 belastet  

 af sin fortid som socialdemokrat.
Men dette klodsede forsøg på at stigmatisere [A] tjener ikke den  

 liberale sag.
Og analysen er fejlagtig.
For [A] er reelt det længe ventede  

 liberale lyspunkt for Venstre, der har fået så god kontakt med danskerne via  

 en  

 midtsøgende kurs.
Og hvad kan da være bedre end at få en tidligere  

 topplaceret  

 socialdemokrat til at sætte lokal turbo på en liberal midterpolitik? Midterpolitik er nemlig ikke lige dét, som [K1] og [K2] står for  

 i byrådet.
De har tværtimod ført en udpræget ideologisk linie med forslag om  

 barokke besparelser på rådhuset, lukning af biblioteker og meget andet  

 gammel-liberalt stof, som skræmmer den almindelige befolkning.
[A] står for en nyliberal kurs med demokrati, fællesskab og  

 fremgang for Hvidovre i centrum.
Samtidig har han meldt ud, at private  

 dagsordener vil blive ignoreret.
Og på det punkt er han i radikal modsætning  

 til [K1] og [K2]. [K1] og [K2], som netop fremturer med private dagsordener i  

 form af personlig fornærmethed over, at Venstres medlemmer har læst på  

 lektien  

 og har tilladt sig at effektuere det bedste strategiske træk.
Og det træk er iværksæt med [A].
Fordi han  udover er forestå  

 en begyndende midterkurs  er den hidtil eneste oppositionsfigur, der  

 bare  

 tilnærmelsesvist kan matche borgmesterens folkelige appel og stærke  

 kommunikative evner.
Men Venstre får svært ved at erobre den politiske midterbane i  

 Hvidovre  en bane, som allerede er besat af borgmesteren.
Så med mindre  

[A]  

 kan tilføre sin velfærdspolitik en ny dimension  såsom at løfte  

 integrationen  

 af nyetniske danskere  så bliver valget afgjort på person-spørgsmålet.  

 Hvem  

 har vælgerne tillid til vil skabe mest tryghed for flest? Kan [A] erobre  

 sympatien for sin person, er udsigten til at hugge nogle mandater fra den  

 øvrige opposition positiv. Den 1. december 2004 bragte bladet endvidere en artikel med  

 overskriften  

  

 Løsgængeren har  

 valgplaner.
Artiklen havde underrubrikken [K2] vil ikke  

 afvise, at han  

 stiller op til kommunalvalget som såkaldt ægte liberal og  

 følgende ordlyd:
 - Jeg har fået uroligt mange positive tilkendegivelser, og vil  

 ikke afvise, at jeg går i valgkamp som ægte liberal.
Det sagde [K2] på byrådsmødet i tirsdags, da han forklarede,  

 hvorfor han og [K1] har brudt med Venstre.
Et brud, som på overfladen er  

 udløst  

 af, at den midtsøgende [A] er Venstres nye spidskandidat.
Men også handler  

 om,  

 at [K1] og [K2]  i flok med knap titusind andre personer, der har meldt  

 sig ud  

 af Venstre over hele landet  har fået nok af, at Venstres midterlinie  

 svækker  

 den liberale identitet.
 - Det er en trist løsning, men nødvendig, sagde [K2] i byrådet  

 om det ideologiske brud.
 Bruddet blev dog tolket knap så ideologisk, og lang mere personligt,  

 af [K1].
- Jeg har fulgt [A]s politiske karriere fra de konservative,  

 over socialdemokraterne til Venstre.
Og jeg kan ikke være på samme hold som  

 ham,  

 uanset om jeg er nummer ét, to eller tre, forklarede [K1] om [A], som han har  

 været partikammerat med i tre år.
 [K1]s syn på [A] blev ikke kommenteret af det tilbageværende  

 Venstre-medlem i byrådet, [B]. [B] fastholdt et ideologisk syn på bruddet.
Tørre tårer - Jeg er uenig med [K1] og [K2] om sagen, det vil sige om  

 hvordan vi fremover skal føre liberal politik, sagde [B], der har været glad  

 for det tætte samarbejde med [K1] og [K2].
Et samarbejde han håber på kan  

 fortsætte mellem Venstre og de to løsgængere i den resterende byrådsperiode.
 Også [C] fra Hvidovrelisten udtrykte håb om et fortsat godt  

 samarbejde med de to løsgængere.
 Derimod kommenterede hverken Dansk Folkeparti, Liste A eller SF  

 det liberale brud.
 Bruddet blev kommenteret af [D] (T).
- Jeg anerkender det store personlige arbejde I har lagt i  

 Venstre.
Men på det politiske plan græder Liste T tørre tårer over  

 splittelsen,  

 der svækker Hvidovrelistens fællesprojekt om at give et samlet billede af  

 oppositionen omkring Venstre, Hvidovrelisten og SF, sluttede [D]. [K1] og [K2] har anført, at den journalist, som stod bag Ugens  

 Kommentar Et liberalt lyspunkt, alene har overfladisk kendskab  

 til faktuelle  

 oplysninger om de personer, som omtales i indlægget og derfor ikke har belæg  

 for indholdet.
Artiklen bærer præg af, at journalisten er inspireret og  

 påvirket af en udenforstående.
[K1] og [K2] har endvidere anført, at artiklen Løsgængeren har  

 valgplaner ikke loyalt afspejler deres baggrund for at udtræde af  

 Venstre.
Det  

 er således opspind fra journalistens side, at de skulle have meldt sig ud af  

 Venstre som følge af partiets midtsøgende kurs, idet den væsentligste  

 begrundelse  

 herfor var, at de ikke kunne acceptere partiets nye spidskandidat.
Artiklen  

 bærer præg af, at journalisten har ladet sig inspirere og påvirke af en  

 udenforståendes holdninger og synspunkter. [K1] og [K2] har vedlagt en cd-rom  

 med indhold fra det møde i Hvidovre kommunalbestyrelse den 23. november 2004,  

 som der refereres til i artiklen.
Hvidovre Avis har anført, at Ugens kommentar er en fast defineret  

 journalistisk genre, der ofte er kendetegnet ved et markant synspunkt, som  

 gerne må være underbygget faktuelt, men ikke behøver at være det.
Den  

 redaktionelle medarbejder udtrykker her sine personlige synspunkter, og der  

 er  

 således ikke tale om en artikel.
 Artiklen Løsgængeren har valgplaner er bygget dels på udsagn,  

 som er fremsat i byrådssalen, dels på basis af bladets kilder.
Direkte citater fra byrådssalen er  i overensstemmelse med  

 sædvanlig journalistisk praksis  tydeligt indledt med en citatstreg.  

 Hermed  

 menes, at der er tale om et summarisk, men dækkende citat af bl.a. [K1] og  

[K2]s  

 udsagn.
Selv om mindre forskelle derfor vil kunne forekomme, er det bladets  

 opfattelse, at substansen af alle citater er gengivet loyalt.
Journalisten  

 har  

 mellem citaterne herudover påpeget, at løsgængeriet kunne tolkes som et  

 ideologisk brud, selvom [K1] og [K2] ikke selv har tilkendegivet dette.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Lene Sarup og Leif Max Hansen.
 Pressenævnet udtaler:
 Pressenævnet bemærker indledningsvis, at det tilkommer redaktøren  

 af et massemedie at redigere mediet og herunder beslutte, hvad der bringes i  

 mediet.
For så vidt angår kommentaren Et liberalt lyspunkt, er det  

 nævnets opfattelse, at der er tale om et debatindlæg på linje med læserbreve,  

 kronikker og lignende.
Indholdet af indlægget må derfor tages som udtryk for  

 den pågældende journalists egne synspunkter, og Pressenævnet finder ikke, at  

 bladet har tilsidesat god presseskik ved at bringe indlægget.
 Nævnet finder i øvrigt, at de tilkendegivelser, som [K1] og [K2]  

 i henhold til den fremsendte cd-rom udtalte på kommunalbestyrelsesmødet den  

 23.  

 november 2004, ikke fremstår forvanskede i artiklen Løsgænger har  

 valgplaner.  

 Nævnet finder derfor, at bladet heller ikke på dette punkt eller i  

 forbindelse  

 med artiklen i øvrigt har tilsidesat god presseskik.
 Afgjort den 2. maj 2005.
