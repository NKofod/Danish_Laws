Rente- og afdragsfrit lån, gave - Rente- og afdragsfrit lån, skattepligtig gave.
 Ligningsrådet blev anmodet om bindende  

 forhåndsbesked om følgende:
 Spørgsmål:
Vil låneaftale på de nedenfor stipulerede  

 vilkår medføre beskatning og-eller gaveafgift hos henholdsvis  

 långiver og/eller låntager? Svar:
 Ja, der vil være tale om indkomstbeskatning hos  

 låntager, se omstående sagsfremstilling og begrundelse.
 Sagens omstændigheder var følgende:
En forening påtænkte at yde et rente- og  

 afdragsfrit lån til et aktieselskab.
Af låneaftalen fremgik bl.a.  

 følgende:
 "Långiver, i det følgende kaldet  

 kreditor, tilbyder hermed at yde lån til låntager, i det  

 følgende kaldet debitor, modsvarende det kontante nettoprovenu, som  

 kreditor erhverver ved slutningen af salget af ejendommen, beliggende i  

 X-købing, til et andelsselskab.
 Da førnævnte salg ikke er afsluttet, og det  

 tilbudte obligationslån ikke er endeligt udbetalt, vil det ikke i dag  

 være muligt at fastsætte et bestemt beløb.
 Lånet er fra kreditors side uopsigeligt i 25  

 år fra lånets udbetaling og forfalder til fuld indfrielse uden  

 yderligere varsel den 1/1, der følger efter udløbet af  

 uopsigelighedsperioden.
 Lånet er rente- og afdragsfrit i dets  

 løbetid.
 Debitor kan til enhver tid indfri lånet helt eller  

 delvist med 14 dages varsel.
 Kommer debitor under konkursbehandling, eller  

 ophører debitor på anden måde med at bestå i  

 lånets løbetid, er gælden straks forfalden til betaling og  

 kan uden domserhvervelse inddrives på grundlag af dette  

 lånedokument ved eksekution tillige med alle omkostninger ved  

 eksekutionen, herunder eventuelt advokatsalær.
Lånet er ligeledes straks forfaldent til  

 tilbagebetaling, når halvdelen af debitors egenkapital, beregnet med  

 udgangspunkt i egenkapitalen ved lånets udbetaling, er tabt, og der  

 ikke er stillet ny aktiekapital til rådighed.
Debitors bestyrelse er  

 forpligtet til at foranledige lånet tilbagebetalt, når  

 foranstående tab er konstateret.
 Alle omkostninger ved udfærdigelse af  

 lånedokumentet, herunder stempelomkostninger, betales af debitor.
 Nærværende låneaftale udfærdiges i  

 tre eksemplarer, hvoraf hver af parterne modtager et.
Såvel foreningen som aktieselskabet og  

 andelsselskabet havde alle interesser i produktion af samme type produkter.  

 Ejerkredsen bag aktieselskabet og medlemskredsen af andelsselskabet var  

 delvis sammenfaldende.
En af de største andelshavere i andelsselskabet  

 var således aktieselskabet.
Andelsselskabet udførte  

 eksportvirksomhed for producenterne.
Foreningen havde tidligere været medlem af  

 andelsselskabet, men havde ønsket at trække sig helt ud af  

 virksomheden.
Dette var nu sket fuldstændigt, idet  

 sælgerpantebrevet fra salget af ejendom men var solgt til  

 aktieselskabet.
Lånet til aktieselskabet skulle sikre  

 eksportvirksomheden i andelsselskabet.
 Den lokale ligningsmyndighed udtalte i anledning af sagen  

 følgende:
-at der skal fikseres et vederlag for den til  

 aktieselskabet indrømmede økonomiske fordel i form af rentefrit  

 lån, der forfalder til indfrielse efter 25 år, -at det fikserede vederlag er at anse som en gave, der er  

  indkomstskattepligtig for aktieselskabet, og -at værdien af gaven kan opgøres som  

 forskellen mellem lånets hovedstol og fordringens værdi på  

 stiftelsestidspunktet.
 Foreningen ville som følge heraf ikke være  

 indkomstskattepligtig af en årlig fikseret renteindtægt.
 Ligningsrådet var enig i, at den økonomiske  

 fordel, aktieselskabet opnåede, var skattepligtig i det år,  

 lånet blev effektueret, i medfør af statsskattelovens § 4 c og  

 selskabsskattelovens § 8 med den virkning, at foreningen ikke var  

 skattepligtig af en løbende fikseret renteindtægt.  

 Ligningsrådet var endvidere enig i, at værdien kunne  

 opgøres som anført af den lokale ligningsmyndighed, jf.  

 ligningsvejledningen E.B.4.2.5 og cirkulære om kursgevinstloven, punkt  

 28.
