Ændringsforslag stillet den 11. december 2006 uden for  

 betænkningen Ændringsforslag til 2. behandling af Forslag  

 til lov om ændring af lov om sygedagpenge og forskellige andre love (Ændring af regler om forlængelse af sygedagpengeperioden,  

 sygedagpenge til delvis sygemeldte, udvidelse af arbejdsgiverperioden samt  

 konsekvensændringer) [af  

 beskæftigelsesministeren (Claus Hjort Frederiksen)] Af  

 	  

 Anne Baastrup (SF),  

 Thomas Adelskov (S), Elisabeth Geday (RV) og Jørgen Arbo-Bæhr (EL):
Til § 1 7)  

  

 Efter nr. 3 indsættes som nyt  

 nummer:
 »03.  

  

 Efter §  

 29 indsættes som ny paragraf:
»§ 29 a.  

  

 Hvis beskæftigelsesankenævnet ændrer en kommunes afgørelse om afslag på at  

 forlænge udbetalingen af sygedagpenge efter lovens §§ 27 og 29, er den  

 sygemeldte berettiget til at få sygedagpenge i en periode svarende til  

 sagsbehandlingstiden i ankenævnet ud over forlængelsen af udbetalingen af  

 sygedagpenge efter §§ 27 og 29. Det forudsættes, at den sygemeldte også i den  

 yderligere forlængede periode opfylder lovens øvrige betingelser for at få  

 sygedagpenge.«« [Forlængelse af ret til sygedagpenge i en periode svarende til  

 sagsbehandlingstiden i ankenævnet] Bemærkninger Til nr. 7 Ændringsforslaget indebærer, at en person, der ikke får  

 forlænget udbetalingen af sygedagpenge, men efterfølgende får medhold, når  

 spørgsmålet indbringes for ankenævnet, får forlænget perioden med  

 sygedagpenge med  

 den tid, som sagen har været under behandling i ankenævnet. Ændringsforslaget  

 omfatter forlængelser efter både § 27 og § 29. Ændringsforslaget gælder kun,  

 når  

 beskæftigelsesankenævnet ændrer kommunens afgørelse om, at der ikke kan  

 forlænges, ikke når Ankestyrelsen ændrer ankenævnets afgørelse.  

 Ændringsforslaget omfatter alle stop for forlængelser efter 52 uger, det vil  

 sige,  

 også når sygedagpengeudbetalingen standes efter tidligere at være forlænget  

 en  

 eller to gange.
