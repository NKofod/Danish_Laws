 I medfør af §§ 6, 8, stk. 2, 17, stk. 2, 19, 20, 28, stk. 2, 43 og 83,  

 stk. 2 i miljøbeskyttelsesloven, jfr. lovbekendtgørelse nr. 85 af 8. marts  

 1985, fastsættes følgende til gennemførelse af direktiv 83/513/EØF af 26.  

 september 1983 om grænseværdier for udledning af cadmium til vandmiljøet  

 inden for De Europæiske Økonomiske Fællesskaber:
 § 1.  Fra 20. april 1986 skal eksisterende  

 virksomheder, anlæg og indretninger, som er omfattet af bilag I, overholde de  

 i bilaget fastsatte grænseværdier for indholdet af cadmium i det  

 processpildevand, der udledes fra virksomheden m.v.
 Stk. 2.  Udledningerne skal fra 1. januar 1989 nedsættes  

 i overensstemmelse med bilag I.
Stk. 3.  Dispensation til udsættelse med overholdelse af  

 grænseværdierne i bilag I indtil 1. januar 1989 kan dog meddeles af  

 vedkommende myndighed, jfr. miljøbeskyttelseslovens §§ 18 og 39, for så vidt  

 angår virksomheder, der foretager cadmiering og som ikke udleder over 10 kg  

 cadmium om året samt hvis galvaniseringskars samlede kapacitet er under 1,5  

 kbm.
Det er en forudsætning for opnåelse af dispensation, at udsættelsen  

 findes tvingende nødvendig for virksomheden af tekniske eller administrative  

 grunde.
 Stk. 4.  Uanset bestemmelserne i stk. 1-3 er de  

 grænseværdier for udledning af cadmium, der er fastsat i en afgørelse efter  

 miljøbeskyttelseslovgivningen eller tidligere gældende regler, fortsat  

 gældende, hvis de er lavere end grænseværdierne i bilag I.
 § 2.  Tilladelser til udledning af cadmium fra de i  

 bilag I nævnte virksomheder m.v. må ikke meddeles på vilkår, der er  

 lempeligere end grænseværdierne i bilag I.
 Stk. 2.  Hvis det findes nødvendigt under hensyn til  

 spildevandsanlæggets kapacitet (ved udledninger til offentlige  

 spildevandsanlæg) eller til recipientens målsætning (ved særskilte  

 udledninger direkte til recipient) skal den myndighed, der skal give  

 tilladelsen, begrænse tilladelsen i overensstemmelse hermed.
Stk. 3.  Tilladelser skal gøres tidsbegrænsede.
De skal  

 tages op til fornyet overvejelse mindst hvert fjerde år.
 § 3.  Udover, hvad der gælder efter bestemmelsen i §  

 2, stk. 1 og 2, må tilladelser - herunder som et led i godkendelse efter  

 miljøbeskyttelseslovens kapitel 5 om godkendelse af særligt forurenende  

 virksomheder m.v. - for så vidt angår nye anlæg eller væsentlig udvidelse af  

 bestående anlæg, kun meddeles, såfremt de bedst mulige til rådighed stående  

 tekniske midler anvendes til begrænsning af udledning af cadmium.
 § 4.  I tilladelser til udledning af cadmium med  

 spildevandet skal der i overensstemmelse med bilag I, punkt 2, fastsættes  

 bestemmelser om den egenkontrol, som virksomheden skal foretage.
Stk. 2.  I tilladelserne skal der fastsættes en  

 referenceanalysemetode i overensstemmelse med bilag II.
Andre metoder kan  

 fastsættes, såfremt detektionsgrænse, rigtighed og nøjagtighed ved anvendelse  

 af den pågældende metode mindst svarer til den i bilag II nævnte metode.
 § 5.  Med mindre højere straf er forskyldt efter den  

 øvrige lovgivning, straffes den, der overtræder § 1, stk. 1 og 2, med bøde.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 6.  Bekendtgørelsen træder i kraft den 20. april  

 1986.
Miljøministeriet, den 25. marts 1986 Christian Christensen / Erik Lindegaard Bilag I Grænseværdier, tidsfrister for overholdelse af disse værdier og  

 overvågningsprocedurer i forbindelse med udledninger.
1. Grænseværdier og tidsfrister Hvor der i ovenstående skema anføres miligram cadmium pr. liter udledning,  

 skal dette forstås som månedlig udledt cadmiummængde divideret med den  

 tilsvarende spildevandsmængde.
 Hvor der i ovenstående skema anføres gram cadmium udledt pr. kilogram  

 behandlet cadmium, skal dette forstås som månedligt gennemsnit.
 Hvor der i ovenstående skema ikke er fastsat grænseværdier pr. 1.1. 1989,  

 opretholdes de i kolonnen pr. 20.4 1986 fastsatte værdier.
De anførte grænseværdier for koncentration må i princippet ikke  

 overskrides inden for de i skemaet nævnte industrisektorer.
I samtlige  

 tilfælde må grænseværdierne for de maksimale koncentrationer ikke overstige  

 grænseværdierne for de maksimale mængder cadmium pr. kilogram behandlet  

 cadmium divideret med vandforbruget pr. kilogram behandlet cadmium.
Da  

 cadmiumkoncentrationen i spildevandet afhænger af den anvendte vandmængde,  

 som er forskellig for de enkelte produktionsmetoder og anlæg, skal de  

 grænseværdier - udtrykt i mængden af udledt cadmium i forhold til mængden af  

 behandlet cadmium - der er anført i ovenstående tabel, dog overholdes i alle  

 tilfælde.
 Grænseværdierne for de enkelte døgnprøver er lig med det dobbelte af de  

 tilsvarende gennemsnitlige månedlige grænseværdier, som er anført i skemaet.
2. Egenkontrol Med henblik på at kontrollere, at udledningerne ikke afviger fra de  

 emissionsnormer, som er fastsat i overensstemmelse med skemaets  

 grænseværdier, skal der fastsættes en kontrolprocedure, som skal omfatte  

 udtagning og analyse af prøver samt måling af udledningen og af mængden af  

 behandlet cadmium.
 Såfremt det er umuligt at fastsætte mængden af behandlet cadmium, kan  

 kontrolproceduren baseres på den mængde cadmium, som kan behandles i henhold  

 til den tilladte produktionskapacitet.
Der udtages en repræsentativ prøve af udledningen over et tidsrum på 24  

 timer.
Den mængde cadmium, der er udledt i løbet af en måned, beregnes på  

 grundlag af de daglige mængder udledt cadmium.
Der kan indføres en forenklet overvågningsprocedure for så vidt angår  

 anlæg, som ikke udleder over 10 kg cadmium pr. år.
For så vidt angår  

 industrielle galvaniseringsanlæg, kan der kun indføres en forenklet  

 overvågningsprocedure, hvis den samlede rumfangskapacitet for alle  

 galvaniseringskar ikke overstiger 1,5 kbm.
Bilag II Referenceanalysemetode 1. Referenceanalysemetoden til bestemmelse af  

 cadmiumindholdet er atomabsorptionsspectrofotometri efter passende opbevaring  

 og behandling af prøven.
Detektionsgrænserne skal være sådanne, at  

 cadmiumkoncentrationen kan måles med en rigtighed på plus/minus 30 pct. og en  

 nøjagtighed på plus/minus 30 pct. ved en tiendedel af den tilladte maksimale  

 cadmiumkoncentration, som fastsat i tilladelsen.
 2. Måling af udledningsmængden skal udføres med en  

 rigtighed på plus/minus 20 pct.
