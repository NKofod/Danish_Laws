Nr BSF 41 Forslag til folketingsbeslutning om indførelse af ankeadgang på  

 hjemmehjælpsområdet Fremsat af Villy Søvndal (SF) Anne Baastrup (SF) Steen Gade (SF) Jes Lunde  

 (SF) den 8. november 1995 Folketinget opfordrer regeringen til at sikre, at der indføres en ankeadgang på hjemmehjælpsområdet, der bygger på følgende principper:
 1. Der tillægges de sociale ankenævn (eventuelt udvidet med  

 brugerrepræsentanter og embedslægeinstitutionen) kompetence til at behandle  

 klager over hjemmehjælp.
 2. Følgende områder er omfattet af ankeadgangen:
- omfang af hjemmehjælpen - kontinuitet i hjemmehjælpen - overensstemmelse mellem ydet og bevilget antal timer og funktion - information om hjemmehjælp.
 3. Som forudsætning for opbygning af et ankesystem udsendes en ny  

 vejledning, der som et minimum præciserer kommunernes pligt til:
- at indføre visitationsskemaer - at sikre aftaler mellem kommuner og hjemmehjælpsmodtagere.
 4. Der indføres en tidsfrist på maksimalt en måned for behandling  

 og afgørelse af en klage.
Bemærkninger til forslaget 
  

 Den 16. marts 1993 fremsatte SF et lovforslag om at give ankeadgang for  

 afgørelser om hjemmehjælp (Forslag til lov om ændring af lov om social  

 bistand. (Adgang til at klage over afgørelse om praktisk bistand i hjemmet),  

 se Folketingstidende 1992-93, forhandlingerne sp. 6447 og 8207, tillæg A sp.  

 7655 og tillæg B sp. 1953). Forslaget mundede ud i en beretning fra  

 Folketingets Socialudvalg, hvor et flertal bl.a. tilkendegav, »at efter  

 flertallets opfattelse er problemerne på hjemmehjælpsområdet først og  

 fremmest et ressourceproblem.
Derfor ønsker flertallet, at hjemmehjælpen  

 styrkes« (se tillæg B sp. 1953). Flertallet vedtog ligeledes at nedsætte  

 en arbejdsgruppe med den opgave at fremkomme med en rapport med forslag til  

 minimumsrettigheder og kriterier for ankemuligheder for praktisk bistand i  

 hjemmet.
 På denne baggrund fremsatte SF den 12. oktober 1994 beslutningsforslag nr.  

 B 3 om indførelse af ankeadgang på hjemmehjælpsområdet, se Folketingstidende  

 1994-95, forhandlingerne side 145 og 3485, tillæg A side 219 og tillæg B side  

 256.
SF foreslår, at Folketinget nu vedtager at give adgang til anke til  

 hjemmehjælpsmodtagere.
Det vil styrke de ældres retsstilling i en periode,  

 hvor der er for mange eksempler på ældre, der ikke får den hjælp og støtte,  

 de fortjener.
Det er et udbredt ønske fra ældre- og handicaporganisationerne,  

 at de almindelige klageregler i bistandsloven også kommer til at gælde på  

 hjemmehjælpsområdet.
Beslutningsforslag nr.
B 3 blev forkastet ved 2. (sidste) behandling den  

 23. februar 1995. Siden behandlingen af beslutningsforslag nr.
B 3 har  

 socialministeren den 24. maj 1995 fremsat et lovforslag om indførelse af  

 ældreråd og af klageadgang på hjemmehjælpsområdet m.v., jf. lovforslag nr.
L  

 264, Folketingstidende 1994-95, forhandlingerne side 6085 og tillæg A side  

 3982. Lovforslaget kom ikke til 1. behandling.
Den 11. oktober 1995 har socialministeren fremsat lovforslag nr.
L 37.  

 Dette lovforslag er med mindre ændringer en genfremsættelse af lovforslag nr.  

 L 264.
Efter SF's opfattelse tilgodeser socialministerens lovforslag nr.
L 37  

 ikke de intentioner og ønsker, der bliver givet udtryk for i  

 beslutningsforslag nr.
B 3. Dels er det i socialministerens forslag nævnte  

 klageorgan uden juridisk kompetence til at omgøre kommunale beslutninger,  

 dels kan klageorganet ikke behandle enkeltsager.
Begge forhold er efter SF's mening så alvorlige, at de forventninger om et  

 ankesystem på ældreområdet, som mange har haft, ikke imødekommes.
SF  

 bekræftes i denne antagelse af de mange henvendelser, der er kommet fra  

 pensionistorganisationer, ældreråd m.v., hvorfra det klart tilkendegives, at  

 man ønsker et egentligt juridisk ankesystem med omgørelsesret og med ret til  

 at blande sig i kommunale enkeltafgørelser.
Det er på denne baggrund, at SF  

 genfremsætter beslutningsforslag nr.
B 3 (med ændrede bemærkninger).
 Ad forslagets punkt 1:
SF ønsker en adgang til at klage over afgørelser på hjemmehjælpsområdet i  

 overensstemmelse med den almindelige klageadgang i bistandsloven.
Det  

 betyder, at kommunalbestyrelsens afgørelse om hjemmehjælp kan indbringes for  

 det sociale ankenævn, eventuelt tiltrådt af 2 brugerrepræsentanter og  

 embedslægeinstitutionen, ved behandling af klager på hjemmehjælpsområdet.
 Ad forslagets punkt 2:
 Hensigten med forslaget er som nævnt at styrke den ældres retsstilling i  

 forhold til en kommunal afgørelse, hjemmehjælpsmodtageren ikke er enig i.  

 Derfor skal det være muligt at anke både omfanget af hjemmehjælp og  

 kontinuiteten i hjemmehjælpen, hvor der er en række eksempler på, at et af de  

 store problemer er den meget store udskiftning og den række af forskellige  

 hjemmehjælpere, der kommer i den ældres hjem.
Et tredje problem er, at der ofte i den konkrete sag er uoverensstemmelse  

 mellem det bevilgede og det faktisk ydede antal timer og funktioner.
Eller  

 sagt på en anden måde: mange ældre føler sig snydt, fordi de ikke får den  

 hjælp, der blev lovet dem.
 Ad forslagets punkt 3:
For at et ankesystem i praksis skal kunne fungere, er det nødvendigt at  

 opbygge skriftlighed omkring visitationen.
Derfor forslaget om at indføre  

 visitationsskemaer og efterfølgende aftaler, så det klart fremgår, hvor meget  

 hjælp der er bevilget, og hvilke funktioner der skal dækkes, og om modtageren  

 er enig i afgørelsen.
 Ad forslagets punkt 4:
Det er afgørende, at der sikres en så kort sagsbehandlingstid, at den  

 ældres retsstilling i virkeligheden også forbedres.
Efter SF's opfattelse er  

 der tale om så følsomme sager, at en hurtig sagsbehandling er uomgængelig,  

 hvis et ankesystem skal have nogen mening.
