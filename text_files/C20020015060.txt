Vejledning til bekendtgørelse om  

 feriedagpenge Indledning I bekendtgørelse nr. 1205 af 18. december 2002 er der fastsat  

 regler om feriedagpenge.
 I denne vejledning beskrives bekendtgørelsens regler og  

 sammenhængen mellem feriedagpenge og feriepenge efter ferieloven mv.  

 Nogle af reglerne i bekendtgørelsen uddybes med nærmere  

 retningslinier.
Reglerne om feriedagpenge hænger i et vist omfang sammen med  

 reglerne om at optjene og holde ferie med feriegodtgørelse eller  

 løn efter ferieloven.
Derfor gennemgås ferielovens vigtigste  

 principper nedenfor.
Efter ferieloven optjener man som udgangspunkt 2,08 dages ferie for hver  

 måned, man er ansat med løn i optjeningsåret.
Hvis man har  

 været ansat et helt kalenderår, har man derfor optjent 25 dages  

 betalt ferie (optjent i en 5 dages uge).
Ferie kan dog fortsat optjenes og holdes i en 6 dages uge, således  

 at ferien udgør 30 dage.
Se vejledningen til § 13.
Ferieåret går fra 1. maj til 30. april.
Man har ret til enten  

 feriegodtgørelse eller løn til den optjente ferie efter  

 ferieloven.
Efter ferielovens § 8 har man ret til et antal supplerende feriedage  

 op til 5 uger, hvis man ikke har ret til 5 ugers betalt ferie i  

 optjeningsåret.
Man har ikke ret til feriegodtgørelse eller  

 løn til de supplerende feriedage.
 Der er også fastsat regler om at optjene og afholde ferie med  

 feriegodtgørelse eller løn i bl.a.:
1)	bekendtgørelse om ferie, 2)	lov om visse arbejdsforhold i landbruget m.v., 3)	Økonomi- og Erhvervsministeriets bekendtgørelse  

 om ferie for søfarende, og 4)	kollektive overenskomster.
Nogle kollektive overenskomster giver ret til et antal betalte  

 feriefridage.
Feriefridage er ikke optjent efter ferieloven eller dermed  

 ligestillede regler.
Der kan ikke udbetales feriedagpenge for sådanne  

 dage.
Se vejledningen til § 3, stk. 6.
Feriedagpenge er en særlig form for dagpenge, som et medlem af en  

 a-kasse under visse betingelser kan få udbetalt.
Efter  

 bekendtgørelsen om feriedagpenge kan man optjene 25 dage med  

 feriedagpenge til brug i ferieåret.
Det svarer til 5 ugers ferie.  

 Medlemmet optjener alene et antal dage med en betinget ret til  

 feriedagpengene.
Der er således ikke tale om, at medlemmet, som det er  

 tilfældet med feriegodtgørelse efter ferieloven, optjener et  

 bestemt beløb.
I modsætning til feriegodtgørelse, er feriedagpenge  

 altså ikke medlemmets "egne penge". Der er derfor ikke  

 fastsat regler om overførsel af feriedagpenge.
Af samme grund er der  

 heller ikke fastsat regler om feriedagpenge i relation til  

 feriehindringer.
 På grund af ydelsens særlige karakter kan der ikke ske fradrag  

 i feriedagpenge.
Placering og afholdelse af ferie Reglerne om feriedagpenge fastsætter som udgangspunkt ikke, hvordan  

 man placerer og holder ferien.
Dette reguleres i ferieloven eller i de  

 regelsæt, der er nævnt ovenfor.
Man kan ikke få en bedre  

 ret, end man har krav på efter ferielovens regler.
Man kan fx ikke  

 afbryde påbegyndt ferie, hvis man bliver syg.
Hvis man er lønmodtager og omfattet af reglerne i ferieloven mv.,  

 er det arbejdsgiveren, der så vidt muligt efter aftale med den ansatte  

 fastsætter, hvornår ferien skal holdes.
Det gælder  

 også, når man arbejder på nedsat tid og får  

 supplerende dagpenge eller har flere arbejdsgivere.
Se vejledningen til  

 § 13, stk. 1, om de særlige forhold, der gælder,  

 når man har flere arbejdsgivere.
En arbejdsgiver kan som udgangspunkt  

 hverken pålægge en lønmodtager at holde ferie for egen  

 regning eller ferie med feriedagpenge.
Se dog vejledningen til § 13,  

 stk. 4.
Reglerne om, hvordan man placerer og holder ferie i ferieloven bruges  

 også for ledige, der har optjent ret til ferie med  

 feriegodtgørelse.
Da der ikke er nogen arbejdsgiver, der kan placere  

 ferien, kan man selv vælge, hvornår man i ferieåret  

 ønsker at holde ferie med feriegodtgørelse.
Hvis man ikke har  

 optjent ret til ferie med feriegodtgørelse, kan man også selv  

 vælge, hvornår man ønsker at holde ferie med  

 feriedagpenge.
A-kassen kan ikke pålægge et medlem at holde  

 ferie.
Hvis man ikke ønsker at holde ferie, må a-kassen derfor  

 heller ikke undlade at udbetale dagpenge i et antal dage, der svarer til  

 ferien.
Forholdet mellem en a-kasse og et medlem kan ikke sidestilles med et  

 arbejdsgiver/lønmodtagerforhold.
Hvis man er tilmeldt arbejdsformidlingen, (AF) som ledig, skal man  

 før ferien give AF og a-kassen besked om ferien.
Hvis man ikke giver  

 besked i rette tid, kan det få konsekvenser for retten til ydelser.  

 Efter reglerne om selvforskyldt ledighed er ferie ikke en gyldig grund til  

 afslag eller udeblivelse, medmindre den ledige har givet AF besked om ferien  

 senest 14 dage før ferien, og beskeden er givet før a-kassen  

 eller AF har indkaldt til samtale mv.
Hvis man holder en enkelt feriedag  

 gælder 14 dages fristen ikke.
Se vejledningen til § 1,  

 stk. 1, nr. 2, og § 3, stk. 1, og § 6, stk. 1, og  

 bekendtgørelserne om rådighed og om selvforskyldt ledighed samt  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats.
Til § 1, stk. 1, nr. 1 Lønmodtagere og ledige Man er lønmodtager, når man er i et ansættelsesforhold.  

 I relation til reglerne om feriedagpenge anses man også som  

 lønmodtager, når man er 1)	i jobtræning, eller 2)	i et ansættelsesforhold og får supplerende  

 dagpenge.
Når man anses som lønmodtager i relation til reglerne om  

 feriedagpenge, men er tilmeldt AF som ledig, gælder der særlige  

 regler om besked til AF om ferie mv.
Se vejledningen til § 6,  

 stk. 1.
I relation til reglerne om feriedagpenge anses man som udgangspunkt for  

 ledig, når man er tilmeldt AF som fuldt ledig og ikke arbejder.
I visse  

 tilfælde skal man dog ikke være tilmeldt AF, selv om man er  

 ledig.
Se § 5.
 Løsarbejdere anses som ledige imellem to  

 beskæftigelsesperioder.
 Selvstændige erhvervsdrivende kan kun få udbetalt  

 feriedagpenge, når det selvstændige arbejde er ophørt mere  

 end midlertidigt, jf. lovens § 57, stk. 3. Det gælder  

 også, hvis man er kombinationsforsikret.
Til § 1, stk. 1, nr. 2 og stk. 3 Rådighed før ferien Ifølge ferieloven starter ferien ved arbejdstids begyndelse den  

 første feriedag.
Er man på dette tidspunkt syg,  

 frihedsberøvet eller omfattet af konflikt, står man ikke til  

 rådighed før ferien.
Man har derfor ikke ret til feriedagpenge.  

 For så vidt angår reglerne om konflikt, se bekendtgørelsen  

 om a-kassernes og medlemmernes forhold under strejke og lockout (konflikt).  

 Med hensyn til sygdom og frihedsberøvelse under ferien, se  

 vejledningen til § 3, stk. 5.
Hvis man er under uddannelse uden at have ret til dagpenge efter lovens  

 § 62 a, har man ikke ret til feriedagpenge.
Se dog vejledningen til  

 § 7 og nedenfor.
Man kan derfor ikke få feriedagpenge i de  

 første 5 uger af en længerevarende uddannelse.
Heller ikke selv  

 om man ikke er begyndt på uddannelsen ved feriens start.
Hvis man deltager i en uddannelse, som er lønnet, og  

 ansættelsen kan medregnes til beskæftigelseskravet, kan der  

 udbetales feriedagpenge.
Se bekendtgørelsen om  

 beskæftigelseskrav og dagpengeperiode.
 Med hensyn til rådighed under ferien og sanktioner mv. pålagt  

 før og under ferien, se vejledningen til § 1, stk. 1, nr. 2,  

 og § 3, stk. 1.
Barsel og ferie Hvis man er ansat hos en arbejdsgiver og er på barselorlov, har man  

 mulighed for at udskyde en del af sin barselorlov.
Hvis man holder ferie i en  

 periode, hvor barselorloven er udskudt, kan man få feriedagpenge, hvis  

 betingelserne for at have ret til feriedagpenge i øvrigt er  

 opfyldt.
 Man kan få feriedagpenge, selv om man er på barselorlov  

 både før og efter ferien.
Ledige har ikke mulighed for at udskyde en del af barselorloven.
Se lov om  

 ligebehandling af mænd og kvinder med hensyn til beskæftigelse og  

 barselorlov m.v.
Til § 1, stk. 1, nr. 3, og  

 stk. 2 Ophold i Danmark før ferien Som udgangspunkt skal man opholde sig i Danmark før ferien begynder  

 for at have ret til feriedagpenge.
Man kan imidlertid få feriedagpenge,  

 selv om man rejser ud af Danmark umiddelbart før ferien begynder, jf.  

 stk. 2. Se dog § 2 om personer, som vender tilbage til Danmark fra  

 et ophold i udlandet.
Til § 2 Ophold i Danmark på ferietidspunktet Man skal opholde sig i Danmark før ferien begynder, for at have ret  

 til feriedagpenge.
Man kan derfor som udgangspunkt ikke få  

 feriedagpenge i forlængelse af ophold i udlandet.
Se § 1,  

 stk. 1, nr. 3.
Man kan dog få feriedagpenge, hvis man vender tilbage til Danmark  

 efter et ophold i udlandet.
Det er et krav, at man senest, når ferien  

 begynder 1)	har bopæl i Danmark, jf. § 3, stk. 2, nr. 4, og 2)	opholder sig i Danmark.
Det er uden betydning, om man vender hjem midlertidigt eller for at blive.  

 Hvis man har været ansat i udlandet for en udenlandsk arbejdsgiver,  

 skal ansættelsesforholdet være endeligt ophørt, for at man  

 kan få feriedagpenge.
Se § 3, stk. 3.
 Er man midlertidigt udstationeret af en dansk arbejdsgiver til arbejde i  

 udlandet, er det ikke noget krav, at ansættelsesforholdet er  

 ophørt.
 Man kan også få feriedagpenge, hvis man har været i  

 udlandet for egen regning.
 Som bevis for, at man er i Danmark, når ferien begynder, kan man fx  

 bruge en flybillet.
Til § 3, stk. 1 Dagpengeret § 3, stk. 1, giver den overordnede ramme for, hvilke betingelser  

 der skal være opfyldt under ferien, for at man kan få  

 feriedagpenge.
Betingelserne er som udgangspunkt de samme, som skal  

 være opfyldt, for at man kan få dagpenge, når man er ledig.  

 Man skal således have dagpengeret.
Hvis man i sin ferie deltager i et  

 forløb på en højskole eller daghøjskole el.lign.,  

 har man ikke ret til dagpenge efter lovens § 62 a.
Se dog § 3,  

 stk. 4.
Hvis man driver selvstændig virksomhed som bibeskæftigelse, og  

 man ikke har dagpengeret, eller den begrænsede dagpengeret er  

 udløbet, kan man ikke få feriedagpenge.
Se  

 bekendtgørelsen om udøvelse af selvstændig virksomhed som  

 bibeskæftigelse.
Man kan heller ikke få feriedagpenge, hvis man er omfattet  

 af 1)	lovens § 57, stk. 6, om midlertidigt ophør med  

 udøvelse af selvstændig virksomhed, 2)	lovens kapitel 8 a om kombinationsforsikring, medmindre den  

 selvstændige virksomhed er ophørt mere end midlertidigt, 3)	lovens kapitel 11 a om efterløn, 4)	lovens kapitel 11 c om overgangsydelse, 5)	lov om fleksydelse, 6)	§ 70 i lov om aktiv socialpolitik (fleksjob og skånejob  

 mv.), 7)	lov om børnepasningsorlov, eller 8)	reglerne om barselorlov, se lov om dagpenge ved sygdom eller  

 fødsel og lov om ligebehandling af mænd og kvinder med hensyn  

 til beskæftigelse og barselorlov.
Til § 1, stk. 1, nr. 2, og § 3,  

 stk. 1 Særligt om rådighed For at have ret til feriedagpenge, skal man stå til rådighed  

 før ferien, men ikke under ferien.
Man har derfor ikke pligt til at  

 opholde sig i Danmark eller til at søge arbejde under ferien.
Hvis man  

 ikke senest 14 dage før ferien har givet AF besked om, at man holder  

 ferie, og beskeden ikke er givet før a-kassen eller AF har indkaldt  

 til samtale mv., kan udeblivelse fra møder på AF mv.  

 medføre sanktioner.
Se reglerne om rådighed og selvforskyldt  

 ledighed.
Sanktioner mv., som en ledig er blevet
pålagt før eller under ferie Retten til feriedagpenge afhænger af, om sanktionerne mv. er  

 pålagt før eller under ferien.
 Nedenfor beskrives retten til feriedagpenge i forskellige situationer.
A) Før ferien 1) Midlertidig udelukkelse Når man ikke kan få dagpenge, så længe man er  

 udeblevet fra en samtale mv., som a-kassen eller AF har indkaldt til,  

 opfylder man ikke betingelsen om at stå til rådighed i § 1,  

 stk. 1, nr. 2. Man kan få feriedagpenge fra det tidspunkt, hvor  

 man igen står til rådighed.
2) Effektive karantæner ved selvforskyldt ledighed En effektiv karantæne udelukker ikke selve retten til feriedagpenge  

 efter § 1, stk. 1, nr. 2, eller § 3, stk. 1. Men der kan  

 ikke udbetales ydelser, herunder feriedagpenge, under en effektiv  

 karantæne efter bekendtgørelsen om selvforskyldt ledighed.  

 Karantænen vil i denne situation i stedet blive afviklet.
Man kan  

 først få feriedagpenge, når den effektive karantæne  

 er afviklet.
 Effektive karantæner ved selvforskyldt ledighed forældes efter  

 reglerne i bekendtgørelsen om selvforskyldt ledighed.
Hvis beløbet kan kræves betalt tilbage efter § 86,  

 stk. 1, eller § 86, stk. 2, i loven, bliver den effektive  

 karantæne afviklet i ferien.
Kan a-kassen ikke kræve  

 beløbet tilbage, vil den effektive karantæne blive udskudt til  

 efter ferien.
3) Mistet dagpengeret Hvis man før ferien mister retten til dagpenge, fx som følge  

 af selvforskyldt ledighed, opfylder man ikke betingelsen for ret til  

 feriedagpenge efter § 3, stk. 1. Man kan derfor ikke få  

 udbetalt feriedagpenge.
B) Under ferien 1) Midlertidig udelukkelse Der skal ikke ske midlertidig udelukkelse for ret til feriedagpenge i  

 forbindelse med udeblivelser fra samtaler mv., som a-kassen eller AF har  

 indkaldt til.
Det skyldes, at man ikke skal stå til rådighed  

 under ferie for at have ret til feriedagpenge.
Se § 3, stk. 1.
2) Effektive karantæner ved selvforskyldt ledighed Se litra A, nr. 2.
3) Mistet dagpengeret Hvis man under ferien mister retten til dagpenge på grund af  

 gentagelsesvirkningen i reglerne om selvforskyldt ledighed, opfylder man ikke  

 betingelserne i § 3, stk. 1. Man har derfor ikke ret til  

 feriedagpenge fra det tidspunkt, hvor man mister retten til dagpenge.
Til § 3, stk. 2, nr. 1 Holder ferie For at have ret til feriedagpenge, skal man holde ferie.
 Under ferien er det som udgangspunkt de samme begrænsninger, der  

 gælder, som når man holder ferie efter ferieloven.
Man må dog hverken have lønnet eller ulønnet arbejde  

 de dage, man får feriedagpenge, men man må gerne deltage i  

 "aktive" ferieformer, som fx ulønnet ulandsarbejde.
For  

 så vidt angår frivilligt ulønnet arbejde, se  

 bekendtgørelsen om fradrag i arbejdsløshedsdagpenge mv.
Bibeskæftigelse ved selvstændig virksomhed, jf.  

 bekendtgørelsen herom, udelukker ikke altid feriedagpenge.
Se  

 vejledningen til § 3, stk. 1.
Hvis man er ansat flere steder og ikke holder ferie på samme  

 tidspunkt alle steder, kan man få feriedagpenge, når blot man  

 holder ferie et enkelt sted.
Det er en betingelse, at man ikke bruger ferien  

 til at arbejde flere timer de øvrige steder.
Se vejledningen til  

 § 13, stk. 1, om udbetaling af feriedagpenge i disse  

 tilfælde.
 Pensioner, bestyrelseshonorarer el.lign. har ikke betydning for retten til  

 feriedagpenge.
Til § 3, stk. 2, nr. 3 Betalt ferie efter ferieloven mv.
 Se vejledningen til § 13.
Til § 3, stk. 2, nr. 4 Bopæl under ferien Det afgøres efter reglerne om optagelse i en a-kasse, om man har  

 bopæl i Danmark.
Grænsearbejdere Et medlem, der har bopæl i et andet EØS-land, og som arbejder  

 i Danmark, kaldes en grænsearbejder.
Uanset at kravet i § 3,  

 stk. 2, nr. 4, om bopæl ikke er opfyldt, kan man få  

 feriedagpenge, når man som grænsearbejder har bopæl i et  

 andet EØS-land og arbejde i Danmark.
Se forordning 1408/71, art. 71,  

 litra a, nr. i.
De øvrige betingelser for ret til feriedagpenge skal  

 være opfyldt.
Til § 3, stk. 3 Ferie i et udenlandsk arbejdsforhold Når man arbejder i udlandet for en udenlandsk arbejdsgiver, kan man  

 ikke få feriedagpenge.
Det gælder, selv om man har bevaret sin  

 bopæl i Danmark og stadig er medlem af en dansk a-kasse.
Baggrunden for  

 denne regel er, at tilknytningen til det danske arbejdsmarked ikke er  

 tilstrækkelig stor.
 Når der er tale om et løbende ansættelsesforhold,  

 betragtes man stadig som ansat, selv om der er ophold i ansættelsen.  

 Det skal derfor vurderes konkret, om ansættelsesforholdet reelt er  

 ophørt i ferieperioden.
 Grønland og Færøerne anses for udlandet.
 Hvis ferien ligger i forlængelse af ansættelsesforholdets  

 ophør, kan der dog udbetales feriedagpenge, hvis § 3,  

 stk. 2, nr. 4, og § 2 er opfyldt.
Til § 3, stk. 5 Sygdom og frihedsberøvelse Om sygdom og frihedsberøvelse før ferien, se vejledningen  

 til § 1, stk. 1, nr. 2, og stk. 3.
Til § 3, stk. 6 Løn eller indtægter, der træder i stedet  

 for løn Man kan kun få feriedagpenge, hvis man har mistet en  

 arbejdsindtægt eller arbejdsløshedsdagpenge på de dage,  

 hvor man holder ferie.
Man kan derfor ikke få feriedagpenge, hvis man under ferien  

 får fuld eller delvis løn fra sin arbejdsgiver uden at have ret  

 til det efter ferieloven mv.
Det kan fx ske, hvis en arbejdsgiver ikke har  

 varslet ferie i forbindelse med kollektiv ferielukning, jf. § 17,  

 stk. 2, i ferieloven, eller hvis en arbejdsgiver pr. kulance giver en  

 nyansat løn under ferie.
Man kan heller ikke få feriedagpenge  

 på feriefridage, da man får betaling fra arbejdsgiveren for disse  

 dage.
Til § 4 Bestemmelsen opregner en række tilfælde, hvor et medlem  

 på trods af manglende ret til dagpenge kan få feriedagpenge.
Til § 4, nr. 4 Karantænen kan fx være pålagt efter reglerne om 1)	svig og uagtsomhed, se lovens § 87, stk. 1 og 2, 2)	for sen betaling af medlemsbidrag, se bekendtgørelsen om  

 betaling af medlems- og efterlønsbidrag til en a-kasse, eller 3)	manglende besked ved ændring i arbejdstiden, se  

 bekendtgørelse om overflytning mellem deltids- og  

 fuldtidsforsikring.
Til § 5 Tilmelding til AF Bestemmelsen opregner situationer, hvor man ikke behøver at  

 tilmelde sig AF for at få feriedagpenge, selv om man er ledig.
 Hvis man holder ferie i forlængelse af et ophold i udlandet, skal  

 man også opfylde betingelserne i § 2 for at få  

 feriedagpenge.
Til § 6, stk. 1 Meddelelsespligt Det fremgår af vejledningen til § 1, stk. 1, nr. 1,  

 hvornår man er ledig.
Hvis man anses for lønmodtager i relation til reglerne om  

 feriedagpenge, jf. § 1, men er tilmeldt AF som ledig, skal man, udover  

 at give a-kassen besked om ferien, også give AF besked om ferien senest  

 14 dage før ferien af hensyn til reglerne om rådighed og  

 selvforskyldt ledighed.
Det gælder fx, hvis man får supplerende  

 dagpenge. 14 dages reglen gælder ikke for medlemmer i jobtræning.  

 Se også bekendtgørelserne om rådighed og selvforskyldt  

 ledighed og Arbejdsmarkedsstyrelsens bekendtgørelse om en aktiv  

 arbejdsmarkedsindsats.
 Pligten til at give a-kassen besked om ferien gælder, selv om man  

 ikke skal være tilmeldt AF efter reglen i § 5.
Hvis a-kassen har fået besked om ferien, kan man få  

 feriedagpenge, selv om man først søger om dem efter ferien.
Se  

 dog § 18, stk. 1.
Man kan give a-kassen besked om ferien ved at indsende en ansøgning  

 om feriedagpenge eller en anden skriftlig besked.
Man kan også give  

 besked telefonisk eller via e-mail.
A-kassen skal notere ferieperioden  

 på sagen.
Til § 6, stk. 2 Man har selv ansvar for at skaffe dokumentation for, at AF har fået  

 besked om ferien.
Hvis ferien fremgår af AF's register, er en udskrift  

 herfra dokumentation nok.
Til § 7 Uddannelse Man kan som udgangspunkt ikke få feriedagpenge, hvis man er under  

 uddannelse.
Se § 1.
Man kan dog få feriedagpenge, hvis man som ledig får  

 uddannelsesgodtgørelse, VEU-godtgørelse eller SVU.
Ferien skal  

 være forenelig med pligten til at deltage aktivt i uddannelsen.
Man kan  

 derfor få feriedagpenge i perioder, hvor uddannelsesstedet holder  

 ferielukket, eller når man holder ferie i en praktikperiode efter  

 aftale med arbejdsgiveren, medmindre man samtidig får  

 VEU-godtgørelse eller SVU.
 Ferielukning er også perioder, hvor uddannelsesstedet har lukket i  

 få dage, fx i forbindelse med søgnehelligdage og indeklemte  

 fridage.
 Man kan også få feriedagpenge uden for et uddannelsessteds  

 ferielukning, hvis ferien er indskrevet i den individuelle handlingsplan  

 eller uddannelsesplan.
Til § 8, stk. 3 Optjeningsgrundlaget Man optjener feriedagpenge af ydelser, der udbetales i  

 optjeningsåret.
Ydelserne skal som udgangspunkt være  

 indkomstbeskattede i optjeningsåret.
Se dog stk. 5, og  

 vejledningen hertil om beløb, der udbetales efter  

 optjeningsåret.
 Man optjener ret til feriedagpenge af følgende ydelser fra  

 a-kassen:
1)	dagpenge, herunder feriedagpenge, 2)	orlovsydelse, 3)	VEU-godtgørelse (godtgørelse ved deltagelse i  

 erhvervsrettet voksen- og efteruddannelse), 4)	uddannelsesgodtgørelse, 5)	overgangsydelse, eller 6)	aktiveringsydelse.
Man optjener ikke ret til feriedagpenge af 1)	tilbagebetalte efterlønsbidrag, 2)	præmien efter lovens § 74 k (den skattefri  

 efterlønspræmie), 3)	udbetaling af renter, 4)	efterløn, og 5)	befordringsgodtgørelse.
Til § 8, stk. 4, nr. 1 Syge- og barselsdagpenge Man optjener ret til feriedagpenge af dagpenge efter lov om dagpenge ved  

 sygdom eller fødsel, som man har fået udbetalt fra en kommune  

 eller via sin arbejdsgiver.
Man må ikke i samme periode have optjent  

 ret til løn under ferie eller feriegodtgørelse beregnet af den  

 normale løn i optjeningsåret.
A) Timelønnede Hvis man under sygdom optjener ret til ferie med  

 sygeferiegodtgørelse hos sin arbejdsgiver efter § 25 i  

 ferieloven, optjener man ikke ret til feriedagpenge på grundlag af  

 sygedagpenge fra samme periode.
Hvis man får hel eller delvis løn under sygdom eller barsel,  

 og man har ret til ferie med feriegodtgørelse, får man beregnet  

 feriegodtgørelse af den løn, som man har fået udbetalt  

 under syge- eller barselorloven.
Se ferielovens § 24.
Hvis man har fået fuld løn under sygdom eller barsel,  

 beregnes feriegodtgørelsen således af den fulde løn.
Det  

 betyder, at der ikke beregnes feriedagpenge af syge- eller barselsdagpenge,  

 der er udbetalt i samme periode.
Hvis man kun har fået delvis løn under sygdom eller barsel,  

 beregnes feriegodtgørelsen af den delvise løn.
Man optjener  

 derfor feriedagpenge af syge- og barselsdagpengene i samme periode.
B) Månedslønnede Hvis man får løn under ferie, fx som funktionær  

 eller elev, jf. ferielovens § 9, har man krav på fuld løn  

 under ferie, hvis man har fået hel eller delvis løn under syge-  

 eller barselorloven.
Det skyldes, at lønnen under ferie er den  

 sædvanlige og fast påregnelige løn på tidspunktet  

 for ferien.
 Da man har ret til ferie med den sædvanlige løn, optjener man  

 ikke ret til feriedagpenge af syge- eller barselsdagpengene.
 Hvis man fratræder før ferien holdes, skal der beregnes  

 feriegodtgørelse af lønnen i optjeningsåret.
Har man fået fuld løn, beregnes feriegodtgørelsen  

 også af den fulde løn.
Man optjener derfor ikke feriedagpenge af  

 syge- eller barselsdagpengene.
 Har man derimod ikke fået fuld løn, optjener man  

 feriedagpenge af syge- eller barselsdagpengene, da feriegodtgørelsen  

 kun beregnes af den delvise løn.
Til § 8, stk. 4, nr. 2 til 6 Andre ydelser Man optjener ret til feriedagpenge af VUS, hvis man selv (eller evt. ens  

 egen selvstændige virksomhed) har fået støtten.
Man optjener også ret til feriedagpenge af SVU og støtte til  

 jobrotation efter Arbejdsmarkedsstyrelsens bekendtgørelse om en aktiv  

 arbejdsmarkedsindsats, hvis man selv har fået støtten.
Man  

 optjener derimod ikke ret til feriedagpenge af støtten, hvis den er  

 udbetalt til ens arbejdsgiver.
Man optjener ret til feriedagpenge af kursusgodtgørelse efter lov  

 om søfartsuddannelse.
Kursusgodtgørelsen gives til kursister,  

 der deltager i kurser på søfartsskoler.
Søfartsstyrelsen  

 administrerer og udbetaler kursusgodtgørelsen efter de samme regler,  

 som gælder for kursusgodtgørelse til deltagere i  

 arbejdsmarkedsuddannelser.
Til § 8, stk. 5 Efterbetaling af ydelser Man optjener som hovedregel feriedagpenge af ydelser, der er udbetalt og  

 indkomstbeskattet i optjeningsåret.
Ydelser, der er udbetalt efter et optjeningsårs udløb, regnes  

 som hovedregel ikke med.
Hvis man over for a-kassen dokumenterer, at  

 beløbet er tilbageført til beskatning i optjeningsåret,  

 kan beløbet dog i visse tilfælde medregnes.
Dette kan fx ske, hvis a-kassen efterbetaler ydelser for  

 udbetalingsperioder i et tidligere optjeningsår, jf. lovens § 46.  

 I dette tilfælde kan man bede skattemyndighederne om at få  

 beløbene regnet med til det tidligere optjeningsår.
Situationen  

 kan fx opstå, hvis ankenævnet omgør en afgørelse,  

 således at en karantæne bliver mindre eller bortfalder.
Hvis  

 beløbet bliver regnet med til det tidligere optjeningsår, skal  

 der beregnes feriedagpenge af beløbet for det optjeningsår det  

 vedrører.
Betingelserne for udbetaling skal være opfyldt i det  

 tilhørende ferieår.
Der optjenes ikke feriedagpenge af efterbetalte ydelser for perioden  

 omkring et årsskifte, når ydelserne sædvanligvis bliver  

 udbetalt i det efterfølgende optjeningsår.
Beregningen af  

 feriedagpengene for det efterbetalte beløb skal i dette tilfælde  

 henføres til det efterfølgende optjeningsår.
Til § 9 Beregningsmetoden Antallet af dage med feriedagpenge beregnes på grundlag af udbetalte  

 ydelser.
Til § 9, stk. 1 De ydelser, der er nævnt i § 8, indgår i  

 optjeningsgrundlaget.
 Har man i optjeningsåret fået ydelser fra mere end en a-kasse,  

 opgør og beregner hver a-kasse antallet af dage med feriedagpenge  

 på grundlag af de beløb, a-kassen har udbetalt.
Til § 9, stk. 2 og 3 Det beløb, som i alt er udbetalt i optjeningsåret, jf.  

 § 8 og § 9, stk. 1, skal divideres med den beregnede  

 (individuelle) sats, som a-kassen senest har brugt ved udbetaling af  

 dagpenge, uddannelsesgodtgørelse eller aktiveringsydelse i  

 optjeningsåret.
Hvis a-kassen ikke har udbetalt med en beregnet sats i  

 optjeningsåret, divideres beløbet med dimittendsatsen pr. 31.  

 december i optjeningsåret.
Der skelnes mellem fuldtids- og  

 deltidsforsikrede.
Til § 9, stk. 4 og 5 Beregningen er baseret på, at et medlem, der har fået udbetalt  

 ydelser, der svarer til maksimale dagpenge i 52 uger i et optjeningsår,  

 skal have ret til 25 dage med feriedagpenge.
Man skal betale bidrag til ATP og SP.
Disse bidrag bliver trukket fra  

 optjeningsgrundlaget efter stk. 1. For at sikre, at man trods dette  

 fradrag kan optjene ret til 25 dage med feriedagpenge, er omregningsfaktoren  

 sat til 0,0968.
På grund af beregningsmetoden kan det ske, at man får beregnet  

 et større antal dage med feriedagpenge end 25 dage.
Man kan dog aldrig  

 få ret til mere end 25 dage med feriedagpenge i et ferieår.
Omvendt kan det også ske, at man ikke optjener ret til 25 dage med  

 feriedagpenge.
Det sker fx, hvis man ikke har fået den maksimale  

 dagpengesats i hele optjeningsåret.
Til §§ 10 og 11 Feriedagpenge for dimittender §§ 10 og 11 gælder for alle nyuddannede, der i et ferieår  

 får status som dimittend i a-kassen.
Se lovens § 41. Ordningen  

 gælder i det pågældende ferieår og i det  

 ferieår, der følger efter.
 Hvis man er overflyttet med erhvervede rettigheder, er man ikke omfattet  

 af §§ 10 og 11. Se også bekendtgørelsen om overflytning  

 mellem a-kasser.
 Er man omfattet af §§ 10 og 11, har man ikke ret til feriedagpenge,  

 som man evt. har optjent på baggrund af ydelser efter § 8.
Til § 10 Antal dage I det ferieår, hvor man får status som dimittend i a-kassen,  

 har man som udgangspunkt ret til feriedagpenge i 15, 10 eller 5 dage.  

 Antallet af dage afhænger af, hvornår i ferieåret man  

 får status som dimittend i a-kassen.
I det første hele ferieår efter, at man får status som  

 dimittend i a-kassen, vil man som udgangspunkt have ret til feriedagpenge i  

 15 dage.
Dette gælder, uanset hvornår man har fået status  

 som dimittend i a-kassen i det første ferieår.
Der skal dog ske fradrag i antallet af dage med ret til feriedagpenge,  

 hvis man efter ferieloven mv. har ret til betalt ferie til det samme  

 ferieår.
Se § 11.
Hvis man, før man har fået status som dimittend i a-kassen,  

 har holdt ferie med feriedagpenge, reduceres antallet af dage med  

 feriedagpenge efter § 10 med det antal dage, man har holdt.
Har man fx i  

 det første ferieår som dimittend ret til 10 dage med  

 feriedagpenge, og har man tidligere i dette ferieår fået udbetalt  

 feriedagpenge i 5 dage, har man i resten af ferieåret kun ret til  

 feriedagpenge i 5 dage.
Til § 11, stk. 1 Fradrag i antallet af dage Hvis man har ret til betalt ferie efter ferieloven mv., skal der ske  

 fradrag i antallet af dage med feriedagpenge.
Fradraget beregnes efter  

 formlen i stk. 2. Man skal derfor oplyse antallet af løntimer i  

 optjeningsåret til a-kassen.
Det skal ske på ansøgningen  

 om feriedagpenge.
Hvis man i hele optjeningsåret har arbejdet i fuldt omfang, har man  

 ikke ret til feriedagpenge.
Det skyldes, at fradraget  

 vil overstige antallet af dage med feriedagpenge efter § 10.
 Når antallet af løntimer opgøres, medregnes  

 højst et antal timer, der svarer til fuld overenskomstmæssig  

 arbejdstid inden for det fag eller faglige område, man arbejder inden  

 for.
Hvis man underviser, skal man oplyse undervisningstimerne.
A-kassen skal  

 på grund af forberedelsestiden omregne timerne.
Det sker med den  

 omregningsfaktor, der gælder inden for den pågældende  

 undervisning.
Hvis arbejdet er  ukontrollabelt, skal
arbejdstiden beregnes ud fra indtægten.
Det sker med  

 omregningssatsen.
Se bekendtgørelsen om supplerende dagpenge.
 Overarbejdstimer skal kun regnes med, hvis de afspadseres.
Sygedage skal kun regnes med, hvis der er betalt hel eller delvis  

 løn, eller hvis der er optjent sygeferiegodtgørelse.
Se  

 fx § 7, stk. 2, i ferieloven.
 Barselorlov skal kun regnes med, hvis der under orloven er betalt hel  

 eller delvis løn.
 Bibeskæftigelse ved selvstændig virksomhed skal ikke regnes  

 med.
Feriedage skal ikke regnes med.
Det gælder, uanset om der er tale om  

 betalt ferie efter ferieloven, dage med feriedagpenge eller ferie for  

 egen regning.
Søgnehelligdage og overenskomstmæssige fridage skal ikke  

 regnes med.
Det gælder, uanset om der er betalt løn på  

 disse dage.
Det skyldes administrative hensyn.
 Hvis man har haft arbejde i optjeningsåret, men ikke har ret til  

 betalt ferie efter ferieloven mv. i ferieåret, har man ret til  

 feriedagpenge uden fradrag.
 Som eksempler herpå kan nævnes:
1)	dimittender, der i optjeningsåret var omfattet af de  

 særlige ferieregler i lov om visse arbejdsforhold i landbruget  

 m.v., 2)	dimittender, der i optjeningsåret drev selvstændig  

 virksomhed, og 3)	dimittender, der i optjeningsåret har arbejdet som  

 ulandsfrivillige med pligt til at holde ferie inden kontraktperiodens  

 udløb.
Til § 11, stk. 2 Til beregningen af fradraget bruges følgende formel:
Løntimer i optjeningsåret x 0,018 = fradrag Faktoren 0,018 har oprindeligt taget udgangspunkt i forholdet mellem antal  

 løntimer pr. år og antal feriedage pr. år.
Faktoren er  

 senere fastsat teknisk.
Til § 12 Feriedagpengesats Når man får feriedagpenge, får man som hovedregel  

 udbetalt med samme sats, som hvis man var ledig.
Hvis man fra optjeningsårets begyndelse til tidspunktet for ferien  

 har fået udbetalt dagpenge, uddannelsesgodtgørelse eller  

 aktiveringsydelse med en individuel beregnet sats, får man denne sats  

 udbetalt under ferie inkl. eventuelle reguleringer.
Det gælder  

 også unge under 25 år, der får ydelser efter lovens § 52  

 e.
 A-kassen skal aldrig beregne en individuel sats blot for at kunne udbetale  

 feriedagpenge.
Når der ikke er beregnet en individuel sats, som er anvendt ved  

 udbetaling af dagpenge, uddannelsesgodtgørelse eller  

 aktiveringsydelse, er det satsen for dimittender, der bruges.
Denne sats skal  

 derfor bruges, hvis man i et optjeningsår frem til tidspunktet for  

 ferien kun har fået udbetalt andre ydelser, som fx orlovsydelse eller  

 feriedagpenge.
 Eksempel 1:
Et medlem var i 2002 fuldtidsforsikret, og fik senest i  

 optjeningsåret 2002 udbetalt dagpenge med den maksimale dagpengesats  

 for fuldtidsforsikrede (604 kr.). Denne sats bruges som divisor ved  

 beregningen af antallet af dage med feriedagpenge.
Se § 9, stk. 2.  

 Medlemmet holder ferie i december 2003 og er på dette tidspunkt blevet  

 deltidsforsikret.
Der skal udbetales med den maksimale dagpengesats for  

 deltidsforsikrede i 2003 (415 kr.).
 Eksempel 2:
Et medlem var i 2002 deltidsforsikret og fik da beregnet en dagpengesats  

 til 412 kr.
Medlemmet fik senest i optjeningsåret 2002 udbetalt  

 dagpenge med den maksimale dagpengesats for deltidsforsikrede (403 kr.).  

 Denne sats bruges som divisor ved beregningen af antallet af dage med  

 feriedagpenge.
Se § 9, stk. 2. Medlemmet holder ferie i december  

 2003 og er på dette tidspunkt blevet fuldtidsforsikret.
Der er ikke  

 sket en ny beregning af medlemmets dagpengesats siden 2002. Der udbetales med  

 den beregnede sats 412 kr. pr. dag.
Dagpengesatsen er som følge af  

 ændringen af forsikringsstatus ikke længere begrænset af  

 den maksimale dagpengesats for deltidsforsikrede.
Se § 70 i loven.
 Eksempel 3:
Et medlem var i 2002 fuldtidsforsikret og fik i 2002 orlovsydelse.
Da der  

 ikke er udbetalt med en beregnet sats, skal dimittendsatsen for  

 fuldtidsforsikrede i 2002 (495 kr.) anvendes som divisor ved beregningen af  

 antallet af dage med feriedagpenge.
Se § 9, stk. 3. Medlemmet  

 holder ferie i december 2003 og er på dette tidspunkt blevet  

 deltidsforsikret.
Der udbetales med dimittendsatsen for deltidsforsikrede i  

 2003 (340 kr.).
 Eksempel 4:
Et medlem var i 2002 deltidsforsikret og fik i 2002 udbetalt orlovsydelse.  

 Da der ikke er udbetalt med en beregnet sats, skal dimittendsatsen for  

 deltidsforsikrede i 2002 (330 kr.) anvendes som divisor ved beregningen af  

 antallet af dage med feriedagpenge.
Se § 9, stk. 3. Medlemmet  

 holder ferie i december 2003 og er på det tidspunkt fuldtidsforsikret.  

 Der udbetales med dimittendsatsen for fuldtidsforsikrede i 2003 (511  

 kr.).
Hvis man holder ferie hen over et satsskifte, er det feriens  

 placering der afgør, hvilken sats, der skal udbetales feriedagpenge  

 med.
Hvis datoen for satsskiftet ligger i ferien, skal der udbetales med den  

 gamle sats for perioden før satsskiftet og med den nye sats for  

 perioden efter satsskiftet.
Særligt om dimittender Når man er dimittend, får man feriedagpenge med  

 dimittendsatsen, selv om man før man fik status som dimittend, fik  

 udbetalt ydelser med en beregnet sats.
 Hvis man derimod har fået udbetalt ydelser med en beregnet sats  

 efter, at man har fået status som dimittend, skal feriedagpengene  

 udbetales med den senest anvendte beregnede sats med eventuelle senere  

 reguleringer af satsen.
 Optjent og overført ferie efter ferieloven  

 mv.
Til § 13, stk. 1 Man vil som hovedregel først kunne få feriedagpenge,  

 når man har holdt sin betalte ferie efter ferieloven mv.
Hvis man samlet har optjent ret til mere end 25 dage med feriepenge  

 og feriedagpenge, kan man dog få feriepenge og feriedagpenge samtidig  

 for nogle af dagene.
Det kan man, når man har holdt eller  

 overført et antal feriedage, der svarer til forskellen mellem 25 og  

 det optjente antal dage med feriedagpenge.
 Ferie, hvor arbejdsgiveren udbetaler løn pr. kulance, er reguleret  

 i § 15.
Ferie, som er overført fra et tidligere ferieår, skal  

 også være holdt, før man kan få feriedagpenge.
Se  

 stk. 6.
Reglen om samtidig udbetaling af feriepenge og feriedagpenge kan kun  

 bruges, når den betalte ferie efter ferieloven mv. er optjent.
Reglen  

 gælder således fx ikke for betalt ferie til elever efter  

 ferielovens § 9, da denne ferie ikke er optjent.
 Eksempel:
 I eksemplet er der ikke overført ferie efter ferieloven mv.
 Et medlem har i et ferieår ret til 10 dage med  

 feriedagpenge.
 a)	Hvis medlemmet kun har ret til 5 dages betalt ferie efter  

 ferieloven, har medlemmet ret til at få feriedagpenge fra den 6.  

 dag.
b)	Har medlemmet i stedet ret til 20 dages betalt ferie efter  

 ferieloven, kan medlemmet få feriedagpenge, når 25-10=15 dages  

 ferie efter ferieloven er holdt.
Medlemmet kan for de næste 5 dage  

 få både feriedagpenge og feriepenge.
Herefter kan medlemmet  

 få feriedagpenge for de sidste 5 dage.
 c)	Hvis medlemmet slet ikke har ret til betalt ferie efter ferieloven,  

 kan medlemmet få feriedagpenge fra første feriedag.
 Hvis man holder ferie i timer efter ferieloven mv., omregner a-kassen  

 disse timer til dage.
Hvis man er ledig, kan man kun få feriedagpenge for hele dage.
Det  

 gælder dog ikke, hvis man afvikler en effektiv karantæne for en  

 del af dagen.
Se vejledningen til § 1, stk. 1, nr. 2, og § 3,  

 stk. 1.
Hvis man er i arbejde, kan man også kun få feriedagpenge for  

 hele dage.
Man kan således ikke få "supplerende  

 feriedagpenge". Det gælder dog ikke, når arbejdsgiveren har  

 placeret ferie på halve dage fx 1. maj, 5. juni, 24. og 31.  

 december.
Der gælder flere undtagelser fra hovedreglen.
Se nedenfor.
Forholdsmæssig udbetaling ved arbejde hos flere  

 arbejdsgivere Hvis man har arbejde hos flere arbejdsgivere, og man ikke holder ferie  

 på samme tid i alle arbejdsforhold, kan man få udbetalt  

 feriedagpenge forholdsmæssigt.
 Eksempel:
Man har to arbejdsforhold.
I arbejdsforhold A arbejder man 37 timer pr.  

 uge, og i arbejdsforhold B arbejder man 10 timer pr. uge.
 Man arbejder således i alt 47 timer pr. uge.
 Man har optjent ret til 15 dage med feriedagpenge.
 Man holder 16 dages ferie fra arbejdsforhold A og senere 9 dages ferie fra  

 arbejdsforhold B.
 Man har herefter ret til at få feriedagpenge for:
37x15 = 12 dage ud af de 16 dages ferie fra arbejdsforhold A 47 og 10x15 = 3 dage ud af de 9 dages ferie fra arbejdsforhold B.
47 Til § 13, stk. 2 Ferie i en 6 dages uge Som udgangspunkt optjenes og holdes ferie efter ferieloven i en 5 dages  

 uge.
Ferie kan dog fortsat optjenes og holdes i en 6 dages uge.
Hvis ferie efter ferieloven mv. er holdt i en 6 dages uge, skal a-kassen  

 omregne dagene til en 5 dages uge.
Det sker ved at gange antallet af  

 betalte feriedage efter ferieloven mv. med 5/6.
 Når man har omregnet den betalte ferie efter ferieloven mv.,  

 skal denne ferie i forhold til reglerne om feriedagpenge holdes med 5  

 dage pr. uge.
Til § 13, stk. 4 Kollektiv ferielukning § 13, stk. 1, 2 og 3, gælder også, hvis man er ansat  

 i en virksomhed, der holder kollektivt ferielukket efter reglerne i  

 ferieloven.
Under en kollektiv ferielukning kan man vælge at melde sig  

 midlertidigt ledig, hvis 1)	man har holdt al betalt ferie efter ferieloven, og 2)	a)	man har holdt alle sine dage med feriedagpenge, eller b)	man ikke har ret til hverken feriepenge eller  

 feriedagpenge.
 Hvis man melder sig midlertidigt ledig, kan man have ret til  

 arbejdsløshedsdagpenge under den kollektive ferielukning, hvis  

 betingelserne for ret til dagpenge i øvrigt er opfyldt.
Hvis man arbejder i en virksomhed, der har kollektivt ferielukket på  

 hverdage mellem jul og nytår, kan arbejdsgiveren vælge at  

 reservere betalt ferie efter ferieloven til hverdage mellem jul og  

 nytår.
Det følger af § 17, stk. 2, i ferieloven.
Det  

 gælder dog kun, hvis man har optjent mere end 15 feriedage efter  

 ferieloven (5 dages uge).
 Tilsvarende regler gælder for ferie optjent i en 6 dages uge.
 Hvis arbejdsgiveren efter § 17, stk. 2, i ferieloven har  

 varslet betalt ferie under en julelukning, kan man få  

 feriedagpenge, fx i efterårsferien, selv om ferien efter  

 ferieloven først holdes mellem jul og nytår.
 Eksempel:
 Et medlem har efter ferieloven optjent 18 dages ferie i en 5 dages uge.  

 Medlemmet har desuden optjent ret til 6 dage med feriedagpenge.
Arbejdsgiveren har placeret 15 dages ferie om sommeren, og de sidste 3  

 optjente feriedage mellem jul og nytår.
Virksomheden holder ferielukket  

 4 hverdage mellem jul og nytår.
 Man holder efter aftale med arbejdsgiveren en uges  

 efterårsferie.
 Reglen i § 13, stk. 4, medfører, at man vil kunne  

 få feriedagpenge for 5 dage i efterårsferien, selv om man endnu  

 ikke har holdt de sidste 3 dage med ferie efter ferieloven.
 Man vil desuden, jf. § 13, stk. 1, 2 og 3, kunne få  

 udbetalt feriedagpenge for den sidste feriedag mellem jul og nytår,  

 hvortil der ikke er optjent ret til ferie efter ferieloven.
Til § 13, stk. 5 Overført ferie anses for holdt i det ferieår, ferien  

 overføres fra.
For at have ret til feriedagpenge i det ferieår,  

 ferien overføres fra, skal den egen optjente ferie derfor enten  

 være holdt eller overført.
Se dog stk. 1 og 4.
 Overført ferie kan kun sidestilles med holdt ferie i stk. 1, 2  

 og 3, hvis man dokumenterer, at ferien vil blive overført, jf.  

 § 17, stk. 3.
 Eksempel 1:
Et fuldtidsforsikret medlem arbejder 5 timer om ugen og er ansat uden  

 opsigelsesvarsel.
Medlemmet får supplerende dagpenge og er ikke  

 omfattet af tidsbegrænsningen i § 60 i loven.
 Medlemmet har i optjeningsåret 2001 optjent ret til 25 dage med  

 betalt ferie efter ferieloven og til 19 dage med feriedagpenge, til  

 ferieåret 2002/2003. Medlemmet overfører 4 dages ferie fra dette  

 ferieår til ferieåret 2003/2004. Dette er dokumenteret ved en  

 skriftlig aftale med arbejdsgiveren.
Reglen i § 13, stk. 1, indebærer, at medlemmet har ret til  

 feriedagpenge, når der er holdt 25 dage minus 19 dage (antallet af dage  

 med feriedagpenge), dvs. 6 dage.
Der skal således være holdt 6  

 dages betalt ferie efter ferieloven, før der kan udbetales  

 feriedagpenge.
Reglen i stk. 5, indebærer, at overført ferie  

 sidestilles med holdt ferie.
Da der er overført 4 dages ferie, kan  

 medlemmet få feriedagpenge, når medlemmet har holdt 2 dages  

 betalt ferie.
Ferien er i eksemplet overført efter § 19 i ferieloven.
Efter  

 denne bestemmelse skal man holde mindst 4 ugers betalt eller overført  

 ferie i ferieåret.
Man kan herefter maksimalt overføre én  

 uges ferie det første ferieår.
Er ferien overført efter § 40 i ferieloven (feriehindringer),  

 gælder begrænsningen om, at man skal holde 4 ugers ferie  

 ikke.
Ved feriehindringer efter § 40 kan der derfor overføres op til 5  

 ugers betalt ferie efter ferieloven til næste ferieår.
 Eksempel 2:
Et medlem er blevet optaget i en a-kasse som dimittend den 31. juli  

 2002, men er fortsat ansat hos samme arbejdsgiver.
Efter § 10,  

 stk. 2, har medlemmet ret til 15 dage med feriedagpenge i  

 ferieåret 2002/2003. I optjeningsåret 2001 har medlemmet arbejdet  

 5 timer om ugen (235 timer hele året). Medlemmet har derfor efter  

 § 11, stk. 1 og 2, ret til 11 dage med feriedagpenge.
På  

 baggrund af lønarbejde har medlemmet i 2001 optjent ret til 25 dage  

 med betalt ferie efter ferieloven til ferieåret 2002/2003. Medlemmet  

 overfører 3 dages ferie fra dette ferieår til ferieåret  

 2003/2004. Dette er dokumenteret ved en skriftlig aftale med  

 arbejdsgiveren.
 Reglen i § 13, stk. 3, jf. § 11, betyder, at medlemmet som  

 udgangspunkt har ret til feriedagpenge, når der er holdt (235 timer x  

 0,018 = 4,23) 4 dages betalt ferie efter ferieloven.
 Da medlemmet overfører 3 dages ferie, kan medlemmet efter reglen i  

 stk. 5, få feriedagpenge, når der er holdt (4 dage - 3 dage)  

 1 dags ferie.
Til § 13, stk. 6 Ferie, der er overført fra et tidligere ferieår efter  

 ferielovens regler, medregnes ikke ved beregningen i stk. 1. Det antal  

 dage, der er overført fra det tidligere ferieår, skal dog  

 holdes, før der kan udbetales feriedagpenge efter stk. 1.  

 Medlemmet skal derfor på ansøgningsblanketten oplyse, om  

 overført ferie fra et tidligere ferieår er holdt.
 Eksempel 1:
 Et medlem har fra optjeningsåret 2001 overført 5 dages ferie  

 fra ferieåret 2002/2003 til 2003/2004. Medlemmet har i  

 optjeningsåret 2002 optjent ret til 25 dage med betalt ferie efter  

 ferieloven og til 19 dage med feriedagpenge til ferieåret  

 2003/2004.
Før medlemmet kan få feriedagpenge i ferieåret  

 2003/2004, skal de 5 overførte dage være holdt, jf. § 13,  

 stk. 6. Reglen i § 13, stk. 1, betyder, at medlemmet har ret  

 til feriedagpenge, når der er holdt 25 dage minus 19 dage (antallet af  

 dage med feriedagpenge), dvs. 6 dage.
Efter reglen i § 13, stk. 1,  

 jf. stk. 5, kan medlemmet få feriedagpenge, når der er holdt  

 eller overført 6 dages betalt ferie.
Medlemmet skal derfor  

 først holde de 5 dages overført ferie, jf. § 13,  

 stk. 6. Derpå skal medlemmet holde eller overføre 6 dages  

 betalt ferie, jf. § 13, stk. 1 og 5, før der kan udbetales  

 feriedagpenge.
 Eksempel 2:
 Et medlem har overført 20 dages ferie fra ferieåret 2002/2003  

 til 2003/2004. Medlemmet har i optjeningsåret 2002 optjent ret til 10  

 dage med betalt ferie efter ferieloven og til 5 dage med feriedagpenge til  

 ferieåret 2003/2004.
Før medlemmet kan få feriedagpenge i ferieåret  

 2003/2004, skal de 20 overførte dage først være holdt,  

 jf. § 13, stk. 6. Derpå skal medlemmet holde eller  

 overføre de 10 dage med betalt ferie.
Hvis medlemmet har mulighed for  

 at holde ferie herefter, kan medlemmet få feriedagpenge.
Til § 13, stk. 7 Ifølge § 30, stk. 2 og 3, i ferieloven, kan mindre  

 beløb udbetales uden at ferien holdes.
Ifølge ferielovens  

 § 38 kan feriegodtgørelse, løn under ferie eller  

 ferietillæg udbetales, hvis man på grund af særlige  

 omstændigheder helt eller delvist er afskåret fra at holde ferie  

 inden ferieårets udløb.
Se også bekendtgørelsen om  

 ferie.
 Hvis man efter § 30, stk. 2 eller 3, eller § 38 i  

 ferieloven har fået udbetalt feriegodtgørelse for hovedferien  

 uden at holde ferie, betragtes det som om, man har holdt det antal feriedage,  

 som svarer til den udbetalte feriegodtgørelse.
 Dækker feriegodtgørelsen mindre end 15 dage (5 dages uge),  

 kan man få feriedagpenge for den resterende del af hovedferien.
 Det er en betingelse, at man selv gør a-kassen opmærksom  

 på forholdet, og at man fremlægger den fornødne  

 dokumentation.
Feriegodtgørelse, der udbetales efter § 30, stk. 4, i  

 ferieloven, har ingen betydning for retten til feriedagpenge.
Der er tale om  

 feriegodtgørelse for ferie ud over 25 dage, der udbetales kontant ved  

 fratræden, hvis man fratræder inden den overførte ferie er  

 holdt.
Til § 14 Lørdage, søndage og  

 søgnehelligdage Hvis man er ledig, kan man få feriedagpenge for  

 søgnehelligdage, som indgår i ferien.
Det gælder, selv om  

 man ikke kan placere ferie efter ferieloven, og selv om man ikke har holdt  

 sin betalte ferie efter ferieloven, jf. § 13, stk. 1, 2 og  

 3.
 Selv om man får udbetalt optjent søgnehelligdagsbetaling, kan  

 man alligevel få feriedagpenge.
 Man kan dog aldrig få feriedagpenge for mere end 5 dage pr. uge.
Til § 15 Løn under ferie uden ret hertil Reglen er relevant, når man arbejder på nedsat tid med  

 supplerende dagpenge og under ferien får løn af sin arbejdsgiver  

 pr. kulance.
Da man er på nedsat tid, får man ikke løn for  

 37 timer.
Uanset § 3, stk. 6, kan man i denne situation få  

 feriedagpenge og løn samtidig, når man har holdt et  

 forholdsmæssigt antal feriedage.
De øvrige betingelser for ret  

 til feriedagpenge skal være opfyldt.
 Tallene 7,4 og 4,8 er værdien af en feriedag (37/5 = 7,4 og 24/5 =  

 4,8).
 Eksempel:
Et fuldtidsforsikret medlem arbejder 20 timer ugentlig og får under  

 sin ferie løn for disse timer.
Medlemmet har ikke ret til ferie med  

 feriegodtgørelse eller løn.
 Medlemmet har i ferieåret ret til 15 dage med feriedagpenge.
 Medlemmet holder 3 ugers ferie = 15 dage.
 Den udbetalte løn dækker 3 x 20 timer = 60 timer.
 Timerne regnes om til dage ved at dividere med 7,4. Lønnen  

 dækker således 8 dage, og medlemmet vil først kunne  

 få feriedagpenge fra den 9. dag.
 For så vidt angår betalt ferie efter ferieloven, se  

 vejledningen til § 13.
Til § 16 Optjeningsmeddelelser A-kassen bør i optjeningsmeddelelsen, eller sammen med denne,  

 nævne de vigtigste betingelser for, at man kan få feriedagpenge.  

 Se §§ 1 til 6. Se i øvrigt bekendtgørelsen om en a-kasses  

 pligt til at vejlede m.v.
Til § 17 Dokumentation Forud for et ferieår får a-kasserne oplysninger om, hvilke  

 beløb, der er udbetalt til medlemmerne efter lov om dagpenge ved  

 sygdom eller fødsel.
Se bekendtgørelsen om overførsel af  

 oplysninger om udbetalinger i henhold til lov om dagpenge ved sygdom eller  

 fødsel fra kommunerne til a-kasserne.
Hvis a-kassen ikke har fået oplysningerne, fx fordi man på  

 tidspunktet for overførslen var forsikret i et andet EØS-land,  

 eller fordi dagpengene er udbetalt via en arbejdsgiver, må man selv  

 dokumentere omfanget af de udbetalte ydelser.
Det kan fx ske ved hjælp  

 af oplysningssedler eller kvitteringer for udbetaling.
 Hvis man bliver overflyttet til en anden a-kasse, og man får en  

 optjeningsmeddelelse fra den gamle a-kasse, skal man vedlægge  

 optjeningsmeddelelsen som dokumentation over for den nye a-kasse, når  

 man søger om feriedagpenge.
Overførsel af ferie skal efter ferieloven aftales skriftligt mellem  

 medlemmet og arbejdsgiveren.
Dokumentation for overført ferie kan  

 bestå i en kopi af den skriftlige aftale eller i en erklæring fra  

 arbejdsgiveren.
Hvis den planlagt overførte ferie alligevel ikke  

 overføres, skal a-kassen straks have besked.
Det gælder  

 også, selv om medlemmet holder ferien, i stedet for at overføre  

 den.
Hvis ferien er holdt i stedet for overført, er der ikke sket  

 udbetaling af feriedagpenge med urette.
Det er dog et krav, at de almindelige  

 betingelser for at få feriedagpenge er opfyldt på det tidspunkt,  

 ferien holdes, i stedet for at blive overført.
Hvis man har optjent ret til feriedagpenge efter § 8, stk. 4,  

 nr. 2, 3, 4, 5 eller 6, skal man på ansøgningen oplyse på  

 tro og love, i hvilket omfang man har ret til betalt ferie efter ferieloven  

 mv. af de udbetalte ydelser.
Man skal også oplyse, i hvilket omfang  

 ydelserne er udbetalt for perioder, hvor man ikke har været medlem af  

 en a-kasse.
Hvis man har optjent ret til feriedagpenge efter § 8, stk. 5,  

 skal man vedlægge dokumentation for størrelsen af de modtagne  

 ydelser.
Det kan fx ske ved hjælp af oplysningssedler el.lign., hvoraf  

 det fremgår, at beløbet vedrører et bestemt  

 optjeningsår.
 Hvis der er udbetalt VUS, og støtten er udbetalt til kursistens  

 egen selvstændige virksomhed, skal det dokumenteres ved  

 udbetalingskvitteringer.
 Direktoratet sender en særlig optjeningsmeddelelse til medlemmer,  

 der har fået dagpenge under arbejdssøgning i et andet  

 EØS-land i henhold til artikel 69 i forordning (EØF) nr.  

 1408/71 (attest E 303). Denne optjeningsmeddelelse skal vedlægges  

 ansøgningen om feriedagpenge.
Til § 18 Ansøgningsfrist mv.
Ansøgningen om feriedagpenge skal afleveres til den a-kasse, som  

 man er forsikret i på ferietidspunktet.
Ansøgningen skal  

 være modtaget i a-kassen senest den 31. maj i det følgende  

 ferieår.
Hvis den 31. maj er en lørdag, søndag
eller en søgnehelligdag, er der søgt i rette tid, hvis  

 a-kassen får ansøgningen den følgende hverdag.
Hvis man er i arbejde, og man har fået feriedagpenge med urette,  

 bortfalder eller nedsættes det beløb, der skal betales  

 tilbage, hvis man kan dokumentere, at man inden  

 konstateringstidspunktet, og inden  ferieåret udløber,  

 har holdt ferie, der helt eller delvist svarer til den oprindeligt oplyste  

 ferie.
Det er også et krav, at man opfyldte alle betingelser for ret  

 til feriedagpenge, da ferien blev holdt.
Det betyder blandt andet, at en  

 ledig skal have meddelt ferie til a-kassen.
Se § 6.
Til § 20 Ikrafttræden Vejledning nr. 22 af 1. marts 2001 til bekendtgørelse om  

 dagpenge under ferie og vejledning nr. 21 af 1. marts 2002 til ændring  

 af bekendtgørelse om dagpenge under ferie bortfalder hermed.
Til § 21 Overgangsbestemmelser Et medlem af en a-kasse for selvstændige erhvervsdrivende har ikke  

 tidligere betalt bidrag til ATP eller SP.
Omregningsfaktoren i § 9,  

 stk. 4 har derfor hidtil været sat til 0,0962 for  

 selvstændige.
Da selvstændige erhvervsdrivende fra og med 1.  

 september 2002, ligesom lønmodtagere skal betale bidrag til ATP og SP,  

 er omregningsfaktoren ændret til 0,0968 for ydelser, der  

 vedrører perioder fra denne dato.
