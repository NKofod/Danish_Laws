 I Overensstemmelse med Art. 2 i den under 7. November 1933 indgaaede  

 Konvention mellem Danmark, Finland, Island, Norge og Sverige om Konkurs, jfr.  

 Justitsministeriets Bekendtgørelse Nr. 249 af 1. September 1934, er det ved §  

 2 i Anordning Nr. 250 af 1. September 1934 om Konkurs, som er erklæret i  

 Danmark, og som omfatter Formue i Finland, Island, Norge eller Sverige,  

 fastsat, at Skifteretten, naar der her i Landet er erklæret Konkurs, som  

 omfatter Formue i nogen af de andre Stater, uden Ophold bør kundgøre  

 Konkursbeslutningen gennem Indrykkelse i den offentlige Kundgørelsestidende i  

 denne Stat og overensstemmende med der gældende Lov sørge for Tinglysning og  

 Indførelse i Grundbog, Skibsregister eller andet offentligt Register.
 Under Henvisning hertil skal man til Oplysning for Skifteretterne meddele,  

 at der herved vil være at iagttage følgende:
 1. Finland.
Kundgørelsen sker ved Indrykkelse een Gang i »Officiella  

 tidningen«.
Meddelelse sendes for saa vidt angaar fast Ejendom til  

 Dommeren i den Retskreds, hvor Ejendommen er beliggende, for saa vidt angaar  

 Handelsskib paa mindst 10 Registertons netto til Skibsregistret,  

 (fartygsregistret, der føres af Byernes Magistrater paa Skibets Hjemsted),  

 for saa vidt angaar Luftfartøj til Luftfartøjsregistret  

 (Luftfartygsregistret, Sjøfartsstyrelsen, Helsingfors).
 2. Island.
 Kundgørelsen sker ved Indrykkelse een Gang i »Lørbirtingablad«.  

 Meddelelse sendes for saa vidt angaar fast Ejendom til Underretten i den  

 Retskreds, hvor Ejendommen er beliggende, og for saa vidt angaar Skib over 12  

 Registertons brutto til Underretten i den Retskreds, hvor Skibet er  

 indregistreret.
 3. Norge.
Kundgørelsen sker ved Indrykkelse een Gang i »Norsk  

 kunngjørelsestidende«.
For saa vidt angaar fast Ejendom skal den  

 tinglyses ved Herreds- eller Byretten i den Retskreds, hvor Ejendommen er  

 beliggende, og for saa vidt angaar Sejlskib paa mindst 50 Registertons  

 brutto, Dampskib paa mindst 25 Registertons brutto eller Del af saadant Skib  

 registreres i Skibsregistret paa Skibets Hjemsted.
 4. Sverige.
Kundgørelsen sker ved Indrykkelse een Gang i »Post- och inrikes  

 tidningar«.
Meddelelse sendes for saa vidt angaar fast Ejendom til  

 Underretten i den Retskreds, hvor Ejendommen er beliggende, for saa vidt  

 angaar Skib paa mindst 20 Registertons netto til Stockholms rådhusrætt, og  

 for saa vidt angaar Del af saadant Skib til Skibsregistret (fartygsregistret,  

 Kommerskollegiet, Stockholm).
 Justitsministeriet, den 29. December  

 1934.
 P.M.V.
 Aage Svendsen.
 /Bilfeldt.
