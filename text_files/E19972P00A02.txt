A.B.1 Lønindtægter mv., herunder skattefri rejse- og  

 befordringsgodtgørelse A.B.2 Indkomstforhold for specielle grupper A.B.3 Sømænd mv.
 A.B.4 Indtægter, der træder i stedet for  

 erhvervsindtægter mv.
A.B.5 Ydelser efter de sociale pensionslove A.B.6 Underholdsydelser, legater mv.
A.B.7 Gaver, hædersgaver og gevinster Ifølge personskattelovens § 3 omfatter den personlige indkomst alle  

 skattepligtige indtægter der enten ikke, efter lovens § 4 skal medregnes i  

 kapitalindkomsten, eller efter lovens § 4 a er aktieindkomst eller efter  

 lovens § 4 b er CFC-indkomst.
 Personlig indkomst vil bl.a. være:
 - lønindkomst, honorar o.lign.
- overskud af selvstændig virksomhed - pensionsindtægter - løbende udbetalinger og rateudbetalinger fra pensionsordninger, der er  

 indkomstskattepligtige efter pensionsbeskatningsloven - underholdsbidrag og andre løbende ydelser - dagpenge - uddannelsesstøtte o.l.
- overskud af hobbyvirksomhed - skattepligtig kontanthjælp - skattepligtige uddelinger fra fonde, foreninger Anden skattepligtig indtægt, der ikke er kapitalindkomst, aktieindkomst  

 eller CFC-indkomst, er ligeledes per-sonlig indkomst, f.eks. værdi af fri kost,  

 bolig, firmabil mv.
 Personlig indkomst kan enten være A-indkomst eller B-indkomst.
 A-indkomst omfatter efter KSL § 43, stk. 1 enhver form for løn og vederlag  

 i penge, samt i forbindelse hermed fri kost og logi, for personligt arbejde i  

 tjenesteforhold.
Herudover har skatteministeren i medfør af KSL § 43, stk. 2 i  

 kildeskattebekendtgørelsen (bekg. nr. 768 af 19. sep. 1995), § 20 bestemt, at  

 en række andre ydelser også skal være A-indkomst.
Det drejer sig bl. a. om  

 bestyrelseshonorarer mv., pensioner, dagpenge, en række uddannelsesydelser og  

 visse personalegoder.
 Indkomst, der ikke er A-indkomst, og hvori der ikke skal indeholdes  

 udbytteskat eller royaltyskat, er B-indkomst.
 Om afgrænsningen mellem lønmodtagere (typisk modtagere af A-indkomst) og  

 selvstændige erhvervsdrivende (modtagere af B-indkomst) henvises til  

 cirkulære nr. 129 af 4. juli 1994 til personskatteloven, pkt. 3.1.1. og  

 afsnit E.A.4.2. og E.A.4.3.
Vedr. afgrænsning mellem indtægter ved selvstændig erhvervsvirksomhed og  

 selskabsindkomst henvises til afsnit S.C.1.1.1 og afgørelse i TOLD-SKAT Nyt 1991.20.1158 (TfS 1991,477), hvor honorarindtægter vedrørende  

 virksomhedskonsulentbistand i skattemæssig henseende kunne anses for  

 selskabsindkomst.
Bestyrelseshonorarer måtte skattemæssigt anses for  

 personlig indkomst, da bestyrelsesmedlemmer ifølge aktieselskabslovens § 52  

 og anpartsselskabslovens § 34 skal være myndige personer.
Bestyrelseshonorarer til advokater, der driver deres virksomhed i  

 selskabsform, kan anses for at være indkomst for selskabet, når det mellem  

 advokaten, selskabet og de øvrige selskabsdeltagere er aftalt, at  

 bestyrelseshonorarer skal tilfalde selskabet, jf.
TfS 1996, 337.
I afsnit A.B. 1 - 3 beskrives erhvervsbetonede indkomsttyper.
Afsnit A.B.  

 3 - 7 beskriver ikke-erhvervsbetonede indkomster.
Forhold der specielt  

 relaterer sig til selvstændige erhvervsdrivende behandles i LVE.
A.B.1 Lønindtægter mv., herunder skattefri rejse- og  

 befordringsgodtgørelse A.B.1.1 Løn- og honorarindtægter Til brug ved skatteligningen og skatteberegningen skal hvert år enhver,  

 der i det foregående år i sin virksomhed har udbetalt eller godskrevet løn,  

 gratiale, provision og andet vederlag for personligt arbejde o.l., jf.
SKL §  

 7 og § 7 A, uden opfordring give oplysning om beløbene til  

 skattemyndighederne.
Ved ligningen vil de kommunale skattemyndigheder derfor tage udgangspunkt  

 i de beløb, som den indberetningspligtige har oplyst at have udbetalt  

 til/godskrevet vedkommende skatteyder.
Kan indkomstmodtageren ikke godkende  

 den foreliggende oplysningsseddel, må vedkommende over for  

 skattemyndighederne sandsynliggøre, at oplysningerne er forkerte, og  

 eventuelt med told- og skatteregionens mellemkomst foranledige  

 rettelsesoplysning indsendt.
 Eksempelvis skal der henvises til følgende afgørelser på området:
 I lsr. 1976.98 fandt Landsskatteretten ikke tilstrækkeligt grundlag for at  

 bortse fra en oplysningsseddel, der udviste 2 måneders løn til  

 hovedaktionæren, uanset at denne hævdede, at udbetalingerne ikke var løn, men  

 delvis tilbagebetaling af hans tilgodehavende i selskabet.
 Underholdsydelser, som et aktieselskab påtog sig årligt at udbetale til en  

 betroet medarbejders børn indtil deres 18. år, anså retten i realiteten for  

 et særligt tillægsvederlag til medarbejderen, og de udbetalte beløb blev  

 herefter anset som indkomstskattepligtige for medarbejderen, VLD af 7. aug.  

 1984 (skd. 72.83).
 En lønmodtager blev anset for skattepligtig af et beløb, som hans nye  

 arbejdsgiver havde betalt for ham i konventionalbod til hans tidligere  

 arbejdsgiver, medens de af den nye arbejdsgiver betalte omkostninger i  

 forbindelse hermed, ikke blev anset for løn eller gave til den ansatte, jf.  

 Skat 1986.6.408. (TfS 1986,356).
Vederlag, som en skatteyder modtog fra kolleger på rigstelefonen for at  

 overtage disses vagter, var skattepligtigt, selv om også kollegerne var  

 beskattet af beløbene, som var medtaget på deres lønsedler, jf.
Skat  

 1986.10.-601. (TfS 1986,538).
 Et ægtepar ejede i fællesskab et ApS, der drev en skotøjsforretning.
Hustruen arbejdede dagligt i forretningen og førte regnskabet, og som løn  

 herfor havde hun modtaget 85.231 kr. i 1983. Imidlertid blev selskabets  

 driftsresultat for 1983 dårligt, og hustruen tilbagebetalte derfor i  

 begyndelsen af 1984 80.000 kr. af den oppebårne løn.
Dette kunne imidlertid  

 ikke accepteres, da den udbetalte løn på 85.231 kr. fuldt ud modsvaredes af  

 udført arbejde, jf.
Skat 1987.11.801. (TfS 1987,574) Beskatningstidspunktet Løn- og honorarindtægter m.v. og anden A-indkomst indkomstbeskattes på  

 udbetalingstidspunktet.
Har udbetaling dog ikke fundet sted på et tidspunkt  

 der ligger 6 måneder efter, at indkomstmodtageren har erhvervet endelig ret  

 til den pågældende indkomst, er beløbet dog indkomstskattepligtigt på dette  

 tidspunkt, jf. kildeskattebekendtgørelsen (bekg. nr. 768 af 19. sep. 1995), §  

 22. For beskatning af feriegodtgørelse gælder der dog efter samme bestemmelse  

 særlige regler, jf. det neden for anførte om feriegodtgørelse.
Hvad omfattes af »løn«? Begrebet »løn« omfatter den almindelige periodiske arbejdsløn,  

 uanset om den benævnes løn, honorar, provision eller andet og ligeledes  

 periodisk sygeløn, dagpenge i »arbejdsgiverperioden«,  

 understøttelse o.l., som en arbejdsgiver yder under et stadigt bestående  

 ansættelsesforhold.
Begrebet dækker også det ferietillæg, der ydes  

 lønmodtagere med ret til løn under ferie, og søgnehelligdagsbetaling, der  

 således skal beskattes i udbetalingsåret.
 Også periodiske udgiftsgodtgørelser, f.eks. månedlige kørselstilskud, der  

 ikke kan udbetales som skattefri befordringsgodtgørelse, er omfattet.
Feriegodtgørelse Feriegodtgørelse beskattes i optjeningsåret.
Indeholdelse af A-skat  

 foretages*månedligt i optjeningsåret på grundlag af den feriegodtgørelse, der  

 er optjent i den forløbne måned, jf. bek. 1012 af 2. dec. 1996 til  

 kildeskattelovsbekendtgørelsen..
Feriegodtgørelse, der tilfalder lønmodtageren ved ansættelsesforholdets  

 ophør efter ferielovens § 14, stk. 3, (lønmodtagere ansat med ret til ferie  

 med løn) beskattes i fratrædelsesåret.
Indeholdelse foretages *i  

 fratrædelsesmåneden.* I løn under ferie efter ferielovens regler indeholdes A-skat, og  

 beskatning sker på samme måde som for løn i øvrigt, nemlig ved udbetaling,  

 dog senest 6 måneder efter feriens afholdelse.
Det særlige ferietillæg indgår  

 i indkomsten på udbetalingstidspunktet.
Beskatning ved skattepligtens ophør Ophører indkomstmodtagerens skattepligt, er de A-indkomster, der er  

 omfattet af kildeskattebekendtgørelsens § 22-23 senest skattepligtige på  

 tidspunktet for skattepligtens ophør, og A-skatten skal senest indeholdes på  

 dette tidspunkt.
Dette gælder også løn under ferie efter ferieloven optjent  

 ved arbejde her i landet inden skattepligtens ophør.
Bestemmelsen omhandler  

 også personalegoder, der er stillet til rådighed forud for skattepligtens  

 ophør.
 Efterbetalt løn mv.
 Efterbetalt løn mv. beskattes i det år, hvor udbetaling sker, forudsat at  

 udbetalingen sker senest 6 måneder efter den endelige retserhvervelse.
Overenskomstmæssig lønregulering Overenskomstmæssige lønreguleringer beskattes efter de almindelige regler  

 i kildeskattebekendtgørelsen (bekg. nr. 768 af 19. sep. 1995) § 22, stk. 1 på  

 udbetalingstidspunktet, dog senest 6 mdr. efter endelig retserhvervelse.
Tilbagefordeling efter ansøgning De kommunale skattemyndigheder kan dog afgøre anmodninger om  

 tilbagefordeling af indkomstskattepligtige indtægter, som ikke hidrører fra  

 udøvelse af selvstændig erhvervsvirksomhed.
 Som eksempel på sådanne indtægter kan nævnes:
Efterbetaling af løn, pensioner og understøttelser, erstatning til  

 lønmodtagere for tabt arbejdsfortjeneste eller uberettiget bortvisning samt  

 andre indkomstskattepligtige erstatninger.
Anmodning om genoptagelse skal  

 fremsættes inden 3 år efter udløbet af det indkomstår, beløbet ønskes henført  

 til.
Dog kan told- og skatteregionen tillade genoptagelse udover  

 3-årsfristen, når forholdene i særlig grad taler der for.
Dette vil her  

 normalt være tilfældet.*Anmodningen om genoptagelse skal være fremsat uden  

 ugrundet ophold (vejledende inden 3 måneder) efter at den skattepligtige er  

 kommet i besiddelse af de oplysninger, der berettiger til genoptagelsen.* Ved behandling af anmodninger om tilbagefordeling skal følgende  

 retningslinier følges:
 1. Anmodning om tilbagefordeling må være indgivet inden udgangen af det  

 kalenderår, der følger efter det indkomstår, hvori udbetaling/endelig  

 retserhvervelse har fundet sted.
2. Ansøgeren må godtgøre, at indtægten vedrører de indkomstår, hvortil den  

 ønskes henført til beskatning.
Hvor dette findes mest praktisk, kan  

 skattemyndigheden dog selv fremskaffe de nødvendige oplysninger ved direkte  

 henvendelse til vedkommendes arbejdsgiver, sociale myndigheder mv.
 3. Der kan ikke meddeles tilladelse til udskydelse af beskatning af  

 indtægt til senere indkomstår end det, for hvilket indtægten efter gældende  

 regler skal medregnes til den skattepligtige indkomst.
4. Tilbagereguleringen skal være af væsentlig økonomisk betydning for  

 ansøgeren.
Denne betingelse anses i almindelighed for opfyldt, når  

 nettobesparelsen ved den ønskede tilbageregulering kan opgøres til ca. 1% af  

 ansøgerens skattepligtige indkomst i det indkomstår, for hvilket den  

 skattepligtige indkomst begæres nedsat.
Nettobesparelsen skal dog udgøre  

 mindst 1.000 kr.
5. Ansøgninger om fordeling af lønefterbetalinger, der er erhvervet i  

 medfør af ny kollektiv lønoverenskomst eller tilsvarende reguleringer af  

 tjenestemandslønninger, kan ikke imødekommes.
Lønefterbetaling i medfør af  

 forfremmelse, tildeling af personligt tillæg eller lignende vil derimod kunne  

 tillades tilbagefordelt, hvis betingelserne herfor i øvrigt er opfyldt.
Honorar for flere år Honorarer for flerårige arbejder, der udbetales med et samlet beløb, skal  

 normalt først beskattes, når arbejdet er afsluttet og honoraret for arbejdet  

 er fastsat og udbetalt.
Dette udelukker dog ikke, at beskatningen sker i takt  

 med eventuelle acontoudbetalinger af honoraret, lsr. 1974.108.
Sker der udbetaling af a'contobeløb, og er der tale om A-indkomst, sker  

 beskatningen i takt med acontoudbetalingerne.
Er der tale om honorarer der er  

 B-indkomst, kan beskatning ske i takt med eventuelle acontoudbetalinger.
Forfatterhonorarer Forfatterhonorarer skal principielt beskattes, når de er indtjente.
Den  

 del af honoraret, der udbetales som en procentdel af salgsindtægten, og som  

 først opgøres og kommer til udbetaling efter det år, på grundlag af hvis  

 salgsindtægter andelen beregnes, beskattes efter praksis først i  

 udbetalingsåret.
Det forudsættes, at endelig opgørelse ikke foreligger inden  

 udgangen af optjeningsåret.
 Acontobeløb beskattes normalt i de år, de bliver udbetalt, men i nogle  

 tilfælde må et acontobeløb dog anses som forskud, således at beskatningen  

 udskydes til det tidspunkt, hvor forfatteren har opfyldt sin del af aftalen  

 med forlaget, se lsr. 1971.17.
 Forfatterhonorarer, der hidrører fra arvede forfatterrettigheder, skal  

 løbende medregnes i modtagerens indkomst, selv om der er betalt arveafgift af  

 de arvede rettigheders kapitalværdi, jf. ØLD. af 12. nov. 1951.
 Biblioteksafgift der tilkommer forfattere skal beskattes i det indkomstår  

 den vedrører og endeligt kan opgøres.
 Forskud på løn mv.
 Forskud på løn beskattes på udbetalingstidspunktet, jf. reglerne for  

 beskatning af A-indkomst.
Personlelån Et egentligt personalelån, der bygger på en aftale med vilkår om afdrag,  

 forrentning og eventuel sikkerhedsstillelse, indgår ikke i den personlige  

 indkomst.
En eventuel eftergivelse af et sådant lån, er personlig indkomst på  

 tidspunktet for eftergivelsen.
Se nærmere afsnit A.B.7.1.4.
 Tilbagebetaling af løn mv.
Fradrag for tilbagebetaling af løn og arbejdsløshedsdagpenge, der er  

 modtaget med urette, skal foretages i de(t) år, hvori den for meget udbetalte  

 løn mv. er oppebåret og medregnet ved indkomstopgørelsen.
Anmodning om  

 genoptagelse skal fremsættes inden 3 år efter udløbet af det indkomstår,  

 beløbet ønskes henført til.
Dog kan told- og skatteregionen tillade  

 genoptagelse udover 3-årsfristen, når forholdene i særlig grad taler der for.
Dette vil her normalt være tilfældet.*Anmodningen om genoptagelse skal  

 være fremsat uden ugrundet ophold (vejledende inden 3 måneder) efter at den  

 skattepligtige er kommet i besiddelse af de oplysninger, der berettiger til  

 genoptagelsen.* En sygeplejerske havde under kursusdeltagelse fået halv løn, betinget af,  

 at hun forblev i arbejdsgiverens tjeneste i mindst 5 år efter kursets  

 afslutning.
Da hun forlod arbejdsgiverens tjeneste før de 5 år var gået, måtte hun  

 tilbagebetale den under kurset udbetalte løn.
Ligningsrådet gav hende ikke  

 tilladelse til at føre tabet af lønindtægten tilbage til det år, hvori lønnen  

 var oppebåret, idet man efter praksis normalt ikke tillader, at fradrag for  

 tab føres tilbage til indkomstår, der ligger forud for tabets konstatering.  

 Tabet skulle derfor fradrages i fratrædelsesåret.
 En skatteyder, som blev fritaget for en kontrakt med flyvevåbenet mod  

 betaling af en erstatningsydelse på 10.000 kr., kunne ikke fratrække beløbet  

 ved indkomstopgørelsen som »tilbagebetaling af løn«.
En konstabel, der havde modtaget civiluddannelse under sin  

 kontraktansættelse, blev indrømmet fradrag for refusion til forsvaret ved  

 frigørelse for tjenestepligtserklæring.
Han havde modtaget uddannelse med løn  

 udover den gældende civiluddannelsesnorm.
Refusionen blev opgjort således, at  

 den måtte anses for tilbagebetaling af tidligere oppebåret løn under  

 civiluddannelsen.
TOLD-SKAT Nyt 1993.6.232. (TfS 1993,40).
 S.U.
I tilfælde af, at der skal ske tilbagebetaling af for meget udbetalt fra  

 Statens Uddannelsesstøtte, skal der ske regulering af skatteansættelsen.  

 Told- og Skattestyrelsen har meddelt, at denne regulering skal ske i det år, hvori  

 det for meget udbetalte stipendium er oppebåret og medregnet ved  

 indkomstopgørelsen.
TOLD-SKAT Nyt 1993.16.764. (TfS 1993,431) Anmodning om  

 genoptagelse skal fremsættes inden 3 år efter udløbet af det indkomstår,  

 beløbet ønskes henført til.
Dog kan told- og skatteregionen tillade  

 genoptagelse udover 3-årsfristen, når forholdene i særlig grad taler der for.
Dette vil her normalt være tilfældet. *Anmodningen om genoptagelse skal  

 være fremsat uden ugrundet ophold (vejledende inden 3 måneder) efter at den  

 skattepligtige er kommet i besiddelse af de oplysninger, der berettiger til  

 genoptagelsen.* Tilbagebetalingspligtig kontanthjælp For tilbagebetalingspligtig kontanthjælp, jf. kap. 6 i lov om social  

 bistand skal der ved tilbagebetaling af skattepligtig kontanthjælp ske  

 fradrag i den personlige indkomst i de(t) år, hvor tilbagebetalingen sker,  

 jf.
LL § 8 O.
Retssag Hvor et lønkrav - helt eller delvis - har været bestridt, og spørgsmålet  

 om kravets berettigelse og størrelse afgøres ved dom eller voldgift, anses  

 den omstridte del af lønnen først for erhvervet, når retten til lønbeløbet er  

 fastslået ved endelig dom eller voldgiftskendelse, lsr. 1972.108.
Konkurs mv. - Lønmodtagernes garantifond Ved arbejdsgiverens konkurs eller betalingsstandsning kan de ansatte få  

 deres tilgodehavende løn og feriegodtgørelse udbetalt fra Lønmodtagernes  

 garantifond, se A.B.4.4.3.
 Udbetalingerne fra fonden periodiseres på samme måde som den indtægt, de  

 træder i stedet for, hvis denne var blevet udbetalt på normal vis, jf. bl.a.  

 lsr. 1984.75, 1985.160 og TfS 1997, 306.
 Løn for en opsigelsesperiode f.eks. fra 1. dec. 1996 til 28. feb. 1997 -  

 udbetalt i jan. 1997 - periodiseres således, at et beløb svarende til  

 løntilgodehavendet for dec. 1996 medregnes i indkomstopgørelsen for 1996,  

 medens restbeløbet henføres til indkomsten i 1997.
 Lønmodtageren kan dog også vælge at lade beløbet beskatte i det år, hvori  

 der erhverves endelig ret til det.
Lønkravet uerholdeligt Konstateres hele eller en del af et udækket løntilgodehavende senere at  

 være uerholdeligt, vil tabet af den tilgodehavende løn kunne fratrækkes i det  

 år, hvor tabet konstateres, f.eks. i forbindelse med konkursboets afslutning.  

 Der kan dog være tilfælde, hvor en lønmodtagers undladelse af at hæve  

 forfaldne lønbeløb må anses som udtryk for, at der er etableret et  

 låneforhold, således at senere tab må anses som et ikke fradragsberettiget  

 tab (formuetab). I den henseende vil det kunne være vejledende, om  

 garantifonden har nægtet erstatning for det tabte løntilgodehavende.
 Undertiden kan lønkravet anses endeligt tabt, uanset at  

 konkursbehandlingen ikke er afsluttet, lsr. 1973.14.
A.B.1.2 Feriegodtgørelse Arbejdstageren skal ved indkomstopgørelsen medregne den i indkomståret  

 optjente feriegodtgørelse.
 Dette gælder også en arbejdstager, som i henhold til ferielovens § 14,  

 stk. 2, kræver feriegodtgørelse i stedet for ferie med løn.
 Feriegodtgørelse beskattes i indtjeningsåret, jf.  

 kildeskattebekendtgørelsen (bekg. nr. 768 af 19. sept. 1995) § 22, stk. 2.
 Den helårlige feriegodtgørelse udgør for 1997 12,5 pct. og tillægget til  

 ferieløn 1 pct., med mindre andet er aftalt ved overenskomst.
Ferie med løn Lønnen for ferieperioden medregnes ved indkomstopgørelsen for det år,  

 hvori ferien holdes.
Det samme gælder det tillæg til ferieløn, som modtages i  

 medfør af ferielovens § 14, stk. 1 eller andre tilsvarende bestemmelser.
 En arbejdstager, der hidtil har modtaget løn under ferier og medregnet  

 ferielønnen til indkomsten i modtagelsesåret, skal ved opgørelsen for  

 fratrædelsesåret medregne både eventuelt modtagen løn under ferie og den  

 optjente feriegodtgørelse i fratrædelsesåret, jf. kildeskattebekendtgørelsens  

 § 22, stk. 3. Hvis den tidligere optjente feriegodtgørelse ikke tidligere er  

 medregnet eller afviklet ved modtagelse af løn under ferie, skal også den  

 medregnes i fratrædelsesåret.
Overgang til anden stilling (i samme eller anden virksomhed) Efter overgang til en beskæftigelse med ret til ferie med løn, skal  

 arbejdstageren medregne den inden tiltrædelsen optjente feriegodtgørelse samt  

 modtagen ferieløn og tillæg til ferieløn.
Hvis der mellem en arbejdstager og  

 en arbejdsgiver træffes aftale om, at arbejdstageren får løn under ferie mod  

 at afgive sin tidligere indkomstbeskattede feriegodtgørelse til  

 arbejdsgiveren, skal alene forskelsbeløbet medregnes som indkomst fra  

 arbejdsgiveren i tiltrædelsesåret. (Dette beløb udgør også trækgrundlag for  

 A-skat). Forskelsbeløbet opgøres som forskellen mellem den nye bruttoferieløn  

 - reduceret med den i feriegodtgørelsen fra tidligere ansættelse indeholdte  

 A-skat -, og den fra tidligere ansættelse til arbejdsgiveren afleverede  

 nettoferiegodtgørelse.
Dødsfald Ved en arbejdstagers død medregnes den tilgodehavende feriegodtgørelse for  

 dødsåret og eventuel ikke tidligere medregnet feriegodtgørelse for tidligere  

 år til indtægten i dødsåret (»mellemperioden«). Arbejdsgiveren skal  

 ved udbetalingen foretage skatteindeholdelse med afdødes senest fastsatte  

 trækprocent for dødsåret.
Særlige forhold Erstatning til tjenestemænd for bortfaldet ferie ydes ved udløbet af det  

 ferieår, i hvilket den bortfaldne ferie skulle være holdt som tillægsferie,  

 og beløbet beskattes i dette år.
Gives der tjenestemænd tjenestefrihed af en sådan varighed, at der ikke  

 optjenes ferieret i tjenestefrihedsperioden, ydes der ved tjenestefrihedens  

 begyndelse den pågældende feriegodtgørelse, som om han var fratrådt  

 tjenesten.
Denne feriegodtgørelse beskattes i det år, hvor tjenestefriheden  

 påbegyndes og feriegodtgørelsen godskrives den pågældende.
 Ved tjenestefrihed af kortere varighed sker der ingen udbetaling af  

 feriegodtgørelse, men den pågældende bevarer sin ret til ferie med løn efter  

 sin genindtræden i stillingen.
 En tjenestemand, der var ansat ved et universitet, skulle medregne  

 feriegodtgørelse herfra i udbetalingsåret, hvorimod han skulle medregne  

 feriegodtgørelse af et censorhonorar på en anden læreanstalt i  

 indtjeningsåret, skd. 22.188.
A.B.1.3 Gratialer, provisioner og tantiemer Beskatning af gratialer, provisioner og tantiemer mv. følger de  

 almindelige regler for beskatning af A-indkomst.
Beskatningen skal ske på  

 udbetalingstidspunktet, dog senest 6 måneder efter endelig retserhvervelse.
A.B.1.4 Jubilæumsgratialer, gaver og godtgørelser mv. - LL § 7 O, stk. 1,  

 nr. 2 Dette afsnit behandler beskatningen af visse beløb, som er omfattet af LL  

 § 7 O, såsom gaver, gratiale og fratrædelsesgodtgørelse, som tilfalder en  

 lønmodtager fra arbejdsgiveren.
Bestemmelsen har tidligere befundet sig i LL  

 § 7, litra w, samt i LOSI § 2 nr. 9 og nr. 10 og § 3, stk. 1, nr. 6. Der er  

 ikke tilsigtet nogen ændring i bestemmelsens anvendelsesområde i forbindelse  

 med overflytningen.
Afgørelser, som i det følglende er blevet truffet efter  

 de tidligere bestemmelser, er afløst af henvisning til LL § 7 O, idet  

 realindholdet af bestemmelsernes omfang svarer til hinanden.
Forsåvidt angår  

 princippet i beskatningen af beløbene se derimod nedenfor.
 Ydelser, som beskattes efter LL § 7 O, stk. 1, nr. 2, drejer sig om  

 følgende:
Gaver, gratialer og lignende fra den skattepligtiges arbejdsgiver.
Det er  

 dog en betingelse, at udbetalingen sker en gang for alle (se dog pkt. 1.4.1  

 om betalingsformen). Det kræves også, at udbetalingen sker, fordi  

 virksomheden, hvori den skattepligtige eller dennes ægtefælle er eller har  

 været ansat, har 25 års jubilæum eller et antal år, der er deleligt med 25.
Betingelserne efter bestemmelsen anses også for opfyldt, hvis udbetalingen  

 er begrundet i en særlig anledning for den skattepligtige, såsom jubilæum  

 eller arbejdsophør på grund af alder eller sygdom.
Også godtgørelse i  

 anledning af fratræden af stilling er omfattet af bestemmelsen.
LL § 7 O, stk. 3, fastslår, at gaver, gratialer o. lign. godtgørelser, der  

 overstiger et grundbeløb på 7.900 inden for et indkomstår, medregnes til den  

 personlige indkomst med 85 pct. af den overskydende del.
Grundbeløbet  

 reguleres efter PSL § 20, og det udgør i *1997 10.200kr.
Forsåvidt angår  

 beskatningstidspunktet, se KSL bek. § 22, stk. 1.
 A.B.1.4.1 Godtgørelse ved fratræden af stilling mv.
 Efter LL § 7 O, stk. 1, nr. 2, beskattes godtgørelse i anledning af  

 fratræden af stilling efter princippet i LL § 7 O, stk. 3, som beskrevet  

 ovenfor.
»Løn« til opsigelsesfristens udløb Hvis modtageren af en sådan godtgørelse ikke oppebærer indtægt af  

 stillingen for hele tiden efter fratrædelsen og indtil det tidspunkt, han  

 kunne være opsagt i henhold til sin kontrakt eller efter lovgivningens  

 almindelige regler, skal en så stor del af godtgørelsen, som svarer til, hvad  

 han ville have oppebåret som indtægt for tiden efter fratrædelsen, dog højst  

 for en periode af 1 år, medregnes i den skattepligtige indkomst, jf.
LL § 7  

 O, stk. 1, nr. 2, sidste pkt., og LL § 7 O, stk. 3, finder ikke anvendelse.  

 En eventuel resterende del af godtgørelsen beskattes efter LL § 7 O, stk. 3.
 LL § 7 O gælder også, når arbejdstageren selv opsiger sin stilling til  

 omgående fratræden eller dog med kortere varsel, end han ville have krav på,  

 jf. lsr. 1964.24, 1968.109 og skd. 19.8, men efter en konkret bedømmelse  

 beskatter man dog kutymemæssige fratrædelsesgodtgørelser (efter mange års  

 ansættelse) efter LL § 7 O, jf. lsr. 1983.38 og 1984.57, samt Skat 1986.8.515  

 (TfS 1986,446), ligesom godtgørelser i henhold til funktionærlovens § 2 a (se  

 nærmere herom nedenfor) altid beskattes efter LL § 7 O, jf. lsr. 1974.122.
 Selv om en afskediget funktionær får en ny stilling, måske endog i  

 umiddel-bar fortsættelse af sin tidligere stilling, skal den del af  

 godtgørelsen, der træder i stedet for den indtægt, han ville have haft i  

 tiden fra fratrædelsen og indtil det tidspunkt, han kunne være afskediget  

 under iagttagelse af gældende opsigelsesvarsler, beskattes som skattepligtig  

 indkomst, se lsr. 1970.33 og skd. 18. 154. En eventuel resterende del af  

 godtgørelsen beskattes efter LL § 7 O, stk. 3.
En direktør blev opsagt med 6 måneders varsel og modtog i overensstemmelse  

 med ansættelseskontrakten en fratrædelsesgodtgørelse på 12 måneders løn ved  

 opsigelsen.
I løbet af opsigelsesperioden fik han en ny stilling og blev  

 fritstillet af den tidligere arbejdsgiver, idet lønudbetalingen fra denne  

 samtidigt ophørte.
LSR fandt, at den omstændighed, at klageren havde  

 frafaldet krav på løn i en del af opsigelsesperioden mod at blive  

 fritstillet, ikke medførte, at nogen del af fratrædelsesgodtgørelsen kunne  

 anses for at træde i stedet for, hvad modtageren ville have oppebåret i  

 indtægt af stillingen for tiden efter fratrædelsen, jf.
LL § 7 O, stk. 1, nr.  

 2, sidste pkt.
 Fratrædelsesgodtgørelsen skulle derfor i sin helhed beskattes efter LL § 7  

 O, stk. 3. TfS 1995,274. og TfS 1995,445.
 En forligsmæssigt fastsat godtgørelse på 25.000 kr. til en tillidsmand,  

 der blev afskediget, blev anset for skattepligtig indkomst, da beløbet var  

 mindre end det, han kunne have opnået i løn inden for den opsigelsesperiode  

 på 5 måneder, som tilkom ham, lsr. 1984.143. LL § 7 O ville derfor ikke have  

 fundet anvendelse.
En reklamekonsulent fratrådte på grund af samarbejdsvanskeligheder sin  

 stilling som direktør i et ApS, hvori han selv ejede 50 pct. af  

 anpartskapitalen.
Udover salgssummen for anparten havde han modtaget en  

 fratrædelsesgodtgørelse på 75.000 kr., som efter hans opfattelse skulle  

 beskattes efter LL § 7 O, idet han anførte, at der ikke var oprettet nogen  

 ansættelseskontrakt mellem ham og selskabet, og at der således ikke var  

 fastsat noget opsigelsesvarsel.
LSR var imidlertid af den opfattelse, at han  

 havde haft krav på et passende varsel, og at 75.000 kr. ikke kunne anses for  

 at overstige, hvad der måtte anses som et rimeligt vederlag for løn i  

 opsigelsesperioden, og beløbet skulle derfor beskattes som skattepligtig  

 indkomst, uden at LL § 7 O ville have fundet anvendelse, lsr. 1985.140.
Et folketingsmedlem fik ved sin udtræden af tinget et eftervederlag  

 svarende til tre måneders grundvederlag.
Dette eftervederlag ansås som  

 almindeligt indkomstskattepligtigt, lsr. 1982.154.
En kommunaldirektør opsagde sin stilling, således at han i henhold til  

 aftale med sin arbejdsgiver i en periode på 1 år havde krav på løn.
Det  

 fremgik af aftalen, at direktøren i tiden 1/5 1983-30/4 1984 havde  

 tjenestefrihed med løn svarende til stillingens hidtidige aflønning.
Vestre Landsret fandt, at de månedlige udbetalinger i henhold til aftalen måtte  

 anses som almindelig personlig løn i en opsigelsesperiode på 1 år, hvor  

 direktøren var fritstillet, jf.
Skat 1988.10.588 (TfS 1988,481). Højesteret  

 fandt imidlertid, at de beløb, kommunaldirektøren havde fået udbetalt efter  

 aftalen med arbejdsgiveren, ud over den del, der modsvaredes af den indtægt,  

 han ville have oppebåret som løn som kommunaldirektør i opsigelsesperioden på  

 3 måneder, skulle beskattes efter nu LL § 7 O.
TOLD-SKAT Nyt 1992.2.34 (TfS  

 1992,28), jf.
KSL bek. § 22, stk. 1.
 Den del af godtgørelsen, der efter LL § 7 O, stk 1, nr. 2, sidste pkt.,  

 skal medregnes som skattepligtig indkomst, skal medregnes fuldtud i  

 udbetalingsåret, i al fald, når arbejdsgiveren har givet afkald på modydelse,  

 selv om den dag, hvortil arbejdstageren kunne være opsagt, ligger i det  

 følgende år, lsr. 1970.33 og 1973.10, jf KSL bek. § 22, stk. 1.
Hvis lønmodtagerens krav har været indbragt til afgørelse ved domstolene,  

 skal beskatning dog først finde sted, når kravet er fastslået ved endelig dom  

 eller forlig.
Se om beskatningstidspunktet A.A.2.1.
»Godtgørelse« Beløbet skal hidrøre fra den pågældendes hidtidige arbejdsgiver.
 Denne betingelse anses ikke for opfyldt, dersom arbejdsgiveren er et A/S  

 og beløbet udbetales af aktiemajoritetshaveren.
 Betingelsen anses heller ikke for opfyldt ved udbetaling af godtgørelse  

 fra en fond, som er et selvstændigt retssubjekt uafhængigt af arbejdsgiveren,  

 uanset at der evt. er en nær forbindelse mellem de to retssubjekter, jf. skd.  

 28.77, lsr. 1978.167 og Skat 1988.12.776 (TfS 1988,674).
 Se endvidere lsr. 1979.55, hvor en bod, udbetalt til klagerens fagforbund  

 og videregivet til klageren, ikke var omfattet af nu LL § 7 O.
I et tilfælde, hvor den nye arbejdsgiver betalte et engangsbeløb for at få  

 den pågældende lønmodtager til at fratræde sin hidtidige stilling, blev  

 beløbet beskattet som almindelig indkomst.
LL § 7 O ville ikke have fundet  

 anvendelse.
 Det er endvidere en forudsætning for at anvende LL § 7 O, at der er tale  

 om beløb, der udredes i umiddelbar forbindelse med og direkte som følge af  

 fratræden eller ændring af et ansættelsesforhold.
En ansat, der i en alder af 62 år var blevet førtidspensioneret, overgik  

 ved sit fyldte 65. år til almindelig alderspension og fik i forbindelse  

 hermed udbetalt et engangsbeløb af sin tidligere arbejdsgiver.
Beløbet skulle  

 medregnes ved opgørelsen af hans almindelige personlige indkomst uden at LL §  

 7 O ville have fundet anvendelse, da udbetalingen af det ikke var knyttet til  

 hans fratræden, men var afhængig af, at han opnåede en alder af 65 år, Skat  

 (jan.) 1986.12.344 (TfS 1986,39).
 LL § 7 O kunne ikke anvendes i et tilfælde, hvor den pågældende var  

 opsagt, men senere traf aftale om at fortsætte sit arbejde i virksomheden  

 (samme stilling), lsr. 1972.122.
En afdelingsleder i et fagforbund var blevet afskediget.
Han havde  

 modtaget sædvanlig løn i opsigelsesperioden samt en fratrædelsesgodtgørelse  

 på 35.382 kr., svarende til tre måneders løn.
Herudover havde han fået  

 tilkendt en erstatning på 216.846 kr. som følge af afskedigelsen, der var i  

 strid med en indgået tryghedsaftale, idet den ikke kunne anses for  

 tilstrækkelig saglig eller rimeligt begrundet.
Denne erstatning havde han  

 anset for skattefri, men LSR fandt, at erstatningen var omfattet af nu LL § 7  

 O, lsr. 1982.153.
Krav på godtgørelse Lovens udtryk »godtgørelse« tager i første række sigte på  

 frivillige ydelser fra arbejdsgiveren, men den omstændighed, at den  

 pågældende lønmodtager har haft krav på at få et beløb udover løn udbetalt  

 ved sin fratræden, udelukker ikke, at en sådan godtgørelse betragtes som  

 personlig indkomst efter LL § 7 O, lsr. 1964.117 (en forsikringsagents  

 kontraktsmæssigt fastlagte efterprovision ved fratræden). Ligeledes betragtes  

 den afskedigelsesløn, der ved afskedigelse af funktionærer med henholdsvis  

 12, 15 eller 18 års anciennitet udbetales med henholdsvis 1, 2 eller 3  

 måneders løn ud over, hvad der betales til fratrædelsesdatoen, jf.  

 funktionærlovens § 2 a, som personlig indkomst efter LL § 7 O.
En direktør i et A/S kunne ifølge sin ansættelseskontrakt opsiges med 12  

 måneders varsel og skulle fratræde ved det fyldte 60. år.
Ved en senere  

 indgået aftale havde han opnået tilsagn om en fratrædelsesgodtgørelse  

 svarende til 4 års løn ved hans fratræden ved det fyldte 60. år efter at være  

 opsagt senest 12 måneder forinden.
Beløbet blev i sin helhed anset for en af  

 LL § 7 O, omfattet fratrædelsesgodtgørelse.
Betalingsformen En godtgørelses beskatning efter LL § 7 O, er betinget af, at der er tale  

 om et på forhånd fastlagt, bestemt beløb og ikke om livsbetingede periodiske  

 ydelser, lsr. 1975.127 samt Skat 1985.8.222.
En typograf havde i forbindelse med indførelse af ny teknik og dermed  

 følgende personalereduktion modtaget et tilbud fra sin arbejdsgiver om at  

 fratræde sin stilling mod en mindre ugentlig pristalsreguleret ydelse.
Disse  

 ydelser blev anset for supplerende understøttelsesbeløb, som var almindeligt  

 indkomstskattepligtige i medfør af SL § 4 litra c, lsr. 1984.58.
At beløbet udredes afdragsvis, udelukker ikke, at beløbet anses som en  

 fratrædelsesgodtgørelse, der beskattes efter LL § 7 O, se princippet i UfR  

 1966.782 Ø.
Hvis godtgørelsen udbetales afdragsvist, skal der de første 6  

 måneder ske beskatning i forbindelse med hver udbetaling, jf.
KSL § 46 stk.  

 1. Herefter skal der som følge af retserhvervelsesreglen i samme bestemmelses  

 stk. 2 ske indeholdelse af skatten i restbeløbet på dette tidspunkt.
Der  

 indrømmes kun eet *10.200 kr's fradrag, også selv om betalingen strækker sig  

 over 2 indkomstår.
Den del af fradraget, der ikke kan udnyttes i det første  

 år kan dog overføres til det følgende år.
Evt. kursnedslag At en godtgørelse ikke udredes kontant, kan i visse tilfælde medføre  

 kursnedslag på fordringen.
 Det er således i praksis antaget, at betalingsvilkårene for en  

 fratrædelsesgodtgørelse, der udredes afdragsvis over 20 mdr., uden ydelse af  

 renter for restfordringen, må antages at afvige så væsentligt fra det for  

 fratrædelsesgodtgørelser sædvanlige, at der kan indrømmes kursnedslag.
Men der skal så ske beskatning af kursgevinsten.
Der skal medregnes en så  

 stor del ved opgørelsen af indkomsten, som svarer til forholdet mellem på den  

 ene side indfrielsessummen med fradrag af anskaffelsessummen og på den anden  

 side indfrielsessummen, jf.
KGL § 8, stk. 2 (fra 1998 § 26).
 Dersom der ydes renter af en ikke kontant udbetalt godtgørelse, og dersom  

 de aftalte betalingsvilkår iøvrigt ikke afviger væsentligt fra det for  

 fratrædelsesgodtgørelser sædvanlige, kan der ikke indrømmes kursnedslag.
 En fratrædelsesgodtgørelse, der ydes som en båndlagt kapital i et  

 pengeinstitut, hvor beløbet udbetales over 10 år, mens samtlige renter af den  

 båndlagte kapital udbetales løbende, blev beskattet uden kursnedslag, lsr.  

 1977.136. Bemærk at der skal ske beskatning senest 6 måneder efter endelig  

 retserhvervelse/ fratrædelse.
 Det er endvidere antaget, at udbetaling i 16 lige store månedlige rater  

 ikke afviger væsentligt fra det sædvanlige, når der samtidig er aftalt  

 kompensation, dersom kronens købekraft bliver væsentligt forringet i  

 udbetalingsperioden.
Beløbets anvendelse Det er uden betydning for beskatningsformen, hvad det udbetalte beløb  

 anvendes til, og det er således antaget, at en fratrædelsesgodtgørelse, som  

 efter skatteyderens ønske anvendes til køb af livrente, skal beskattes efter  

 LL § 7 O (med adgang til at fradrage indskuddet efter PBL § 18).
Den skattepligtige del af godtgørelsen (A-indkomsten) kan indbetales på en  

 pensionsordning omfattet af PBL kap. 1 med ret til bortseelse efter PBL § 19,  

 2. pkt.
Den øvrige godtgørelse kan udbetales uden beskatning.
Se afsnit  

 A.C.1.3.3.
 En udbetaling til en advokat på 25.000 kr., betegnet som erstatning for  

 flytteudgifter mv. i forbindelse med ophør af et ansættelsesforhold, blev  

 anset som omfattet af LL § 7 O, da det var stillingsfratrædelsen, der havde  

 udløst godtgørelsen, Skat 1986.1.66 (TfS 1986,59).
Godtgørelser efter funktionærloven Funktionærloven giver ret til »godtgørelser« i følgende  

 tilfælde:
 1. Opsigelse eller uberettiget bortvisning efter uafbrudt beskæftigelse i  

 samme virksomhed i 12, 15 eller 18 år (§ 2 a).
 2. Opsigelse uden rimelig grund eller ved uberettiget bortvisning efter  

 funktionærens fyldte 18. år og efter mindst 1 års uafbrudt beskæftigelse i  

 samme virksomhed (§ 2 b).
 3. Uberettiget afvisning før tiltrædelse af stilling (§ 3).
 4. Uberettiget bortvisning (§ 3).   

 ad 1. Godtgørelse i henhold til § 2 a ydes ved opsigelse udover den løn, der  

 tilkommer funktionæren i opsigelsesperioden, og ved uberettiget bortvisning  

 udover den erstatning, der i henhold til lovens § 3 erlægges af  

 arbejdsgiveren, svarende til lønnen indtil lovlig opsigelse kunne være sket.
Godtgørelsen beskattes derfor i disse tilfælde efter LL § 7 O, stk. 3, jf.  

 lsr. 1974.122, medens de beløb, der udbetales som løn i opsigelsesperioden,  

 respektive som erstatning for løn, indtil lovlig opsigelse kunne være sket,  

 beskattes som skattepligtig indkomst. ad 2. Godtgørelsesbeløbet, hvis  

 størrelse nærmere er omhandlet i funktionærlovens § 2 b, og som ydes udover  

 den løn, funktionæren har krav på i opsigelsesperioden, respektive udover  

 erstatningen i henhold til § 3 ved uberettiget bortvisning, beskattes efter  

 LL § 7 O.
Lønnen i opsigelsesperioden, respektive erstatningen for samme  

 periode, beskattes som almindelig indkomst, uden at LL § 7 O finder  

 anvendelse. ad 3. Såfremt funktionæren uberettiget nægtes modtagelse i en  

 stilling, hjemler funktionærlovens § 3 ret til erstatning.
Erstatningen, der  

 sædvanligvis svarer til lønnen indtil opsigelse kunne være sket, beskattes i  

 praksis efter LL § 7 O lsr. 1968.108. Bestemmelsen i nu LL § 7 O, stk 1, nr.  

 2, sidste pkt., fandtes efter sin formulering og indhold at tage sigte på  

 ophævelse af bestående arbejdsforhold, og altså uanvendelig i dette tilfælde.  

 Erstatning udbetalt til en direktør i anledning af, at han blev løst fra sin  

 ansættelseskontrakt - inden tiltrædelse af sin stilling - ansås for omfattet  

 af nu LL § 7 O.
LSR fandt, at direktørens fratrædelse af sin ret efter en  

 ansættelseskontrakt måtte sidestilles med fratrædelse af en stilling, således  

 at godtgørelsen skulle beskattes efter LL § 7 O, Skat 1990.7.535 (TfS  

 1990,320). ad 4. Erstatning i tilfælde af uberettiget bortvisning andrager i  

 almindelighed et beløb svarende til lønnen indtil funktionæren lovligt kunne  

 være opsagt i henhold til kontrakt eller efter lovgivningens almindelige  

 regler - eller såfremt funktionæren allerede var lovligt opsagt - til  

 opsigelsesfristens udløb.
Erstatningen beskattes som skattepligtig indkomst i det omfang, den svarer  

 til lønnen indtil opsigelsesfristens udløb - dog højst for en periode af 1  

 år.
Eventuelt overskydende beløb beskattes efter LL § 7 O.
 Efterløn, der i henhold til funktionærlovens § 8 betales til en afdød  

 funktionærs ægtefælle eller børn, beskattes som skattepligtig indkomst hos  

 modtageren, skd. 22.181.
For direktører i aktieselskaber gælder, at disses ansættelsesforhold ikke  

 er omfattet af funktionærloven, hvorfor der ikke tilkommer disse noget legalt  

 fastsat opsigelsesvarsel.
Som regel vil de pågældende dog efter deres  

 ansættelseskontrakt have krav på et vist opsigelsesvarsel, men selv om dette  

 ikke er tilfældet, har LSR dog lagt til grund, at der efter praksis  

 sædvanligvis alligevel tilkommer disse personer et vist opsigelsesvarsel,  

 hvorfor en direktørs fratrædelsesgodtgørelse - benævnt »efterløn« -  

 på et beløb svarende til 6 måneders løn blev anset som skattepligtig  

 indkomst, uden at nu LL § 7 O, stk. 3, ville finde anvendelse, selv om han ikke i sin kontrakt med  

 selskabet havde noget opsigelsesvarsel, lsr. 1964.23. Dette må ses på  

 baggrund af, at domstolene ofte tillægger afskedigede selskabsdirektører en  

 afskedigelseserstatning, selv om de hverken efter loven eller efter deres  

 kontrakt har haft krav herpå.
 Se endvidere lsr. 1978.166, hvor en direktør (på fratrædelsestidspunktet)  

 havde en 5-årig uopsigelig ansættelseskontrakt, men hvor kun et beløb,  

 svarende til et års efterløn, beskattedes som almindelig indkomst.
 Ligebehandlingsloven o.lign.
I henhold til lov om ligebehandling § 9, jf. § 16 kan en lønmodtager, der  

 afskediges, fordi lønmodtageren har fremsat krav om ligebehandling, tilkendes  

 en godtgørelse, der ikke kan overstige 78 ugers løn.
En sådan godtgørelse  

 beskattes efter LL § 7 O.
I det omfang, der ikke ydes løn indtil sædvanligt  

 opsigelsesvarsel eller erstatning herfor, beskattes godtgørelsen som  

 almindelig indkomst, uden at LL § 7 O finder anvendelse, skd. 59.351. Det  

 samme må gælde for godtgørelser efter § 15 i lov om ligebehandling.
Disse  

 godtgørelser skal udbetales af arbejdsgiveren hvis en lønmodtager afskediges,  

 fordi denne har fremsat krav om ligebehandling efter Ligebehandlingslovens §§ 2-4.
 Godtgørelse efter § 4 a i lov om beskyttelse mod afskedigelse på grund af  

 foreningsforhold, der ikke kan overstige 24 månedersløn, omfattes også af LL  

 § 7 O, jf. dog begrænsningen om løn i opsigelsesperioden.
Efterbetaling af løn Efterbetaling af løn, der finder sted efter fratrædelsen, skal medregnes  

 som almindelig skattepligtig indkomst, uden at LL § 7 O finder anvendelse jf.  

 lsr. 1975.128. Et beløb, der ved fratræden blev ydet som gratiale, men som  

 ikke oversteg de tantiemebeløb, skatteyder i de tidligere år havde fået  

 tillagt som tantieme ud over sin faste løn, skulle medregnes som almindelig  

 skattepligtig indkomst, jf. lsr 1962.13. Se også lsr. 1973.120, hvor en  

 godtgørelse til en direktør måtte antages at være et yderligere vederlag  

 (tantieme) for arbejdet i selskabet og derfor almindelig skattepligtig  

 indkomst, uden at LL § 7 O ville finde anvendelse.
En generel ordning med ydelse af fratrædelsesgodtgørelse efter mindst 3  

 års ansættelse til samtlige en virksomheds timelønsansatte, hvilke ydelser  

 skulle beregnes efter de pågældendes anciennitet, blev ikke anset for  

 omfattet af nu LL § 7 O, men måtte anses som et almindeligt  

 indkomstskattepligtigt løntillæg, jf.
Skat 1987.10.727 (TfS 1987,473).
»Fratræden« Det er tilstrækkeligt for at anvende LL § 7 O, at der sker delvis  

 opgivelse af stillingen, men det er ikke tilstrækkeligt, at der blot sker  

 f.eks. lønmæssig forringelse af stillingen.
Det er ikke en betingelse, at der sker en fuldstændig fratræden.
En  

 forringelse af de hidtidige ansættelsesforhold vil efter omstændighederne  

 kunne begrunde, at et godtgørelsesbeløb, der udredes i den anledning, anses  

 som personlig indkomst efter LL § 7 O, når der i forbindelse med ydelsen af  

 godtgørelsen opgives hidtidige arbejdsområder.
Se f.eks. om  

 kreditforeningsrepræsentants delvise opgivelse af stilling, lsr. 1976.123.
 En overlæge ved et kommunalt hospital, der blev omdannet til  

 plejestiftelse, modtog et engangsbeløb i anledning af, at stillingen  

 omdannedes, således at han måtte opgive en hidtil beklædt professorstilling.  

 Denne erstatning blev sidestillet med en godtgørelse for tab af (forringelse  

 af) stilling og var derfor omfattet af nu LL § 7 O.
 I overensstemmelse hermed ansås udbetaling af et éngangsbeløb i  

 anledning af, at der ved Sundhedsstyrelsens foranledning er sket ændring i  

 apoteksansattes aflønningsforhold, hvorved tidligere oppebårne tillæg for  

 tilkaldevagter bortfaldt, omfattet af nu LL § 7 O, lsr.1979.162.
 Derimod anses godtgørelser, der udbetales til lønmodtagere for forringelse  

 af deres stillinger, uden at forringelsen har sammenhæng med delvis opgivelse  

 af stillingen, som almindelig skattepligtig indkomst, uden at LL § 7 O finder  

 anvendelse.
 Således blev en funktionær, der hidtil havde oppebåret et personligt  

 tillæg, og som ved dette tillægs bortfald fik en engangserstatning på 10.000  

 kr., samtidig med at han på linie med de andre funktionærer, der ikke havde  

 det personlige tillæg, fik lønforhøjelse, anset skattepligtig af godtgørelsen  

 som almindelig skattepligtig indkomst, uden at LL § 7 O ville finde  

 anvendelse.
 Ligeledes blev de af Københavns kommune udbetalte godtgørelsesbeløb til en  

 række tidligere ansatte under sporvejene og Valby gasværk i forbindelse med  

 de pågældendes flytning til andre kommunale afdelinger anset som almindelig  

 skattepligtig indkomst, lsr. 1968.110.
En udflytningsbonus på 6.000 kr. fra en arbejdsgiver udbetalt i  

 forbindelse med en fusion af to virksomheder blev anset som almindelig  

 skattepligtig indkomst, idet fusionen alene havde medført, at modtagerens  

 arbejdsplads var blevet ændret fra den ene fusionerende virksomhed i den  

 østlige del af København til den anden fusionerende virksomhed i Københavns vestlige  

 omegn, lsr. 1983.39.
En tilsvarende afgørelse foreligger om en skatteyder, der var ansat som  

 vicedirektør i en bank, og som blev aflønnet med fast gage plus tantieme.
På  

 et tidspunkt bortfaldt tantiemeaflønningen for bankens funktionærer, og de  

 pågældende aflønnedes herefter efter individuelle gagekontrakter.
Til  

 kompensation for denne varige ændring udbetaltes et engangsbeløb.
Da man  

 fandt, at der i aflønningssummen lå en kompensation for ændring i og en  

 eventuel forringelse af fremtidige lønvilkår, beskattedes beløbet som  

 skattepligtig indkomst, uden at LL § 7 O ville finde anvendelse.
Forbliven i stillingen indtil virksomhedens afvikling I forbindelse med virksomhedsophør, flytning eller omstrukturering af  

 virksomheder udbetales der ofte til de ansatte, der skal afskediges, en  

 godtgørelse udover sædvanlig løn betinget af, at de ansatte forbliver i deres  

 stilling, indtil afviklingen af virksomheden har fundet sted eller de  

 pågældende bliver afskediget.
 I UfR 1975.659 V anses en godtgørelse af denne art som en  

 fratrædelsesgodtgørelse, der er omfattet af nu LL § 7 O, jf. også lsr.  

 1976.24, 1976.122 og 1977.135.
 Dette gælder såvel godtgørelser, der udbetales i henhold til kollektiv  

 overenskomst, indgået forud for eller i forbindelse med virksomhedens lukning  

 eller flytning, som godtgørelser, der er fastsat ved individuel aftale.
Fratræden - genansættelse I forbindelse med afhændelse af en virksomhed forekommer det ofte, at  

 virksomhedens hidtidige indehaver yder personalet visse godtgørelsesbeløb for  

 lang tjeneste.
Selv om de pågældende fortsætter i virksomheden på uændrede  

 løn- og opsigelsesvilkår, beskattes en sådan godtgørelse efter LL § 7 O, da  

 den oprindelige stilling anses fratrådt, lsr. 1969.117 og 1973.121.
 Dette gælder også ved salg af et selskab til et datterselskab, se Skat  

 1990.5.374 (TfS 1990,232). Af LL § 7 O, stk. 1, nr. 2, sidste pkt., følger  

 dog, at så stor en del af godtgørelsen, der svarer til, hvad den pågældende  

 ville have oppebåret i indtægt for tiden fra fratrædelsen til  

 opsigelsesfristens udløb, skal beskattes som almindelig indkomst, lsr.  

 1972.121.
Se også skd. 25.137 vedrørende forretningsfører i fortsættelsessygekasse,  

 der fratrådte sin stilling i forbindelse med sygekassens sammenslutning med  

 andre sygekasser.
Det forhold, at han efter fratrædelsen indtrådte i de  

 sammensluttede sygekassers ledelse som kommitteret, kunne ikke betragtes som  

 en fortsættelse af det hidtidige ansættelsesforhold, og godtgørelsen blev  

 beskattet efter LL § 7 O.
 Derimod kunne beløb, der i forbindelse med to kreditforeningers  

 sammenslutning udbetaltes til de ansatte, ikke anses omfattet af nu LL § 7 O,  

 idet der ikke ved sammenslutningen forelå hverken hel eller delvis fratræden  

 i lovens forstand fra de af medarbejderne hidtil beklædte stillinger, lsr.  

 1975.25.
Direktøren for et A/S fratrådte sin stilling, da selskabets aktionærer  

 besluttede at afhænde aktiekapitalen, og oppebar i den anledning en  

 godtgørelse.
Han indgik dog samtidig en ansættelseskontrakt med de nye  

 aktionærer, hvorefter han fortsat skulle fungere som direktør i selskabet,  

 dog med ændrede løn- og kompetenceforhold.
Efter det oplyste fandt LSR, at  

 der ved klagerens overenskomst med de nye aktiebesiddere var tale om en sådan  

 væsentlig forringelse af hans ansættelsesforhold, bl.a. med hensyn til  

 opsigelsesvarsel, funktions- og kompetenceområde, at den udbetalte  

 godtgørelse kunne henføres under nu LL § 7 O som en fratrædelsesgodtgørelse,  

 lsr. 1982.152.
Stillingens art Det er uden betydning for beskatning efter LL § 7 O, hvorledes den  

 pågældende har været aflønnet (fast løn, provision, tantieme el.lign.).
Der kan efter praksis ikke stilles krav om, at der har foreligget et  

 egentligt tjenesteforhold.
Et medlem af et tilsynsråd oppebar honorar for et  

 hverv, der bl.a. bestod i tilsyn med direktionens arbejde samt godkendelse af  

 løn- og personalevilkår.
Dette hverv bortfaldt, og den pågældende modtog i  

 den anledning 40.796 kr.
I LSRs kendelse om dette forhold anføres: »Da  

 der efter den af klageren påberåbte lovbestemmelse ikke stilles krav om et  

 forudgående ansættelsesforhold som betingelse for anvendelse af reglen, men  

 blot om lønnet beskæftigelse, og da bestemmelsen må antages at gælde alle  

 vederlag for fremtidig indtægtstab som følge af fratræden før normalt ophør  

 med arbejdet, må beløbet anses omfattet af (nu) LL § 7 O". Se også lsr.  

 1976.123, der beskatter en godtgørelse til en fratrædende (valgt)  

 kreditforeningsrepræsentant efter nu LL § 7 O.
LSR lagde ved afgørelsen  

 navnlig vægt på »omfanget af det med stillingen forbundne arbejde samt  

 stillingens karakter af levevej«.
En godtgørelse til en fratrædende  

 kongresvalgt formand, der havde været aflønnet som funktionær, og for hvem  

 der var betalt ATP-bidrag mv., blev anset omfattet af nu LL § 7 O, lsr.  

 1970.118.
 Tilsvarende afgørelse foreligger vedrørende en valgt kredsformand i DASF  

 og en afdelingskasserer i et forbund.
 Borgmestres efterløn ved fratræden anses for almindelig skattepligtig  

 indkomst, uanset om den udbetales som en samlet sum eller ratevis.
Arbejdets karakter og varighed Uanset at der ikke kan stilles krav om et egentligt tjenesteforhold,  

 antages det dog, at den pågældende lønmodtagers ansættelse hos arbejdsgiveren  

 må have haft en vis fastere karakter og været af en vis varighed.
 Honorarlønnede hverv uden for tjenesteforhold, der ikke er forbundet med  

 en væsentlig arbejdsindsats (fx medlemskab af aktieselskabsbestyrelser  

 o.lign.) anses således ikke for omfattet af LL § 7 O, jf. således lsr.  

 1986.38 vedrørende en formand for en andelsboligforening.
Med hensyn til ansættelsens varighed kan nævnes lsr. 1959.16, hvor 7  

 måneders ansættelse ikke ansås for tilstrækkeligt.
Lønmodtageren var blevet  

 ansat på prøve, og LSR fandt ikke at tilknytningen til firmaet havde været så  

 langvarig og fast, at den pågældende kunne have haft nogen egentlig  

 forventning om at forblive i firmaet.
 Derimod spiller modtagerens alder ingen rolle for afgørelsen, jf. lsr.  

 1965.20, hvor en fratrædelsesgodtgørelse til en 24-årig efter en 7-årig  

 ansættelsestid ansås omfattet af nu LL § 7 O.
 A.B.1.4.2 Jubilæumsgratialer mv.
Gaver, gratialer og lignende fra en arbejdsgiver beskattes efter  

 princippet i LL § 7 O, stk. 3, når udbetalingen sker en gang for alle enten i  

 anledning af, at den virksomhed, hvori den skattepligtige eller dennes  

 ægtefælle er eller har været ansat, har bestået i 25 år eller i et antal år,  

 der er deleligt med 25, eller i en særlig anledning begrundet i den  

 skattepligtiges forhold såsom jubilæum eller arbejdsophør pga alder eller  

 sygdom - jf.
LL § 7 O, stk. 1, nr. 2.
Lønmodtagerens forhold A.
Gratialer, der ydes med et beløb en gang for alle i en i lønmodtagerens  

 forhold begrundet særlig anledning, såsom jubilæum eller arbejdsophør på  

 grund af alder eller på grund af sygdom, beskattes efter LL § 7 O, stk. 3,  

 jf. § 7 O, stk. 1, nr. 2.
Begrebet jubilæum er ikke nærmere fastlagt i loven.
Efter  

 Landsskatterettens praksis anses jubilæum at foreligge, når den pågældende  

 har været ansat i virksomheden i 25, 35, 40, 45, 50 eller 60 år, se lsr.  

 1962.79, 81-82, 1963.88 og 1966.93. I lsr. 1963.88 udtales det af LSR, at  

 udbetalinger i anledning af 10, 15, 20 og 30 års ansættelse ikke omfattes af  

 nu LL § 7 O.
 At virksomheden, hvori den pågældende har jubilæum, har skiftet ejer eller  

 er omdannet til aktieselskab, kan ikke udelukke beskatning efter § 7 O, når  

 blot der har været rimelig identitet i virksomhedens arbejdsområde i hele  

 perioden, jf. princippet i lsr. 1974.119 og modsætningsvis lsr. 1980.60.
Jubilæumsgratialer, der ved 25, 40 og 50 års tjenestetid, dvs. sammenlagt  

 anciennitet fra forskellige ansættelsessteder, udbetales i medfør af  

 cirkulære nr. 186 af 28. dec. 1989 om jubilæumsgratiale til personale i  

 statens tjeneste og Undervisningsministeriets cirkulære nr. 231 af 6. dec.  

 1990 om jubilæumsgratiale til personale ved selvejende institutioner under Undervisningsministeriet, er omfattet af LL § 7 O.
 Bestemmelsen i LL § 7 O, stk. 1, nr. 2, skal forstås ret snævert, således  

 at de udbetalinger, der kan henføres hertil, skal stå i nøje sammenhæng med  

 selve arbejdsforholdet, hvorfor gratialer, der udbetales i anledning af mere  

 private mærkedage mv. betragtes som almindelig skattepligtig indkomst,  

 medmindre der er tale om tingsgaver af mindre værdi, der efter praksis ikke  

 beskattes, selv om de ydes af arbejdsgiveren.
Et A/S afholdt en reception for ca. 275 gæster i anledning af direktørens  

 40 års jubilæum.
Udgifterne androg ca. 15.000 kr.
Normalt udbetaltes  

 jubilæumsgratiale til de ansatte, og for højerestående funktionærer afholdtes  

 en mindre reception.
Under hensyn til direktørens bestemmende indflydelse i  

 selskabet som direktør og hovedaktionær samt til, at han ikke havde modtaget  

 noget jubilæumsgratiale, blev han beskattet af en indkomst efter LL § 7 O,  

 stk. 3, på 10.000 kr., svarende til værdien af den afholdte reception, lsr.  

 1980.181. Med hensyn til værdien se nu LL § 16.
 Fra LSRs praksis kan nævnes, at gratialer udredet i nedenfor nævnte  

 anledninger ikke blev henført til LL § 7 O, men anset som almindelig  

 skattepligtig indkomst:
 Lsr. 1961.79 og 1970.115 samt 1982.177 (præmier for forslag til forbedring  

 af virksomhedens arbejdsmetoder) 1961.80 og 1964.112 (sølvbryllupsgaver)  

 1961.81 (gave i anledning af fødsel) 1960.182 (gave i anledning af bestået  

 eksamen) 1962.80 (gave i anledning af 60 års fødselsdag) 1966.31 (gratiale i  

 anledning af ekstraordinær arbejdsindsats) 1982.159 (gratiale til  

 professionel fodboldspiller i anledning af hans kamp nr. 350 for klubben).
 Gratiale udbetalt ved 60 års fødselsdag blev dog anset omfattet af nu LL §  

 7 O, da 60 år var den sædvanlige aldersgrænse for ansættelse i virksomheden,  

 selv om den pågældende rent faktisk ikke fratrådte, lsr. 1960.183 og 1963.87.
Tjenesteforhold Det er en forudsætning for reglens anvendelse, at modtageren kan anses for  

 at stå i et tjenesteforhold til den pågældende arbejdsgiver.
Reglen er  

 således anset uanvendelig på en gavecheck udbetalt til en fodboldspiller af  

 en sportsklub i anledning af klubbens jubilæumskamp.
Reglen kunne heller ikke  

 anvendes på gratiale, der blev ydet til en advokat, der havde 25 års jubilæum  

 som formand for det jubilerende selskabs bestyrelse.
Se endvidere lsr.  

 1964.111 vedr. gratiale ved afgang som bestyrelsesformand i et aktieselskab.
 Samme resultat er man nået til vedr. gratiale til formanden for en  

 sparekasses tilsynsråd i anledning af hans 40 års jubilæum samt en gaverejse  

 til en advokat i anledning af hans jubilæum som formand og medlem af  

 bestyrelsen for en almenvelgørende institution, lsr. 1981.57.
 Et gratiale på 18.600 kr. til en borgmester i anledning af hans 25 års  

 jubilæum som kommunalbestyrelsesmedlem blev anset for almindelig  

 skattepligtig indkomst, idet en kommune ikke kunne betragtes som arbejdsgiver  

 for et kommunalbestyrelsesmedlem, lsr. 1986.42 (TfS 1985,654).
 LL § 7 O ville ikke have fundet anvendelse.
 En depotbestyrer for et bryggeri blev ikke anset for at stå i et sådant  

 tjenesteforhold til bryggeriet, at et jubilæumsgratiale på 6.000 kr. kunne  

 beskattes efter nu LL § 7 O, Skat 1987.1.55 (TfS 1987,40).
 En skatteyder havde i 1975 25 års jubilæum i et firma, men da han i 1973  

 var indtrådt som interessent i firmaet, kunne han ikke oppebære et  

 jubilæumsgratiale i 1975 som arbejdstager, lsr. 1979.62.
 Derimod fandt LSR, at en direktør, der tillige var hovedaktionær i  

 selskabet, som direktør måtte antages at stå i tjenesteforhold til selskabet,  

 og godkendte beskatning efter nu LL § 7 O, lsr. 1974.119.
 I et tilfælde, hvor gratialet blev udbetalt til en medarbejders enke i  

 anledning af, at medarbejderen kort tid efter sin død ville have opnået 25  

 års jubilæum i virksomheden, ansås beløbet omfattet af nu LL § 7 O, skd.  

 21.134.
En direktør fik i anledning af sit 25 års jubilæum udbetalt et gratiale på  

 75.000 kr.
Ved at sammenholde gratialets størrelse med udviklingen i  

 direktørens samlede aflønning over en årrække fandt LSR, at gratialet i et  

 vist omfang indeholdt en lønregulering, og da den normale lønstigning det  

 pågældende år måtte antages at ville have andraget omkring 30.000 kr., blev  

 alene 45.000 kr. beskattet efter nu LL § 7 O, lsr. 1978.173.
Offentligt ansatte, der eventuelt har tjenestefrihed med løn på  

 jubilæumsdagen, kan ikke henføre lønnen på fridagen til beskatning, efter LL  

 § 7 O, jf.
Skat 1985.1.28 og lsr. 1986.43. Det samme gælder, når der på det  

 private arbejdsmarked indrømmes ekstra fridage med løn i forbindelse med et  

 jubilæum.
En 25-års jubilar havde ved siden af et kontant jubilæumsgratiale fået 6  

 fridage med løn.
Gratialet kunne henføres til beskatning som personlig  

 indkomst efter nu LL § 7 O, stk. 3, medens værdien af de 6 fridage blev anset  

 som almindelig skattepligtig indkomst, Skat 1989.1.78 (TfS 1989,16).
 Tingsgaver mv.
 Selv om loven anvender udtrykket »udbetaling«, er også  

 jubilæumsgratialer bestående i tingsgaver omfattet af reglen.
En tingsgave skal nu medregnes til det beløb, som den må antages at koste  

 modtageren i almindelig fri handel, jf.
LL § 16.
Virksomhedens jubilæum B.
Gratialer, der af arbejdsgiveren udbetales i anledning af, at den  

 virksomhed, hvori den skattepligtige er ansat eller har været ansat, har  

 bestået i 25 år eller i et åremål, der er deleligt med 25, beskattes også  

 efter LL § 7 O, stk. 3, jf. § 7 O, stk. 1, nr. 2.
Der må være den fornødne sammenhæng mellem jubilæumstidspunktet og ydelsen  

 af gratialerne.
Således kunne gratialer, der på grund af usikre økonomiske  

 forhold i jubilæumsåret ikke blev udbetalt i dette år, men først i det  

 efterfølgende år, ikke anses omfattet af LL § 7 O.
 Et aktieselskab fejrede i 1977 50-års jubilæum som producent af en bestemt  

 vare, og man ønskede i den anledning at give personalet et gratiale.
 Det var oplyst, at virksomheden fejrede officielt 50-års jubilæum i 1974,  

 men dette blev ikke markeret med udbetaling af gratiale til medarbejderne.  

 Det i 1977 udbetalte gratiale ansås ikke omfattet af nu LL § 7 O.
Reglen kan kun bruges, når det er selve den virksomhed, hvori modtageren  

 er ansat, der har jubilæum.
Bestemmelsen kunne således ikke anvendes på  

 gratialer, udbetalt til de ansatte i en virksomhed i anledning af en  

 afdelings jubilæum, lsr. 1962.83. Se endvidere lsr. 1964.81, 1979.60 og 163  

 samt 1980.60.
 Hvor gratiale - fx af familiemæssige hensyn - kun udbetales til enkelte  

 medarbejdere, skal beløbet medregnes til modtagerens almindelige  

 skattepligtige indkomst.
Moderselskab - datterselskab Udbetaling af jubilæumsgratiale til medarbejdere, ansat i et  

 datterselskab, i anledning af hovedselskabets jubilæum ansås omfattet af nu  

 LL § 7 O, idet man henså til, at selskaberne var sambeskattet, at der var  

 fælles økonomisk og administrativ ledelse, at koncernens jubilæum kun blev  

 markeret ved moderselskabets jubilæer, samt at de ansatte havde pligt til at  

 tåle forflyttelse imellem afdelingerne, lsr. 1979.59.
Firmaomdannelse Hvor en virksomhed oprindeligt er startet som enkeltmandsfirma, men senere  

 omdannet til aktieselskab, vil virksomheden kunne afholde jubilæum i lovens  

 forstand, når der er forløbet 25 år fra virksomhedens start som  

 enkeltmandsfirma, lsr. 1961.179 og skd. 31.15.
 Det én gang valgte etableringsår kan ikke senere ændres, idet  

 lovbestemmelserne kræver, at der forløber 25 år mellem hvert  

 »skattejubilæum«.
 Hvor et enkeltmandsfirma senere omdannedes til flere selvstændige  

 selskaber med samme hovedaktionær, ansås et jubilæumsgratiale, udbetalt af  

 det ældste af selskaberne til alle ansatte i samtlige selskaber, i anledning  

 af, at der var forløbet 50 år fra enkeltmandsvirksomhedens start, også som  

 omfattet af nu LL § 7 O.
 Ved fusion af selskaber er det jubilæet for den enkelte selvstændige  

 arbejdsplads, der er afgørende, lsr. 1979.61.
 Jubilæumsgratiale i anledning af et selskabs jubilæum, betalt af en  

 tidligere hovedaktionær, enten ved at supplere selskabets gratiale eller ved  

 oprettelse af et fond, hvorigennem udbetalingen kan ske, beskattes som  

 almindelig indkomst.
Gratiale i forbindelse med lønnedgang I et tilfælde, hvor gratialer kun udbetaltes til medarbejdere, der indgik  

 en frivillig aftale om lønnedgang, kunne disse ikke anses for omfattet af  

 bestemmelsen i LL § 7 O, men skulle medregnes til modtagernes skattepligtige  

 indkomst, idet man lagde vægt på, at gratialerne på grund af den klare  

 sammenhæng mellem lønnedgang, personalelån og gratialeudbetaling måtte anses  

 for ydet som kompensation for den frivillige lønnedgang.
A.B.1.4.3 Vederlag - konkurrenceklausul Vederlag for påtagelse af en konkurrenceklausul skal medregnes ved  

 opgørelsen af den skattepligtige indkomst, jf.
LL § 16 E, stk. 1, nr. 5.
Beskatningen sker som personlig indkomst.
Beløbet skal ifølge LL § 16 E,  

 stk. 6, omregnes til kontantværdi, se herom bek. nr. 486 af 31. maj 1994.
 Se cirk. 97. af 26. jun. 1995 pkt. 2.5.
 Vedrørende virksomheder, se afsnit E.I.4.2.4.
A.B.1.5 Civilløn under militærtjeneste Funktionærer, der under aftjening af værnepligt oppebærer halv løn, hvoraf  

 dog halvdelen tilbageholdes af arbejdsgiveren og kun kommer til udbetaling,  

 hvis den pågældende efter aftjening af værnepligten har et års uafbrudt  

 tjeneste i virksomheden, bliver i princippet først indkomstskattepligtige af  

 den tilbageholdte løn, når de efter et års tjeneste har erhvervet endelig ret  

 til lønnen.
 Ligningsrådet har dog godkendt, at funktionærerne, såfremt de ønsker det,  

 udover den i indkomståret udbetalte gage kan medregne det i indkomståret  

 godskrevne beløb, såfremt både den udbetalte og den godskrevne del af denne  

 særlige militærløn medregnes i trækgrundlaget og fradrages i arbejdsgiverens  

 indkomstopgørelse for det tilsvarende indkomstår.
Ansatte, der ønsker at gøre brug af denne fordelingsordning, må træffe  

 aftale med arbejdsgiveren om indeholdelse mv.
Det er endvidere en  

 forudsætning, at begæring indgives senest ved indsendelsen af den første  

 selvangivelse efter indkaldelsen til militærtjeneste, jf. i det hele KSL bek.  

 § 22, stk. 1.
A.B.1.6 Drikkepenge Drikkepenge forekommer især for hotelpersonale mv.
Drikkepengeindtægtens størrelse må eventuelt fastsættes skønsmæssigt, hvis  

 skatteyderen erkender at have haft drikkepengeindtægt, men ikke har notater,  

 på grundlag af hvilke indtægten kan opgøres.
Der kan ikke stilles krav om, at  

 der er ført et egentlig kasseregnskab.
 Chauffører for turistbusser o.lign. har ofte indtægt ved drikkepenge,  

 hvorimod chauffører for rutebiler formentlig kun har drikkepengeindtægt i  

 form af beskedne vederlag for bagageanbringelse.
Tjenere og servitricer Såfremt betjeningsafgiften er indregnet i priserne og efterfølgende  

 afregnes med serveringspersonalet, skal afregningsbeløbet på 13,1 pct. af  

 omsætningen fuldt ud medregnes til den personlige indkomst.
Herudover  

 medregnes eventuel modtagen godtgørelse for manglende garanteret omsætning.
 I tilfælde, hvor betjeningsafgiften ikke er indregnet i priserne, kan den  

 normalt ansættes til 15 pct. af den omsætning, hvoraf betjeningsafgiften er  

 betalt.
 Tab i forbindelse med erhvervelse af indtægten kan alene fratrækkes, når  

 det dokumenteres eller sandsynliggøres.
 Tjenere i restauranter, hvori der er opstillet spilleautomater  

 (»enarmede tyve«), oppebærer som regel 10 pct. af omsætningen i  

 disse automater.
 Beløbet skal medregnes til den personlige indkomst.
A.B.1.7 Skattefrie rejse- og befordringsgodtgørelser *Oversigt over de nye regler og deres ikrafttrædelsestidspunkter Reglerne om skattefri rejse- og befordringsgodtgørelse er ændret dels ved  

 lov nr. 1063 af 12. dec. 1996, dels ved lov nr. 452 af 10. jun. 1997.
Som følge heraf har Ligningsrådet udsendt 2 rejsecirkulærer for 1997, TSS-cirk. 1996-31, der gælder pr. 1. jan. 1997, og TSS-cirk. 1997-20, der  

 afløser det førstnævnte cirkulære pr. 1. jul. 1997.
 Ved ovennævnte love ændres reglerne i 3 étaper, henholdsvis pr. 1.  

 jan. 1997, 1. jul. 1997 og pr. 1. apr. 1999.
Ændringer pr. 1. jan. 1997 Efter lov nr. 1063 af 12. dec. 1996 og TSS-cirk. 1996-31 sker der pr. 1.  

 jan. 1997 følgende ændringer:
 1. De særlige regler for offentligt ansatte og personer i offentlige  

 hverv, jf.
 SL § 5, litra d og LL § 9, stk. 8 og 9 ophæves, se dog overgangsordningen  

 nedenfor under pkt. 7.
2. Rejsebegrebet udvides og defineres i loven, jf.
LL § 9, stk. 5, og er  

 endvidere refereret i TSS-cirk. 1996-31, pkt. 3.1.
3. Kredsen af ansatte, der ikke kan modtage skattefri rejsegodtgørelse,  

 udvides med værnepligtige, jf.
TSS-cirk. 1996-31, pkt. 3.2.2.
 4. Langturschauffører kan få godtgørelse/fradrag for ture med kørsel   

 udelukkende i Danmark på 200 kr. pr. døgn, og for ture med kørsel både i og  

 udenfor Danmark på 250 kr. pr. døgn, se dog overgangsordningen nedenfor under  

 pkt. 7.
 5. Turistchauffører kan få godtgørelse/fradrag for ture med kørsel udeluk  

 kende i Danmark på 75 kr. pr. døgn, og for ture med kørsel både i og udenfor  

 Danmark på 150 kr. pr. døgn, se dog overgangsordningen nedenfor under pkt. 7.
 6. De specielle regler og satser i TSS-cirk. 1995-19, pkt. 5 for  

 fagforbunde nes funktionærer og tillidsmænd, handelsrejsende samt  

 flyselskabernes flyvende personel ophæves, se dog overgangsordningen nedenfor  

 under pkt. 7.
 7. Der indføres en overgangsordning indtil 1. apr. 1999 for de ansatte,  

 der er nævnt ovenfor under pkt. 1 samt pkt. 4 - 6, dvs. de ansatte, der  

 hidtil har kunne benytte reglerne i enten SL § 5, litra d, eller TSS-cirk.  

 1995-19, pkt. 5.1. - 5.5. Ordningen indebærer, at de nævnte ansatte og deres  

 arbejdsgi vere kan vælge mellem fortsat at anvende det hidtil gældende  

 regelsæt eller i stedet at benytte bestemmelserne og satserne i TSS-cirk.  

 1996-31.
8. Der indføres en 24 måneders-begrænsning af 60-dages-reglen, jf.
LL § 9  

 B.
Ændringer pr. 1. jul. 1997 Pr. 1. jul. 1997 medfører lov nr. 452 af 10. jun. 1997 samt TSS-cirk.  

 1997-20 følgende ændringer:
1. Langturschauffører kan ved rejse med overnatning i og udenfor Danmark  

 få godtgørelse/fradrag med et grundbeløb på 256 kr.
Beløbet reguleres efter  

 PSL § 20, jf.
LL § 9, stk. 6.
 2. Turistchauffører har uændret mulighed for godtgørelse/fradrag for ture  

 med kørsel udelukkende i Danmark på 75 kr. pr. døgn, og for ture med kørsel  

 både i og udenfor Danmark på 150 kr. pr. døgn, men hjemlen hertil er nu  

 direkte i LL § 9, stk. 6. Disse beløb reguleres ikke efter PSL § 20.
3. 60-pct.-reglen ændres til en 30-pct.-regel, jf.
LL § 9, stk. 9 og  

 TSS-cirk. 1997-20, pkt. 4.2.3.
4. Selvstændigt erhvervsdrivende kan ved rejse i udlandet med overnatning  

 tage fradrag efter LL § 9, stk. 6, jf.
LL § 9, stk. 7.
 5. Overgangsordningen, der blev indført pr. 1. jan. 1997 for perioden  

 indtil 1. apr. 1999, jf. under pkt. 7 ovenfor, fortsætter uændret efter  

 juni-1997-loven og TSS-cirkulære 1997-20.
Ændringer pr. 1. apr. 1999 Pr. 1. apr. 1999 vil der som følge af de 2 tidligere nævnte love, lov nr.  

 1063 af 12. dec. 1996 og lov nr. 452 af 10. jun. 1997, jf. også de føromtalte  

 2 cirkulærer, TSS-cirk. 1996-31 og 1997-20, ske følgende ændringer:
 1. Den pr. 1. jan. 1997 indførte overgangsordning for anvendelse af  

 reglerne i henholdsvis SL § 5, litra d, og TSS-cirk. 1995-19, pkt. 5.1. -  

 5.5., ophører.
Alle ansatte - både offentligt og privat ansatte - skal nu ved rejser med  

 overnatning i Danmark og i udlandet anvende en fælles sats med et grundbeløb  

 på 256 kr. pr. døgn.
En undtagelse er dog turistchauffører, der fortsat har  

 deres egen sats med et grundbeløb på 75 kr. pr. døgn for kørsel i Danmark, og  

 150 kr. pr. døgn for kørsel i udlandet, jf.
LL § 9, stk. 6.
 For rejser med overnatning i Danmark indføres den fælles sats med det  

 samme.
For så vidt angår rejser med overnatning i udlandet aftrappes  

 Ligningsrådets satser, hvis de overstiger grundbeløbet på 256 kr.
Nedtrapning  

 sker étapevis og skal være tilendebragt pr. 1. jan. 2001. De satser,  

 der nedtrappes, er både dem, som Ligningsrådet har fastsat for  

 overgangsperioden 1. jan. 1997 - 31. mar. 1999, og satserne i TSS-cirk.  

 1995-19, pkt. 5.1. 5.5.
2. Der indføres en midlertidighedsbegrænsning for rejser med overnatning i  

 relation til standardsatsen.
Et arbejdssted kan højst anses for midlertidigt  

 i de første 3 måneder, hvis arbejdsstedet er i Danmark, og de første 6  

 måneder, hvis det er i udlandet.
Dette gælder både for godtgørelse og  

 fradrag.
 3. Der vil ikke være mulighed for at få standardgodtgørelse/fradrag for  

 merudgifter på éndagsrejser.
 4. Der kan ikke gives standardgodtgørelse/fradrag for logiudgifter på  

 rejser.
 5. 28-dages-reglen ophører.
6. De persongrupper, der ikke kan benytte standardsatserne ved merudgifter  

 på rejser, jf.
LL § 9, stk. 6, omfatter nu ikke mere:
- ansatte, der transporterer varer eller personer - ansatte, der arbejder på luftfartøjer De nævnte ansatte kan nu enten modtage skattefri godtgørelse efter  

 standardsatserne eller foretage et tilsvarende fradrag, jf.
LL § 9, stk. 5  

 efter ændringen i lov nr. 452 af 10. jun. 1997.
7. Værnepligtige og frivilligt personel i den periode, der er fastsat som  

 uddannelsestid, kan nu modtage skattefri godtgørelse efter standardsatsen på  

 256 kr. i grundbeløb, men de kan ikke foretage fradrag med denne sats, jf.
LL  

 § 9, stk. 5 efter ændringen i lov nr. 452 af 10. jun. 1997.
 8. Medlemmer af eller medhjælpere for bestyrelser, udvalg, kommissioner,  

 råd o.l. omfattes af de nye regler i LL § 9, stk. 5 og 6, jf. lov nr. 452 af  

 10. jun. 1997, § 2, stk. 2 samt LL § 9, stk. 8.
De nye regler med ikrafttrædelsestidspunkt henholdsvis den 1. jan. og 1.  

 jul. 1997 vil blive omtalt nærmere under de afsnit, som de vedrører.* A.B.1.7.1 SL § 5, litra d, offentlig hverv Efter SL § 5, litra d medregnes dagpenge og rejsegodtgørelser ikke i  

 indkomstopgørelsen, når de er oppebåret under udførelsen af offentlige hverv,  

 der har nødvendiggjort ophold uden for hjemstedskommunen (d.v.s.  

 tjenestestedskommunen).
*SL § 5, litra d og LL § 9, stk. 8 og 9 er ophævet pr. 1. jan. 1997, jf.  

 oversigten ovenfor.
Offentligt ansatte og personer offentlige hverv skal  

 derfor som udgangspunkt benytte de samme regler vedrørende skattefri rejse-  

 og befordringsgodtgørelse som privat ansatte.
Der er dog indført en overgangsordning for perioden 1. jan. 1997 - 31.  

 mar. 1999, således at arbejdsgivere og ansatte mv., der hidtil har anvendt  

 reglerne i SL § 5, litra d, kan vælge mellem enten at anvende dette regelsæt  

 eller anvende de bestemmelser og satser, der er fastsat af Ligningsrådet.
Der  

 kan dog kun ske udbetaling af godtgørelse efter ét regelsæt for den  

 samme tur, jf.
TSS-cirk. 1996-31, der gælder fra 1. jan. 1997 til 30. jun.  

 1997 og TSS-cirk. 1997-20, der har virkning fra 1. jul. 1997.* De særlige regler om skattefrie ydelser efter SL § 5, litra d finder efter  

 LL § 9, stk. 8 kun anvendelse på udbetalinger fra staten, danske kommuner og De Europæiske Fællesskaber.
Udtrykket staten omfatter Folketinget, domstolene, myndigheder og  

 institutioner, der normalt medregnes til den statslige forvaltning  

 (ministerier, direktorater, styrelser mv.). Det betyder, at fx Danmarks  

 Nationalbank, Danmarks Radio og Arbejdsmarkedets Tillægspension ikke anses for statslige  

 myndigheder i denne forbindelse.
 Udtrykket kommuner omfatter kun primærkommuner og amtskommuner.
 Derimod er kommunale fællesskaber, der er omfattet af § 60 i lov om  

 kommunernes styrelse eller andre selskaber, hvori kommunerne deltager, ikke  

 omfattet af udtrykket, se TfS 1995, 718. Kommunalbestyrelsesmedlemmer og  

 amtsrådsmedlemmer kan efter de gældende regler modtage skattefri rejse- og  

 befordringsgodtgørelser i medfør af SL § 5, litra d for hverv udført for  

 deres kommune eller amtskommune.
Kommunernes Landsforening og Amtsrådsforeningen i Danmark kan udbetale  

 skattefrie rejse- og befordringsgodtgørelser til deres bestyrelsesmedlemmer  

 for udførelse af arbejde for foreningerne, jf.
LL § 9, stk. 9 og SL § 5,  

 litra d.
De skattefrie godtgørelser kan dog ikke overstige beløb, som  

 bestyrelsesmedlemmer har krav på for tilsvarende hverv som  

 kommunalbestyrelsesmedlem eller amtsrådsmedlem, jf. ovenfor.
Som grænser for  

 hjemstedskommunen regnes i denne forbindelse med de eksisterende  

 kommunegrænser.
København og Frederiksberg anses dog i denne forbindelse som  

 én kommune.
Personer, der modtager § 5 d-ydelser, kan ikke medregne ydelserne i  

 indkomsten og som modstykke hertil fratrække de faktiske udgifter, jf.
HD af  

 21. mar. 1985 (skd. 74.512). Personer, der modtager § 5 d-ydelser, kan heller  

 ikke fratrække et differencebeløb, såfremt de faktiske udgifter overstiger §  

 5 d-ydelsen.
Personer, der er berettigede til at modtage § 5 d-ydelser, kan  

 ikke vælge at afstå fra at modtage ydelsen og i stedet fratrække de faktiske  

 udgifter.
 Udtrykket »dagpenge, der modtages i forbindelse med offentligt  

 hverv« omfatter ikke blot dagpenge, der ydes til tjenestemænd, men også  

 til andre ansatte under stat og kommune, fx elever og aspiranter samt  

 offentligt ansatte håndværkere, se lsr. 1956.34.
 Omfattet af SL § 5, litra d er også godtgørelse for fravær fra hjemstedet  

 ved rejser i forbindelse med varetagelsen af kommunale hverv i medfør af §  

 16, stk. 9 i loven om kommunernes styrelse.
Kørselsgodtgørelse under udførelse af offentligt hverv inden for  

 tjenestestedskommunen er ikke omfattet af SL § 5, litra d, jf. ØLD af 9. mar.  

 1970 (3. afd. nr. 11/1969) og lsr. 1969.49. Er betingelserne for at udbetale  

 § 5 d-ydelser ikke opfyldt, kan der evt. udbetales skattefrie godtgørelser  

 efter de nedenfor omtalte regler i LL § 9, stk. 5, 2. pkt. (se A.B.1.7.2),  

 såfremt betingelserne herfor i øvrigt er opfyldt.
Hvis en erhvervsmæssig  

 rejse ikke er omfattet af SL § 5, litra d, og der ikke er udbetalt  

 godtgørelse efter LL § 9, stk. 5, 2. pkt., kan udgifterne ved denne rejse  

 fratrækkes, jf.
LL § 9, stk. 5, 5. pkt., se afsnit A.F.1.2.
*Told- og Skattestyrelsen var blevet spurgt, om politiets hundeførere er  

 berettiget til fradrag efter Ligningsrådets anvisninger i de årlige  

 rejsecirkulærer for udgifter ved tjenesterejser i forbindelse med påbudt  

 hundetræning.
Styrelsen udtalte, at i perioden 1. jan. 1997 til 31. mar. 1999  

 vil offentligt ansatte - herunder politiets hundeførere - der ikke har  

 modtaget nogen form for godtgørelse for en tjenesterejse, kunne foretage  

 fradrag for deres merudgifter på tjenesterejsen efter Ligningsrådets  

 bestemmelser og satser i TSS-cirk. 1996-31, jf. pkt. 7. Dette gælder , hvad  

 enten tjenesterejsen må anses for omfattet af ordlyden i den tidligere § 5,  

 litra d, i SL eller ej, jf.
TfS 1997, 739.* Kørselsgodtgørelse, der ydes med faste beløb, kan ikke anses som en § 5  

 d-ydelse, selv om den pågældende udelukkende arbejder uden for  

 tjenestestedskommunen.
Beløbet skal derfor medregnes til den personlige  

 indkomst, og den pågældende kan evt. fratrække udgifterne ved  

 befordringsmidlets erhvervsmæssige benyttelse i den skattepligtige indkomst,  

 jf.
A.F.3.3.
Den godtgørelse for befordring, som dommerfuldmægtige, der benytter egen  

 bil, modtager fra rekvirenter af fogedforretninger mv., omfattes ikke af SL § 5, litra d og skal derfor medregnes ved indkomstopgørelsen.
Godtgørelse til offentlig ansatte for udgifter til befordring, der ikke er  

 sket i det offentliges tjeneste, kan ikke henføres til SL § 5, litra d og er  

 derfor ikke skattefri.
Se kommentar til forlig ved VL vedr. skattefri  

 godtgørelse udbetalt til en ansat i forsvaret for befordring mellem hjemmet  

 og sygeplejeskolen, hvor den ansatte var under civil uddannelse, i TOLD-SKAT  

 Nyt 1991.14.791 (TfS 1991, 299).
Ifølge HRD af 14. feb. 1990, blev en direktør i Naturgas Syd ikke anset  

 for »offentligt« ansat, og fraværsgodtgørelserne var derfor ikke  

 omfattet af SL § 5, litra d, jf.
Skat 1990.4.261 (TfS 1990, 118).
A.B.1.7.2 LL § 9, stk. 5 Alle andre godtgørelser - end de foran omtalte § 5 d-ydelser - der  

 udbetales af arbejdsgiveren for udgifter, lønmodtageren påføres som følge af  

 arbejdet, skal som udgangspunkt medregnes til lønmodtagerens personlige  

 indkomst, jf.
LL § 9, stk. 5. Lønmodtageren kan derefter fradrage udgifterne  

 i den skattepligtige indkomst (som ligningsmæssigt fradrag), såfremt de er  

 fradragsberettigede efter de almindelige regler.
Fradrag kan således kun ske  

 i det omfang, de samlede fradragsberettigede udgifter overstiger det i LL §  

 9, stk. 1, nævnte bundfradrag på * 3.900 kr. for 1997 * - medmindre der er  

 tale om befordringsudgifter omfattet af LL §§ 9 C-9 D.
Om handelsrejsendes  

 fradrag, se A.F. 2.5.
Evt. skattefri, jf.
LL § 9, stk. 5, 2. pkt.
 Ovennævnte gælder dog ikke godtgørelser for rejse- og befordringsudgifter,  

 såfremt godtgørelsen ikke overstiger satser, der fastsættes af Ligningsrådet.
Godtgørelsen anses i så fald for skattefri, jf.
LL § 9, stk. 5, 2. pkt.
Modregningsforbud En godtgørelse kan dog ikke udbetales skattefrit, hvis den fragår i en  

 forud aftalt bruttoløn, LL § 9, stk. 5, 6. pkt.
I *TSS-cirk. 1996-31* har Ligningsrådet fastsat de fra 1. jan. 1997  

 gældende regler og satser og i øvrigt foretaget en nærmere præcisering af  

 betingelserne for anvendelsen af denne bestemmelse om skattefrihed, se *TfS 1997, 533. Pr. 1. jul. 1997 er det førnævnte cirkulære afløst af  

 TSS-cirk. 1997-20.* Hvis der udbetales mere end satserne Udbetales beløb, der er større end Ligningsrådets satser, skal hele  

 beløbet medregnes til lønmodtagerens personlige indkomst, og der skal i så  

 fald indeholdes A-skat og lønmodtagerbidrag af hele beløbet.
Hvis fx en  

 arbejdsgiver udbetaler rejsegodtgørelse efter Ligningsrådets satser til en  

 ansat under udstationering i de første 28 dage af udstationeringsperioden og  

 herefter ikke reducerer godtgørelsen med 1/3 ved arbejde samme sted, er hele  

 godtgørelsesbeløbet fra og med den 29. dag skattepligtigt for den ansatte.
Sker der derimod en klar opdeling og specificering af, hvad der skal anses  

 som skattefri godtgørelse, og hvad der skal anses som supplerende  

 skattepligtigt løntillæg, skal kun det supplerende løntillæg medregnes i  

 modtagerens personlige indkomst, og der skal således kun indeholdes A-skat og  

 lønmodtagerbidrag af dette beløb, jf.
Skat 1987.10.737 (TfS 1987, 477).
 Der kan ikke efterfølgende ske opsplitning af udbetalte godtgørelsesbeløb  

 i en skattefri del og et supplerende skattepligtigt løntillæg, se TfS 1994,  

 495.
Hvis der udbetales mindre end satserne - eller slet ikke udbetales nogen  

 godtgørelse Hvor betingelserne for skattefri godtgørelse er opfyldt, men udbetaling er  

 sket med lavere beløb end Ligningsrådets satser, kan differencen mellem  

 satserne og den faktisk modtagne godtgørelse fradrages i den skattepligtige  

 indkomst.
Dette gælder dog ikke for det skattefrie beløb, der kan udbetales  

 efter LL § 9, stk. 9 og LL § 9 B.
Fradraget er betinget af, at lønmodtageren  

 kan dokumentere det faktiske antal rejsetimer eller rejsedage med eller uden  

 overnatning, hvorimod udgifterne ikke skal dokumenteres. * I TfS 1997, 406  

 havde en musiker haft en række enkeltstående arrangementer i Danmark og  

 Tyskland og blev aflønnet af arbejdsgiverne på de enkelte spillesteder.
LSR fandt, at han var berettiget til fradrag for udgift til fortæring og  

 logi efter reglerne i TSS-cirk. 1992-3 i det omfang, arbejdsgiveren ikke  

 havde sørget herfor.
LSR henviste i sin afgørelse til HD af 30. aug. 1996  

 vedr.
Storebæltsagen (TfS 1996, 653) og TSS-cirk. 1996-26. * Se nærmere herom afsnit A.F.1.1.
Større fradrag end satserne Ønskes fradrag, der overstiger satserne, skal samtlige afholdte udgifter  

 dokumenteres.
Faste beløb Hvis der udbetales faste månedlige eller årlige beløb, er hele beløbet  

 skattepligtigt.
Udlæg efter regning Dækker arbejdsgiveren en lønmodtagers rejse- og befordringsudgifter i  

 henhold til originale (eksterne) bilag, der indgår i arbejdsgiverens  

 regnskabsmateriale, eller afholder arbejdsgiveren udgifterne direkte, er  

 beløbet som hidtil ikke skattepligtig indkomst for lønmodtageren.
Udgifterne  

 er da afholdt som »udlæg efter regning«.
 Arbejdsgiveren kan ikke dække udgifter som udlæg efter regning mod en  

 tilsvarende reduktion af lønmodtagerens løn.
 Hvis en lønmodtager for rejser uden overnatning på grund af 50 pct.-reglen  

 (se under »Rejsebegrebet«) ikke er berettiget til skattefri  

 rejsegodtgørelse, kan fortæringsudgifter sædvanligvis ikke dækkes som udlæg  

 efter regning, da der vil være tale om private udgifter.
 Godtgørelse for lønmodtagers kørsel i egen bil i arbejdsgiverens tjeneste  

 kan ikke ydes som udlæg efter regning.
 Der kan ikke udbetales skattefri rejsegodtgørelse eller foretages fradrag  

 for udgifter, når udgifterne er dækket helt eller delvist af arbejdsgiveren  

 efter regning eller afholdt direkte af denne.
Dansk eller udenlandsk arbejdsgiver Rejse- og befordringsgodtgørelse, der udbetales efter de af Ligningsrådet  

 fastsatte satser og regler, er skattefri, uanset om udbetalingen foretages af  

 en dansk eller udenlandsk arbejdsgiver/hvervgiver, og uafhængig af om denne  

 er skatte-, indeholdelses- eller oplysningspligtig her i landet.
Se TOLD-SKAT  

 Nyt 1993.8.383 og 394 (TfS 1993,222 og 231). *I TfS 1997,480 udtalte Told- og  

 Skattestyrelsen, at en dansk virksomhed, der udlejer medarbejdere til  

 udlandet, kan udbetale skattefri rejsegodtgørelse.* Bestyrelsesmedlemmer mv.
Reglerne om skattefri rejse- og befordringsgodtgørelse i LL § 9, stk. 5,  

 gælder tilsvarende for såvel lønnede som ulønnede medlemmer af bestyrelser,  

 udvalg, kommissioner, råd, o.l. samt for personer, der virker som medhjælp  

 for bestyrelser mv., jf.
LL § 9, stk. 8.
Befordringsgodtgørelse Der kan udbetales skattefri godtgørelse til lønmodtagere for kørsel i egen  

 bil i arbejdsgiverens tjeneste.
Det bemærkes, at det kun er kørsel omfattet  

 af LL § 9 B, der berettiger til udbetaling af skattefri  

 befordringsgodtgørelser, se afsnit A.F.3.2. Til belysning af  

 godtgørelsesberettigede kørselssituationer henvises til cirkulære om LL, nr.  

 72 af 17. apr. 1996, pkt. 17.3.* I TfS 1997, 143 (appelleret) fandt VL, at et  

 beløb udbetalt til en forretningsfører var udbetalt som kørselsgodtgørelse  

 for strækningen mellem bopæl og arbejdsplads.
Landsretten fandt herefter, at  

 beløbet var skattepligtigt for skatteyderen.
En deltidsansat fodboldspiller havde fået stillet fri bil til rådighed.  

 Bilen blev tillige anvendt til erhvervsmæssig kørsel i skatteyderens andet  

 lønmodtagerjob, for hvilken kørsel han modtog kørselsgodtgørelse.
Da  

 skatteyderen ikke var ejer af den pågældende bil eller havde foretaget en  

 fuldstændig betaling til arbejdsgiveren, der havde stillet den fri bil til  

 rådighed, for den private kørsel, fandt retten ikke, at skatteyderen havde  

 opfyldt betingelserne for at få udbetalt skattefri kørselsgodtgørelse, jf.  

 TfS 1997, 658.* Den skattefri befordringsgodtgørelse kan i 1997 ikke overstige følgende  

 beløb:
 For benyttelse af egen motorcykel er satsen som for egen bil, jf.  

 TSS-cirk. 1996-31 og 1997-20.
 Der skal ikke ved opgørelsen af den samlede årlige kørsel i  

 arbejdsgiverens tjeneste tages hensyn til lønmodtagerens evt. kørsel for en  

 anden arbejdsgiver. 12.000 km-grænsen gælder kun for den enkelte  

 arbejdsgiver, idet man ikke finder at kunne pålægge arbejdsgivere at føre  

 kontrol med hinanden.
En skatteyder påstod fradrag efter den høje sats ud over 12.000 km og  

 henviste til, at han havde to arbejdsgivere. ØL fandt, at der kun kunne  

 foretages fradrag med den høje sats indtil 12.000 km, jf.
TfS 1996, 300.
 *HR stadfæstede dommen og bemærkede, at det daværende TSS-cirk. 1990-48 må  

 forstås således, at fradrag med den høje km-sats alene kan ske for kørsel  

 indtil 12.000 km, uanset om skatteyderen har flere arbejdsgivere.
Reglen om 12.000 km for hver arbejdsgiver er alene begrundet i, at man  

 ikke har villet pålægge den enkelte arbejdsgiver at føre kontrol med, hvad  

 andre arbejdsgivere har udbetalt, jf.
TfS 1997, 196.* Det er en forudsætning, at arbejdsgiveren fører kontrol med antallet af  

 kørte kilometer.
Faste månedlige eller årlige beløb, der udbetales uafhængig  

 af det faktiske antal kørte kilometer, kan derfor ikke udbetales som  

 skattefri godtgørelser.
Befordringsgodtgørelse for en lønmodtagers anvendelse af egen bil kan ikke  

 udbetales som udlæg efter regning.
Det samme gælder arbejdsgiverens betaling  

 af lønmodtagerens udgifter til benzin, forsikring mv.
 Reglerne om skattefri befordringsgodtgørelse gælder ikke ved anvendelse af  

 offentlig transport, knallert og cykel.
Selvstændige erhvervsdrivende, som benytter virksomhedsordningen, kan også  

 anvende reglerne om skattefri befordringsgodtgørelse, hvis bilen holdes uden  

 for virksomheden.
Godtgørelser, der betales til den erhvervsdrivende, fragår  

 i virksomhedens resultat, men beskattes ikke hos den pågældende.
Se evt.  

 E.G.1.4.
 De nærmere betingelser for udbetaling af skattefrie godgørelser fremgår af  

 skm. cirk. til LL, nr. 72 af 17. apr. 1996, pkt. 16 og Vejledning om  

 indeholdelse af A-skat og arbejdsmarkedsbidrag.
Hvor betingelserne for skattefri befordringsgodtgørelse er opfyldt, men  

 udbetalingen er sket med lavere beløb end Ligningsrådets satser, kan  

 differencen mellem satserne eller de dokumenterede faktiske udgifter og den  

 modtagne godtgørelse ikke fradrages.
Er der ikke ydet skattefri  

 befordringsgodtgørelse, er der mulighed for fradrag efter LL § 9 C.
Se  

 nærmere A.F.3.
Rejsegodtgørelse Rejsegodtgørelse, der udbetales efter nedenstående regler, kan udbetales  

 som skattefri rejsegodtgørelse, forudsat at godtgørelsen udbetales på  

 grundlag af det faktiske antal rejsedage, idet der skal tages hensyn til, om  

 der er tale om rejse med eller uden overnatning.
Beløb, der udbetales som  

 skattefri rejsegodtgørelse, skal ikke dække lønmodtagerens udgifter til  

 befordring.
 Befordringsudgifterne forudsættes dækket direkte af arbejdsgiveren som  

 »udlæg efter regning« eller ved udbetaling af godtgørelse for  

 benyttelse af egen bil/motorcykel til erhvervsmæssig kørsel som foran omtalt.  

 Bemærk dog her, at godtgørelse for benyttelse af egen bil/motorcykel ikke kan  

 udbetales som udlæg efter regning.
 Hvor betingelserne for skattefri rejsegodtgørelse er opfyldt, men  

 udbetaling ikke er sket eller er sket med lavere beløb end Ligningsrådets  

 satser, kan differencen mellem satserne eller de dokumenterede faktiske  

 udgifter og den modtagne godtgørelse fradrages.
 Er der modtaget skattefri rejsegodtgørelse svarende til Ligningsrådets  

 satser, kan differencen mellem de dokumenterede faktiske merudgifter i  

 forbindelse med en rejse og den modtagne godtgørelse, fradrages, se endvidere  

 A.F.1.1.
 Det påhviler arbejdsgiveren at sikre, at der ikke udbetales skattefri  

 godtgørelse til personer, der ikke opfylder betingelserne.
Såfremt der udbetales godtgørelser i tilfælde, hvor de ansatte ikke  

 opfylder betingelserne for at modtage skattefrie godtgørelser, bliver de  

 pågældende lønmodtagere skattepligtige af ydelserne.
De udbetalte beløb  

 beskattes i så fald, som personlig indkomst hos lønmodtagerne, der i stedet  

 har mulighed for at opnå fradrag i den skattepligtige indkomst efter de  

 almindelige gældende regler.
Rejsebegrebet For at en rejse kan give grundlag for udbetaling af skattefri  

 rejsegodtgørelse efter nedenstående satser, skal rejsen enten være forbundet  

 med overnatning, eller den skal have en varighed af mindst 5 sammenhængende  

 timer og strække sig ud over 8 km fra arbejdsstedet.
 * For så vidt angår rejse med overnatning er dette rejsebegreb nu  

 defineret direkte i LL § 9, stk .5, og denne definition er desuden refereret  

 i TSS-cirk. 1996-31 og 1997-20.
En lønmodtager anses for at være på rejse dels, - når arbejdsgiveren midlertidigt udsender den pågældende til et andet  

 arbejdssted end lønmodtagerens sædvanlige arbejdsplads, og dette medfører, at  

 lønmodtageren ikke har mulighed for at overnatte på sin sædvanlige bopæl, og  

 dels - når lønmodtageren på grund af afstanden mellem bopæl og et midlertidigt  

 arbejdssted ikke har mulighed for at overnatte på sin sædvanlige bopæl.* Selv om der herefter kan siges at foreligge en rejse - enten med eller  

 uden overnatning - kan der ikke udbetales skattefri rejsegodtgørelse i  

 følgende tilfælde:
 1. For rejse uden overnatning, når den ansatte har mere end ét fast  

 arbejdssted, se fx TOLD-SKAT Nyt 1992.6.183 (TfS 1992, 139), og heller ikke,  

 når udearbejdet beslaglægger mere end 50 pct. af arbejdstiden.
Om udearbejdet for en lønmodtager overstiger 50 pct. af arbejdstiden, må  

 afgøres ud fra en opgørelse over, hvor mange rejsedage uden overnatning, dvs.  

 rejsedage med en varighed af mindst 5 sammenhængende timer og hvor rejsen  

 strækker sig over 8 km fra arbejdsstedet, lønmodtageren har haft i  

 lønperioden.
Evt. feriedage eller sygedage tælles ikke med som rejsedage, men  

 tælles med til lønperioden.
Rejsedage med overnatning og tilsluttende  

 rejsedage indgår heller ikke i opgørelsen af udedage, men anses også her for  

 arbejdsdage i lønperioden.
Såfremt lønmodtageren har flere arbejdsgivere  

 eller arbejder på deltid, anvendes 50-pct.-reglen på det enkelte konkrete  

 arbejdsforhold.
2. Når den ansatte i sit hverv transporterer varer og personer, eller er  

 påmønstret skibe (herunder fiskefartøjer), arbejder på luftfartøjer eller i  

 fartøjer og installationer, der anvendes i tilknytning til efterforskning og  

 udnyttelse af naturforekomster.
Sidstnævnte begrænsning gælder alle, der  

 arbejder på de nævnte fartøjer og installationer.
Desuden når den ansatte  

 modtager ydelser efter LL § 7, litra r, LL § 7 K (forskerstuderende mfl.)  

 *eller aftjener værnepligt*.
Lønmodtagere, der som følge af deres arbejdes og fags karakter har  

 skiftende og for dem midlertidige arbejdssteder, er berettiget til skattefri  

 godtgørelse efter Ligningsrådets satser eller et tilsvarende fradrag, når  

 arbejdet har været forbundet med overnatning, jf.
HRD af 30. aug. 1996, TfS  

 1996, 653 og TSS-cirk. 1996-26.
Rejse i Danmark uden overnatning Der kan udbetales skattefri godtgørelse med indtil *10,70 kr. pr.  

 påbegyndt time.* Der skal ske reduktion, hvis lønmodtageren under rejsen modtager fri  

 fortæring, se nedenfor.
Rejse i Danmark med overnatning Til lønmodtagere på rejse med overnatning kan der udbetales skattefri  

 rejsegodtgørelse med følgende beløb:
 Såfremt arbejdsgiveren helt eller delvis vederlagsfrit stiller logi til  

 rådighed, kan der ikke udbetales skattefri godtgørelse til logi.
Hvis lønmodtageren på rejse i Danmark med eller uden overnatning modtager  

 fri fortæring, skal der ske reduktion i fortæringsgodtgørelsen med *38,45 kr., 76,89 kr. og 76,89 kr.* for henholdsvis morgenmad, frokost og  

 middag.
Samme dækningsprincip Der skal vælges samme dækningsprincip for samme udgiftstype på den enkelte  

 rejse.
Overnatningsudgiften kan fx refunderes som udlæg efter regning, mens  

 fortæringsudgifterne dækkes ved skattefri godtgørelse eller omvendt.
Morgenmadsreglen Såfremt morgenmad er inkluderet i logiudgiften, der dækkes som udlæg efter  

 regning, betragtes udgiften til morgenmaden dog ikke også for dækket efter  

 regning.
I denne situation anses lønmodtageren for at have modtaget fri  

 morgenmad, jf. ovenfor.   

 28-dages-reglen Ved tjenstligt ophold samme sted ud over 28 dage nedsættes godtgørelsen  

 med 1/3 fra den 29. dag (regnet i kalenderdage fra den første dag). Fravær på  

 grund af fridage og sygdom afbryder ikke 28-dages-reglen, se TfS 1994, 495.  

 Fravær ved overførsel til andet arbejde, der nødvendiggør logiskifte på grund  

 af arbejdets geografiske beliggenhed, afbryder som hovedregel  

 28-dages-reglen. 28-dages-reglen afbrydes dog ikke ved fravær på grund af  

 arbejde andetsteds af under 5 dages varighed.
En skatteyder var ansat i et  

 entreprenørfirma, der udførte arbejde i forbindelse med anlæggelse og  

 vedligeholdelse af veje.
Han havde i perioder med arbejde forskellige steder  

 i Jylland og på Fyn, fået udbetalt rejsegodtgørelse, der ikke oversteg Ligningsrådets satser.
I disse perioder havde han boet i en skurvogn, der  

 var stillet til rådighed af arbejdsgiveren.
Da han ikke havde arbejdet samme  

 sted eller inden for et afgrænset område ud over 28 dage, fandt LSR ikke, at  

 der skulle foretages reduktion af satserne.
Den omstændighed, at han havde  

 boet i skurvogn, kunne ikke i sig selv medføre reduktion, jf.
TfS 1996, 878.
*Told- og Skattestyrelsen har på bagrund af denne landsskatteretskendelse  

 udsendt et genoptagelsescirkulære.
Genoptagelse af skatteansættelserne kan  

 ske vedrørende indkomstårene 1993, 1994 og 1995. Ansøgning om genoptagelse  

 skal indgives inden udgangen af 1997, hvor cirkulæret bortfalder, jf.
TSS-cirk. 1997-12 og TfS 1997, 321. Den nævnte landsskatteretskendelse  

 omhandler godtgørelse for udgifter til fortæring og ikke godtgørelse for  

 logiudgifter.
Genoptagelsescirkulæret finder dog tilsvarende anvendelse i  

 tilfælde, hvor der er sket reduktion af den skattefri godtgørelse, eller hvor  

 der ikke er udbetalt skattefri godtgørelse til dækning af logiudgifter, men  

 hvor betingelserne herfor er opfyldt, jf. cirkulærets pkt. 5. Endvidere  

 fremgår det af cirkulærets pkt. 6, at der fortsat skal foretages reduktion  

 efter 28-dages-reglen i tilfælde, hvor der er tale om langsomt skridende  

 arbejde, fx i forbindelse med bygning af veje, hvor skurvogne eller  

 campingvogne er etableret på eller i umiddelbar tilslutning til den  

 pågældende arbejdsplads, idet de forskellige arbejdspladsers geografiske  

 beliggenhed i et afgrænset område ikke kan anses at nødvendiggøre logiskifte.
En salgs- og eksportkonsulent, der bl.a. arbejdede i det sydlige Tyskland,  

 ansås af LSR for at have arbejdet samme sted, jf.
LL § 9, stk. 5, med  

 tilhørende TSS-cirkulærer, og reduktion efter 28-dages-reglen blev således  

 fundet berettiget.
Det blev endvidere antaget, at der i princippet ikke  

 skulle ske reduktion af satserne, hvis den skattepligtige af erhvervsmæssige  

 årsager var forhindret i at spise morgenmad det sted, hvor han havde  

 overnattet.
Efter en konkret vurdering fandtes dette ikke at være tilfældet i denne  

 sag, jf.
TfS 1997, 659.* Om baggrunden for 28-dages-reglen se TfS 1995, 352.
Rejse - Færøerne og Grønland Ved rejse til, i og fra Færøerne og Grønland kan der til lønmodtagere, som  

 modtager løn fra Danmark, udbetales skattefri rejsegodtgørelse efter  

 tilsvarende regler, som gælder ved rejse i udlandet.
Det er dog en  

 forudsætning, at der pga. skattepligt til Danmark skal betales dansk  

 kildeskat og lønmodtagerbidrag af lønnen.
 Ved rejse uden overnatning er satserne som ved rejse uden overnatning i  

 Danmark.
 Ved rejse med overnatning er satserne for Færøerne som ved rejse med  

 overnatning i Danmark, mens satserne for Grønland er de danske satser for  

 rejse med overnatning med tillæg af 50 pct.
Rejse i udlandet uden overnatning Ved rejse uden overnatning i udlandet kan der udbetales skattefri  

 godtgørelse med timesatserne for rejse i Danmark uden overnatning.
Hvis  

 lønmodtageren under rejsen modtager fri fortæring, gælder samme regler som  

 ved rejse i Danmark.
Rejse i udlandet med overnatning Godtgørelse for merudgifter til måltider og småfornødenheder samt  

 lokaltransport ved rejse med overnatning i udlandet kan udbetales skattefrit,  

 hvis godtgørelsen ikke overstiger de af Ligningsrådet fastsatte satser, der  

 svarer til satserne fastsat for Statens ansatte ved rejse i udlandet.  

 Godtgørelsen beregnes for hver påbegyndt time af rejsens varighed.
 Satserne for skattefri rejsegodtgørelse pr. 1. jan. 1997 fremgår af *  

 Finansministeriets cirkulære nr. 210 af 16. dec. 1996, se TfS 1997, 38* og LV  

 bilag.
 Ved siden af den faste skattefri daglige godtgørelse kan arbejdsgiveren  

 uden skattepligt for den ansatte afholde dokumenterede udgifter til  

 overnatning på hotel (udlæg efter regning).
Der kan som godtgørelse af udgifter til overnatning på hotel mv. uden  

 dokumentation ydes en skattefri godtgørelse på 1/3 af det af Staten fastsatte  

 hoteldispositionsbeløb for det pågældende land.
For lande, for hvilke der  

 ikke er fastsat hoteldispositionsbeløb, kan der udbetales 1/3 af den faste  

 godtgørelse for det pågældende land.
Godtgørelse kan ikke udbetales, hvis  

 arbejdsgiveren stiller logi til rådighed helt eller delvis vederlagsfrit.  

 Hvis lønmodtageren på rejsen modtager delvis fri fortæring, reduceres satsen  

 for det pågældende land med 15 pct., 30 pct., og 30 pct. for henholdsvis  

 morgenmad, frokost og middag.
Samme dækningsprincip Der skal vælges samme dækningsprincip for samme udgiftstype på den enkelte  

 rejse.
Overnatningsudgiften kanfx refunderes som udlæg efter regning, mens  

 fortæringsudgifterne dækkes ved skattefri godtgørelse eller omvendt.
Morgenmadsreglen Såfremt morgenmad er inkluderet i logiudgiften, der refunderes som udlæg  

 efter regning, betragtes udgiften til morgenmaden dog ikke som dækket efter  

 regning.
I denne situation anses lønmodtageren for at have modtaget fri  

 morgenmad, jf. ovenfor.   

 28-dages-reglen Ved tjenstligt ophold samme sted ud over 28 dage nedsættes godtgørelsen  

 med 1/4 fra den 29. dag (regnet i kalenderdage fra den første dag). Fravær på  

 grund af fridage og sygdom afbryder ikke 28-dages-reglen.
Fravær ved  

 overførsel til andet arbejde, der nødvendiggør logiskifte på grund af  

 arbejdets geografiske beliggenhed, afbryder som hovedregel 28-dages-reglen.  

 28-dages-reglen afbrydes dog ikke ved fravær på grund af arbejde andetsteds  

 af under 5 dages varighed.
 Om baggrunden for 28-dages-reglen, se TfS 1995, 352.
LL § 9, stk. 7 *pr. 1. jul. 1997 LL § 9, stk. 9* Ifølge den indtil 30. jun. 1997 gældende § 9, stk. 7 i LL kan  

 arbejdsgiveren, såfremt denne afholder lønmodtagerens udgifter ved rejse i  

 udlandet efter regning, udbetale et skattefrit beløb på indtil 60 pct. af  

 Ligningsrådets satser for skattefri rejsegodtgørelse (28-dages-reglen gælder  

 også her). Reglen er alene gældende for lønmodtagere og ikke for  

 bestyrelsesmedlemmer mv.
Reglen gælder også ved rejse til Færøerne og Grønland. *Fra og med den 1.  

 jul. 1997 er LL § 9, stk. 7 ændret til § 9, stk. 9, og 60-pct.-reglen er  

 samtidig ændret til en 30-pct.-regel, jf. lov nr. 452 af 10. jun. 1997 og TfS  

 1997, 483.* Arbejdsgiveren kan udbetale godtgørelse efter Ligningsrådets satser for  

 skattefri rejsegodtgørelse uden yderligere refusion af de udgifter, som den  

 udbetalte godtgørelse tilsigter at dække.
Arbejdsgiveren kan i stedet vælge  

 at dække alle lønmodtagerens udgifter ved refusion efter regning i det  

 omfang, det er muligt, og herudover udbetale en skattefri godtgørelse på op  

 til 60 pct. af Ligningsrådets satser */30 pct. af satsen for skattefri  

 rejsegodtgørelse fra og med 1. jul. 1997*. Såfremt kun en del af  

 lønmodtagerens regninger refunderes, kan der udbetales en skattefri  

 godtgørelse på 60 pct. */30 pct.* af Ligningsrådets satser, men lønmodtageren  

 vil i så fald kunne opnå fradrag i den skattepligtige indkomst for de  

 dokumenterede merudgifter, som arbejdsgiveren ikke har dækket, i det omfang  

 de overstiger den skattefri godtgørelse inkl. det skattefrie beløb efter LL §  

 9, stk. 7 */stk. 9*.
Udbetaler arbejdsgiveren ikke godtgørelse ved siden af de udgifter, der er  

 refunderet efter regning, kan lønmodtageren ikke fradrage det beløb, der  

 kunne have været udbetalt skattefrit.
Tilsvarende gælder, såfremt udbetaling  

 sker med et lavere beløb end 60 pct. */30 pct.* af Ligningsrådets satser.
Udbetaler arbejdsgiveren godtgørelse efter LL § 9, stk. 7 */stk. 9* med  

 beløb, der overstiger 60 pct. */30 pct.* af Ligningsrådets satser, skal der  

 kun ske beskatning af det overskydende beløb, se TfS 1995, 342.* Godtgørelser, der udbetales efter LL § 9, stk .7 */stk. 9* er skattefrie,  

 selv om de helt eller delvis modsvares af en reduktion af lønindtægten.
*En skatteyder, der var direktør for et hotel og senere administrerende  

 direktør for et hoteladministrationsselskab, havde bl.a. modtaget  

 rejsegørelser for 1988 og 1989. ØL fandt, at det ikke fremgik af LL § 9, stk.  

 7, eller af bestemmelsens forarbejder, at der er knyttet vilkår som de af  

 skattemyndighederne fastsatte, til udnyttelsen af muligheden for at lade den  

 skattefri godtgørelse modsvare en del af lønindtægten.
Retten fandt herefter,  

 at der ikke var hjemmet til at nægte vedkommende skatteyder at foretage  

 modregning med fradragsret efter udløbet af de pågældende indkomstår, jf.
TfS  

 1997, 160. Som en konsekvens af dommen har Told- og Skattestyrelsen  

 udarbejdet et genoptagelsescirkulære, TSS 1997-26, jf.
TfS 1997, 699.
Skatteydere, der er omfattet af bestemmelsen i LL § 9, stk. 7, vil  

 herefter kunne foretage en modregning også efter udløbet af vedkommendes  

 indkomstår.
I tilfælde som nævnt i dommen, kan der ske genoptagelse af  

 skatteansættelserne for indkomstårene 1994, 1995 og 1996. Ansøgning skal  

 indgives inden udgangen af 1998, hvor cirkulæret bortfalder.* A.B.1.7.3 Udlæg for arbejdsgiveren Beløb, der modtages til dækning af udlæg, som lønmodtageren har afholdt  

 for arbejdsgiveren, skal ikke medtages ved indkomstopgørelsen.
Hvis en lønmodtager har afholdt repræsentationsudgifter for  

 arbejdsgiveren, som denne godtgør efter regning (udlæg), skal udgifterne  

 henføres til arbejdsgiverens repræsentationsudgifter, således at  

 arbejdsgiveren har begrænset fradragsret for udgifterne.
Det godtgjorte beløb  

 skal som anført ikke medregnes til lønmodtagerens indkomst, heller ikke i de  

 tilfælde hvor lønmodtageren har en selvstændig indkomstmæssig interesse i  

 repræsentationsudgifternes afholdelse.
"Udlæg efter regning" foreligger, hvor de af lønmodtageren  

 afholdte udgifter refunderes af arbejdsgiveren mod dokumentation i form af  

 eksterne udgiftsbilag.
Dækning af udgifter som udlæg efter regning kan ikke  

 ske i form af modregning i løn.
A.B.1.7.4 Repræsentationstillæg og tilskud Alle repræsentationstillæg og tilskud skal medregnes som personlig  

 indkomst.
 Om fradrag for repræsentationsudgifter, se A.F.1.14.
Repræsentationstilskud skal afgrænses over for beløb, der blot modtages  

 til dækning for udlæg for arbejdsgiveren.
Konsekvensen af, at et beløb anses  

 for modtaget til dækning af udlæg for arbejdsgiveren er, at beløbet skal  

 holdes uden for indkomstopgørelsen.
A.B.1.8 Tillæg/tilskud og diverse godtgørelser fra arbejdsgiveren A.B.1.8.1 Flyttegodtgørelse Flyttegodtgørelse, der betales til tjenestemænd med et beløb til dækning  

 af de direkte udgifter ved flytningen samt en vis procentdel af den  

 pågældende tjenestemands løn, skal medregnes til den personlige indkomst.
 Det samme gælder flyttegodtgørelse, der modtages af privat ansatte.
 Om fradrag for flytteudgifterne, se A.F.1.6.1. og 2.
 En af selskabet Ø.K. udbetalt overflytningsgodtgørelse kunne først anses  

 for endeligt erhvervet efter flytningen her til landet, idet godtgørelsen var  

 betinget af, at den pågældende forblev ansat i Ø.K. efter tilflytningen.
 Godtgørelsen skulle medregnes ved modtagerens indkomstopgørelse.
En medarbejder solgte i forbindelse med forflyttelse sin ejendom i Jylland  

 til sin arbejdsgiver, der udover normal flyttegodtgørelse betalte samtlige  

 omkostninger ved ejendomshandlen.
Medarbejderen blev beskattet af den halvdel  

 af omkostningerne, som ifølge kutyme i Jylland påhviler sælgeren, se Skat  

 1987.11.805 (TfS 1987, 553).
A.B.1.8.2 Erstatningsbeløb for opgivelse af tjenestebolig Erstatningsbeløb, som ydes tjenestemænd for opgivelse af tjenesteboliger,  

 anses for erstatning for indtægtstab og derfor som personlig indkomst.
 Hvis en kommunal tjenestemand af kommunen køber den ejendom, som den  

 pågældende hidtil har haft som tjenestebolig, for et beløb, der er lavere end  

 ejendommens faktiske værdi, skal han som personlig indkomst, i det år købet  

 finder sted, medregne forskellen mellem den aftalte købesum og den faktiske  

 værdi af ejendommen.
I visse tilfælde har den gunstige overtagelsespris manifesteret sig på den  

 måde, at et af køberen (tjenestemanden) udstedt pantebrev nedskrives over en  

 fem-årig periode på vilkår, at tjenestemanden i denne periode fortsætter i  

 kommunens tjeneste.
Den successive nedskrivning af pantebrevet beskattes som  

 personlig indkomst i løbet af perioden.
A.B.1.9 Personalegoder A.B.1.9.1 Indledning Ved lov nr. 483 af 30. jun. 1993 blev reglerne i SL § § 4-6 om opgørelse  

 af den skattepligtige indkomst præciseret, for så vidt angår ydelse af  

 økonomiske fordele til ansatte m.v. af anden art end penge i forbindelse med  

 aftaler om personligt arbejde, såkaldte "personalegoder". Loven  

 blev ændret ved lov nr. 1117 af 22. dec. 1993, hvor lovbestemmelsen blev  

 udvidet til også at omfatte personer, der modtager vederlag i form af  

 naturalier via deres valg til en politisk eller anden tillidspost, jf.
LL §  

 16, stk. 1, 2. pkt, jf. nedenfor.
Endvidere blev der med lov nr. 216 af 29. mar. 1995 indført særlige regler  

 om nedslag i værdiansættelsen af helårsboliger, der stilles til rådighed for  

 en ansat, og som det af hensyn til udførelsen af arbejdet skønnes nødvendigt,  

 at den ansatte har pligt til at bebo (tjenestebolig), eller som den ansatte  

 har pligt til at fraflytte i forbindelse med ansættelsesforholdets ophør  

 (lejebolig), jf.
LL § 16, stk. 7-9. Se A.B.1.9.5.
 *Endelig er loven blevet ændret ved lov nr. 437 af 10. jun. 1997 med  

 virkning fra og med indkomståret 1997, hvor der er indført:
- en beløbsmæssig bagatelgrænse - skattefrihed for den private anvendelse af computer med dertil hørende  

 tilbehør.
- skattefrihed for benyttelse af parkeringsplads, der af hensyn til  

 arbejdet er stillet til rådighed af arbejdsgiveren ved arbejdsstedet.   

 Se i øvrigt nærmere nedenfor og pkt.
A.B.1.9.13-14 samt TfS 1997, 214 og  

 427*.
Beskatning af indkomst foretages som udgangspunkt med hjemmel i SL § §  

 4-6, hvor de grundlæggende principper for opgørelse af den skattepligtige  

 indkomst er fastsat.
I LL § 16 er beskatningen af personalegoder præciseret.
LL § 16 ændrer som udgangspunkt ikke ved den tidligere afgrænsning mellem  

 skattepligtige og ikke-skattepligtige personalegoder.
Bestemmelsen ændre  

 derimod på principperne for værdiansættelsen af skattepligtige  

 personalegoder.
 Efter LL § 16 skal personalegoder som udgangspunkt værdiansættes til  

 markedsværdien, men der er i bestemmelsen gjort en række undtagelser herfra,  

 nemlig rådighed over bil, sommerbolig og lystbåde til privat brug, samt køb  

 af virksomhedens produkter.
 Til LL § 16 knytter sig skm. cirk. nr. 72 af 17. apr. 1996, pkt. 12 og  

 *TSS cirk. 1996-32 om værdiansættelse for 1997 af visse personalegoder*.
* Bagatelgrænsen Personalegoder, som arbejdsgiveren i overvejende grad har stillet til  

 rådighed af hensyn til den ansattes arbejde, beskattes kun, hvis den samlede  

 værdi af disse goder overstiger et grundbeløb på 3.000 kr. årligt.
Beløbet  

 reguleres efter PSL § 20, således at det udgør 3.900 kr. i 1997.
Hvis personalegodernes samlede værdi overstiger grundbeløbet, skal hele  

 den samlede værdi beskattes og altså ikke kun det overskydende beløb, idet  

 der ikke er tale om en bundgrænse.
Der skal således betales skat af alle de  

 personalegoder, der er omfattet af grundbeløbet, hvis de sammenlagt (efter  

 fradrag af evt. egenbetaling til arbejdsgiveren mv.) har en værdi, der  

 overstiger bagatelgrænsen.
Ved bedømmelsen af, om grænsen overskrides, skal der kun medregnes de  

 personalegoder, der hovedsagelig er stillet til rådighed af hensyn til den  

 ansattes arbejde.
Der skal være en direkte sammenhæng mellem godet og  

 arbejdets udførelse.
Dvs., at goderne kun falder ind under grundbeløbet, når  

 det hovedsageligt er af hensyn til det konkrete arbejde, at arbejdsgiveren  

 har stillet dem til rådighed.
Det typiske for de goder, som er omfattet af  

 bagatelgrænsen, er at den ansatte, hvis vedkommende selv afholder udgifterne  

 til goderne, vil have mulighed for at få fradrag for den del af udgifterne,  

 som skyldes arbejdet.
 Der vil som hidtil alene ske beskatning af et personalegode, når det er  

 muligt at henføre en værdi til den enkelte medarbejder.
 Goderne er ikke begrænset til fysiske genstande, men kan også omfatte  

 tjenesteydelser eller andet, der medfører en besparelse for den ansatte.
Goder omfattet af bagatelgrænsen værdiansættes til markedsprisen, jf.
LL §  

 16, stk. 3, 1. pkt.
 Med indførelsen af bagatelgrænsen er det relevant at sondre mellem:
 1. Goder, der ikke beskattes og dermed ikke er omfattet af bagatelgrænsen.
 Eks.:
 - goder, der hidtil har været anset for skattefrie.
 - ydelser af begrænset omfang såsom tilskud til kaffe-, kantine-, og  

 kunstordninger samt tilsvarende ordninger, der kun er til rådighed på  

 arbejdspladsen, og som har karakter af almindelig personalepleje.
2. Goder, der altid skal beskattes, men ikke er omfattet af bagatelgrænsen Eks.:
- goder, der er stillet til rådighed for en ansat for at fremme.  

 arbejdsindsatsen i almindelighed, dvs. ydelser, der alene tjener som  

 belønning for den ansatte.
Fx frirejser, som ydes til udvalgte ansatte efter  

 en længerevarende spidsbelastning som alternativ til et løntillæg.
 - goder, der er omfattet af de særlige værdiansættelsesregler i LL §16.
 - goder, for hvilke Ligningsrådet har fastsat normalværdier.
 - goder, der er omfattet af en indberetningspligt.
 - goder, der er uden nogen erhvervsmæssig betydning, eller som udelukkende  

 eller hovedsagelig er til privat anvendelse.
Hvilke personalegoder er omfattet af bagatelgrænsen? 3. Goder, der beskattes og er omfattet af bagatelgrænsen.
 I lovforarbejderne er der angivet en række eksempler på goder, der kan  

 falde ind under bagatelgrænsen.
Eks.: - vaccination af medarbejdere, der vanskeligt kan undværes under en  

 kommende spidsbelastning. - gratis mad og drikkevarer i særlige tilfælde, fx  

 i forbindelse med overarbejde. - fri avis til brug for arbejdet. - afholdelse  

 af ferie under eller i forlængelse af en tjenesterejse, fx når dette medfører  

 en besparelse for arbejdsgiveren. - ansattes private kørsel i en bil, der  

 ikke er omfattet af LL § 16, stk. 4 (fx kranbil), der sker i tilknytning til  

 en erhvervsmæssig kørsel, se nærmere A.B.1.9.2. - særlige køretøjer. -  

 vareafprøvning af virksomhedens nye produkter. - et (delvist)  

 arbejdsgiverbetalt kørekort, der skal bruges som led i arbejdets udførelse,  

 fx som mekanikerlærling. - frikort til offentlig befordring, som er ydet af  

 hensyn til erhvervsmæssig befordring, og som anvendes privat ud over  

 befordringen mellem hjem og arbejde, jf. reglerne i LL § 9 C, stk. 6 om  

 bortfald af befordringsfradraget - enkeltstående opkald til hjemmet fra en  

 mobiltelefon, som er stillet til rådighed under en tjenesterejse. -  

 kreditkortordninger. - beklædning som er ønsket og betalt af arbejdsgiveren,  

 evt. med arbejdsgiverens logo.* Hvem er omfattet af LL § 16? Ansatte beskattes af personalegoder, som de modtager enten i kraft af  

 deres ansættelsesforhold eller som led i en aftale om ydelse af personligt  

 arbejde.
Også goder, der ydes til den ansattes familie, skal beskattes, når godet  

 er ydet som følge af arbejdsaftalen med den ansatte.
Godet skal i disse  

 tilfælde indtægtsføres hos den ansatte, som om godet var ydet til denne.
 Hvis godet er stillet til rådighed for tidligere ansatte, fx pensionister,  

 skal der ikke ske beskatning efter de særlige regler i loven om beskatning af  

 personalegoder, men efter de almindelige regler om beskatning af gaver.
 Reglerne finder ikke kun anvendelse ved almindelige lønmodtagerforhold,  

 men også på mere individuelle, personlige arbejdsaftaler, fx ved  

 arbejdsaftaler med konsulenter, revisorer, bestyrelsesmedlemmer, medlemmer af  

 udvalg mv.
Ved lov nr. 1117 af 22. dec. 1993 blev personer, der gennem valg til  

 politiske poster eller andre tillidsposter modtager vederlag i form af  

 naturalieydelser, ligeledes omfattet af LL § 16, jf. § 16, stk. 1, 2. pkt.  

 Loven har virkning fra og med indkomståret 1994. Om Folketingets  

 præsidiemedlemmer se bl.a.
TfS 1996, 25.
 LL § 16 finder kun anvendelse på goder, der er ydet af en arbejdsgiver mv.
Det er dog ikke en forudsætning, at arbejdsgiveren er ejer af godet eller  

 har købt godet til den ansatte.
Har arbejdsgiveren haft en bestemmende  

 indflydelse på, hvem godet er ydet til, finder bestemmelsen anvendelse.
Værdiansættelse Efter de siden den 1. jan. 1994 gældende regler om personalegoder  

 værdiansættes disse som hovedregel til markedsværdien, jf.
LL § 16. Det vil  

 sige det beløb, det vil koste lønmodtageren at erhverve godet for i  

 almindelig fri handel.
Indtil 1994 blev modtageren alene beskattet med den  

 værdi, godet havde for netop den pågældende, jf.
SL § 4.
 Bliver personalegodet overdraget til den ansattes ejendom, skal godet  

 beskattes med et beløb, der svarer til, hvad godet på  

 overdragelsestidspunktet kan købes for på det fri marked.
 Det samme gælder for varer og tjenesteydelser, som den ansatte forbruger  

 umiddelbart, fx kost, el o.l.
Bliver personalegodet overdraget til låns, skal den ansatte beskattes af  

 et beløb svarende til, hvad godet kan lejes for i rådighedsperioden på det  

 fri marked.
Der kan fx være tale om bolig eller løsøre.
 Har godet karakter af sparet privatforbrug, er den skattemæssige værdi af  

 forbruget det beløb, som den ansatte har sparet ved ikke selv at afholde  

 udgiften til det pågældende privatforbrug.
 Værdiansættelsen af aktiver, der overdrages til eje eller til lån,  

 foretages således med udgangspunkt i adgangen til at råde over aktivet, mens  

 værdiansættelsen af forbrug foretages med udgangspunkt i det faktiske  

 forbrug.
 Har den ansatte betalt et beløb til arbejdsgiveren for at have  

 personalegodet til rådighed, trækkes beløbet fra i værdien af personalegodet  

 (egenbetaling).
 Arbejdsgiveren skal på normal vis indtægtsføre den ansattes betalinger for  

 råderetten.
 Se dog i det hele bagatelgrænsen oven for.
Rabatter til ansatte beskattes kun i det omfang, modtageren opnår en  

 rabat, der overstiger arbejdsgiverens avance på varen.
Der skal således ske  

 beskatning ved salgspriser under virksomhedens omkostninger ved at producere  

 varen inkl. afgifter, eller under virksomhedens købspris.
 Undtagelse 1:
- særlig værdiansættelse i LL § 16 Markedsværdien fraviges som udgangspunkt i LL § 16, stk. 4-6, hvor der er  

 fastsat særlige "skematiske" værdiansættelsesregler for goder i  

 form af fri bil, sommerbolig og lystbåd.
I stk. 7-9 er der endvidere særlige  

 regler for beskatning af ansatte med rådighed over en hel- eller delvis  

 fribolig med bopæls- og/eller fraflytningspligt.
 Undtagelse 2:
- særlig værdiansættelse efter Ligningsrådets anvisninger Ligningsrådet har givet vejledende anvisninger for værdiansættelsen af  

 visse personalegoder.
Det drejer sig om kost- og logi, fri telefon, fri  

 helårsbolig, privat kørsel i særlige køretøjer og personalelån, jf. senest  

 *TSS cirk. 1996-32 og TfS 1997, 93*.
De anvisninger, Ligningsrådet har vedtaget, binder de kommunale  

 ligningsmyndigheder.
Hvis skatteyderen kan godtgøre, at markedsværdien er  

 lavere end de satser, der er givet i Ligningsrådets anvisning for godet, vil  

 der ved ligningen skulle tages udgangspunkt i denne lavere markedsværdi.
Hvis  

 eksempelvis markedsværdien for en bolig må anses for lavere end  

 Ligningsrådets satser, er det markedsværdien, der er udgangspunkt for den  

 evt. beskatning, jf.
A.B.1.9.5.
A.B.1.9.2 Firmabil Stiller arbejdsgiveren en bil til rådighed, som den ansatte kan anvende  

 privat, er der tale om et skattepligtigt personalegode (fri bil), jf.
LL §  

 16, stk. 4.
*En skatteyder havde benyttet en bil til befordring mellem hjem og  

 arbejde.
Bilen var stillet til rådighed af hustruens virksomhed, hvori  

 skatteyderen ikke var ansat.
LSR fandt, at der ikke er hjemmel til beskatning  

 af fri befordring i LL § 9 C, stk. 6, da bestemmelsen forudsætter, at bilen  

 er stillet rådighed af en arbejdsgiver, jf.
TfS 1997, 745.* *En fodboldtræner, der havde fået stillet en sponsorbil til rådighed, blev  

 af ØL anset for skattepligtig af værdien af fri bil, jf.
TfS 1997, 557.* En selvstændig erhvervsdrivende, der anvender virksomhedsordningen, og som  

 har valgt at lade sin bil gå ind i denne ordning, skal i denne situation  

 ligestilles med en ansat, der har fået stillet bil til privat rådighed af en  

 arbejdsgiver, jf.
VSL § 1, stk. 3. Se nærmere afsnit E.G.1.1.3.
Det er rådigheden over den fri bil, der beskattes.
Det skattepligtige  

 beløb fastsættes derfor uafhængigt af privatkørslens omfang.
"Pct.-reglen" Det skattepligtige beløb udgør en procentdel af bilens værdi, jf.
LL § 16,  

 stk. 4, 2. pkt.
Procentdelen er fastsat til følgende:
 1994: 20 pct.
 1995: 21 pct.
 1996: 22 pct.
1997 og følgende indkomstår: 23 pct Bilens værdi sættes til mindst 150.000 kr. og højst 400.000 kr., jf.
LL  

 16, stk. 4, 1. pkt.
En ansat, der i hele 1997 har firmabil til rådighed for privat benyttelse,  

 vil derfor blive beskattet af et beløb på *mindst 34.500 kr. og højst 92.000  

 kr.* Opgørelse af bilens værdi Ved beregning af den skattemæssige værdi, skelnes imellem om  

 arbejdsgiveren har anskaffet bilen højst tre år efter bilens første  

 registrering i Centralregisteret for Motorkøretøjer eller ej.
Det må antages,  

 at hvis en udenlandsk indregistreret bil, indføres i Danmark, må der ved  

 opgørelsen af den skattemæssige værdi kunne lægges en tilsvarende  

 registrering i et udenlandsk register til grund.
 Bilens værdi, som lægges til grund ved beregningen af den skattepligtige  

 indkomst, afhænger af dels bilens alder, dels om arbejdsgiveren har anskaffet  

 bilen som brugt.
Beregningsgrundlaget for biler, der ved anskaffelsen er 3 år og derunder For nye biler og biler, som på anskaffelsestidspunktet er 3 år og  

 derunder, anvendes nyvognsprisen som beregningsgrundlag, jf.
LL § 16, stk. 4,  

 3. pkt.
Dette gælder dog kun i det indkomstår, hvor bilen er indregistreret første  

 gang samt de 2 følgende indkomstår.
I det 4. og de efterfølgende indkomstår  

 nedsættes værdien til 75 pct. af nyvognsprisen dog ikke til et beløb under  

 150.000 kr.
Nyvognsprisen Nyvognsprisen var tidligere bilens listepris fra ny inkl. moms,  

 registreringsafgift og leveringsomkostninger samt alt normalt tilbehør.
Efter  

 en ændring af registreringsafgiftsloven, lov nr. 489 af 12. jun. 1996, blev  

 der mulighed for at fastsætte priserne på nye biler mere individuelt.
 I TfS 1996, 724 udtalte Told- og Skattestyrelsen således, at den pris, som  

 forhandleren faktisk benytter ved afgiftsberigtigelsen, også udgør  

 beregningsgrundlaget inkl. registreringsafgift, moms, leveringsomkostninger  

 og alt normalt tilbehør ved værdiansættelse af fri bil efter LL § 16, stk. 4,  

 3. pkt.
 Den værdi, som forhandleren skal benytte ved  

 registreringsafgiftsberigtigelsen for et nyt køretøj, er bl.a. køretøjets  

 almindelige pris, jf. registreringsafgiftslovens §§ 8 og 9.
*Loven er nu ændret ved lov nr. 363 af 2. jun. 1997, således at  

 registreringsafgiften som hovedregel fortsat beregnes af salgsprisen.
Der er  

 dog fastsat en mindstebeskatningspris, idet den afgiftspligtige værdi skal  

 indeholde mindst 5 pct. forhandleravance, og importøravancen må ikke være  

 negativ.
Denne ændring, har virkning fra 4. jun. 1997 (dog kan visse køretøjer  

 indtil udgangen af 1997 afgiftsberigtiges efter de gamle regler), og får  

 således også betydning for værdiansættelsen af fri firmabil, da bilens  

 beregningsgrundlag - som nævnt ovenfor - er den pris, som benyttes ved  

 registreringsafgiftsberigtigelsen.
Beregningsgrundlaget for fri firmabil  

 følger de gamle regler, i det omfang de stadig kan anvendes, jf.
TfS 1997,  

 738. Se også TfS 1997, 380, 456 og 492 vedrørende registreringsafgiftsloven.* Normalt tilbehør Ved normalt tilbehør forstås tilbehør, der forekommer i privatejede biler,  

 herunder telefon, men ikke særligt virksomhedstilbehør som fx telefax,  

 diktafon o.l., jf. skm. cirk. nr. 72 af 17. apr. 1996 til LL pkt. 12.4.6.2.  

 Told- og Skattestyrelsen har nærmere præciseret begrebet normalt tilbehør, jf.
TfS  

 1996, 487. Præciseringen har virkning fra 1. jan. 1994. Styrelsen udtalte, at  

 hvor der ikke er tale om særligt virksomhedstilbehør, medregnes alene  

 registreringsafgiftspligtigt tilbehør/ekstraudstyr til beregningsgrundlaget  

 for fri firmabil.
Efter registreringsafgiftslovens § 8, stk. 2, kan ekstraudstyr, der  

 leveres af forhandleren i forbindelse med køretøjets salg til bruger og efter  

 særskilt aftale mellem forhandleren og brugeren, undtages fra  

 registreringsafgift.
Det er dog en betingelse , at montering eller udførelse  

 af arbejdet i øvrigt på køretøjet ikke foretages af fabrikations- eller  

 importørvirksomheden.
I registrerings-afgiftsmæssig henseende indrømmes der  

 et fradrag for særligt trafiksikkerhedsfremmende udstyr, jf.  

 registreringsafgiftslovens § 3. Dette fradrag reducerer ikke yderligere  

 beregningsgrundlaget for værdien af fri firmabil.
 Beregningsgrundlaget vil i et sådant tilfælde fortsat være nyvognsprisen,  

 jf. ovenfor.
Beregningsgrundlaget for biler, der på anskaffelsestids punktet er over 3  

 år Hvis bilen på anskaffelsestidspunktet er over 3 år, regnet fra datoen for  

 1. indregistrering, anvendes købsprisen inkl. moms som grundlag for  

 beregningen af den skattemæssige værdi, og der foretages ingen efterfølgende  

 regulering, jf.
LL § 16, stk. 4, 4. pkt.
Det samme gælder tidligere  

 hyrevogne, der anskaffes uden berigtigelse af registreringsafgift.  

 Anskaffelsessummen tillægges de istandsættelsesudgifter, som virksomheden  

 afholder, evt. leveringsomkostninger samt udgifter til tilbehør.
Som nævnt  

 ovenfor kan bilens værdi ikke blive mindre end 150.000 kr. eller større end  

 400.000 kr., jf.
LL § 16, stk. 4, 1. pkt.
 Eksempel 1:
En bil anskaffes og indregistreres af en arbejdsgiver den 15. dec. 1994  

 som ny.
Den ansatte, der får stillet bilen til rådighed for privat kørsel,  

 vil i indkomståret 1997 blive beskattet af 23 pct. af 75 pct. af  

 nyvognsprisen, jf. pct.-reglen ovenfor.
Der er således her gået 2 fulde  

 indkomstår ( 1995 og 1996) siden den første indregistrering af bilen.
 Eksempel 2:
Hvis bilen er indregistreret første gang den 13. dec. 1994, og den bliver  

 solgt videre til en arbejdsgiver den 10. dec. 1997, skal den ansatte, der får  

 stillet bilen til rådighed til privat kørsel, beskattes af en forholdsmæssig  

 andel - i dette tilfælde 1/12 af 23 pct. af 75 pct. af nyvognsprisen.
Her er  

 der ikke gået 3 hele år efter den første indregistrering.
 Eksempel 3:
Køber en arbejdsgiver den 11. dec. 1997 en bil, der er indregistreret  

 første gang den 10. dec. 1994, vil den ansatte, der får stillet bilen til  

 rådighed for privat kørsel, skulle beskattes af en forholdsmæssig andel af 23  

 pct. af anskaffelsessummen.
Her er der gået 3 hele år efter første  

 indregistrering.
Rådighed over firmabil en del af året For biler, der kun er til rådighed en del af året, medregnes et  

 forholdsmæssigt beløb, jf.
LL § 16, stk. 4, 5. pkt.
Den skattepligtige værdi  

 beregnes ud fra det antal måneder, hvor bilen helt eller delvis har været til  

 rådighed.
Har bilen kun været til rådighed en del af en måned, fx på grund af  

 udlandsrejser eller sygefravær, medregnes værdien af fri bil således for hele  

 måneden.
Skifter den ansatte i årets løb en eller flere gange fri firmabil inden  

 for samme kalendermåned, beskattes den pågældende kun af 1/12 af årsværdien  

 af den dyreste af bilerne for den pågældende kalendermåned.
Bestemmelsen er  

 bl.a. anvendelig for faggrupper, der ofte skifter bil fx sælgere i et  

 automobilforhandlerfirma.
Arbejdsgiveren skal afskære den ansatte fra at råde over bilen, hvis den  

 ansatte ikke skal beskattes af rådigheden for hele året.
Eksempelvis kan en  

 ansat efter aftale med arbejdsgiveren aflevere firmabilen i virksomheden,  

 hvis den pågældende skal på rejse i længere tid (i mindst en måned). Ved den  

 delvise råden skatteansættes den ansatte af firmabilens årsværdi, fratrukket  

 værdien af det antal hele måneder (Á 30 dage), hvor bilen ikke er til  

 rådighed for privat brug.
Den ansattes egenbetaling Betaler den ansatte arbejdsgiveren for at have bil til rådighed, reduceres  

 den skattepligtige værdi af firmabilen med det betalte beløb, jf.
TfS 1996,  

 488 om egenbetaling af benzin. *I en kendelse vedrørende fri firmabil udtalte LSR, at udgangspunktet for beskatning af fri firmabil er, at firmaet  

 afholder alle omkostninger vedrørende firmabilen, herunder udgifter til  

 benzin.
Beløb, som den ansatte selv anvender til fx køb af benzin til  

 firmabilen, kan således ikke anvendes til reduktion af den skattepligtige  

 værdi.
En reduktion i den skattepligtige værdi forudsatte derfor en betaling  

 af beskattede midler til arbejdsgiveren, jf.
TfS 1997, 658.* Udgifter i forbindelse med firmabil Arbejdsgiveren kan afholde udgifter, der har en driftsmæssig sammenhæng  

 med brugen af firmabilen, uden at dette får skattemæssige konsekvenser for  

 den ansatte.
Sådanne udgifter må antages at falde inden for rammerne af den  

 skematiske værdiansættelse efter LL § 16, stk. 4. De udgiftstyper, der typisk  

 vil kunne afholdes af arbejdsgiveren vil være udgifter, der kan betegnes som  

 ordinære, driftsmæssige udgifter, dvs. udgifter til forsikringer, vægtafgift,  

 benzin, nødvendige reparationer, vedligeholdelse, herunder  

 "kør-videre-produkter" såsom olie, vask, sprinklervæske mv.
 Udgifter til garage, parkeringsafgifter, parkeringsbøder, færgebilletter,  

 biltog, motorvejs- og broafgifter må anses for udgifter af ikke-driftsmæssig  

 karakter og derfor ikke indeholdt i den skattemæssige værdi af fri firmabil.
 I det omfang arbejdsgiveren betaler udgifter hertil for den ansatte, må de  

 skattemæssige konsekvenser bedømmes særskilt, jf. også TfS 1996, 489.
Lejet/leaset bil Har arbejdsgiveren lejet/leaset den bil, der stilles til rådighed,  

 beskattes den ansatte, som om bilen var købt af arbejdsgiveren, og bilens  

 værdi sættes til nyvognsprisen/anskaffelsessummen på leasingtidspunktet.
Reglerne om nedsættelse af beregningsgrundlaget til 75 pct. for det 4.  

 indkomstår efter bilens første indregistrering finder derfor også anvendelse  

 i leasingsituationer. *LSR har i en kendelse vedrørende en leaset firmabil  

 fastslået, at den skattemæssige værdi for en tidligere leaset firmabil kan  

 fastsættes til arbejdsgiverens købspris, når firmaet anskaffer bilen mere end  

 tre år efter 1. indregistrering.
I kendelsen var der tale om et salg mellem  

 interesseforbundne parter, og både før og efter købet var firmabilen til  

 rådighed for den samme skatteyder.
LSR lagde til grund, at den aftalte  

 salgspris var udtryk for den reelle handelspris.
Der var således ikke tale om  

 et "uafbrudt" forløb, blot fordi den samme firmabil var til  

 rådighed for den samme skatteyder før og efter salget/købet, jf.
TfS 1997,  

 183.* Hvornår er bilen til rådighed for privat kørsel? Der sker kun beskatning af en firmabil, hvis den er til rådighed for  

 privat anvendelse.
De biler, der er omfattet heraf, er biler, der i vid  

 forstand kan være egnede til personbefordring af private.
En firmabil, som  

 alene er til rådighed for erhvervsmæssig kørsel, beskattes ikke.
Har en person uden for normal arbejdstid en firmabil til rådighed, er der  

 en formodning for, at den også er til rådighed for privat kørsel, medmindre  

 arbejdsgiveren har stillet begrænsninger for anvendelsen.
Den ansatte må  

 derfor godtgøre, at en firmabil ikke må benyttes privat, hvis beskatning  

 heraf skal undgås.
 Det må som minimum kræves, at der er en skriftlig aftale mellem den  

 ansatte og arbejdsgiveren om, at firmabilen ikke må anvendes til privat  

 kørsel, herunder kørsel mellem hjem og arbejde.
 Arbejdsgiveren har en pligt til at sikre, at aftalen overholdes.  

 Arbejdsgiveren må således påse, at fx udgifter til benzin og service svarer  

 til omfanget af den erhvervsmæssige kørsel.
Hvis bilen medtages til den ansattes bolig uden for arbejdstiden, bliver  

 det betragtet som et væsentligt moment for, at bilen er til rådighed for  

 privat kørsel.
Benyttes bilen aldrig privat i arbejdstiden, og efterlades  

 firmabilen altid ved virksomheden uden for arbejdstiden, sker der ikke  

 beskatning af fri firmabil, såfremt der er indgået en aftale med  

 arbejdsgiveren om, at bilen ikke er til rådighed for privat benyttelse.
 Endvidere vil det bl.a. kunne have betydning, hvor den ansatte bor i  

 forhold til fx dagligvareforretninger, hvordan den pågældende klarer sin  

 transport til og fra arbejde, familiens størrelse, og om familien har egen  

 bil.
 Der skal således ses på familiens samlede levevis/kørselsbehov ved  

 bedømmelsen af, om firmabilen anvendes privat.
Der kan normalt ikke stilles krav om, at den ansatte fører en egentlig  

 kørebog, der viser, at der kun køres erhvervsmæssigt i bilen.
Den ansatte kan  

 beskrive sin daglige erhvervsmæssige kørsel og evt. fremvise sine  

 arbejdssedler til understøttelse af, at der ikke er kørt privat.
 Hvis den ansatte vil undgå beskatning af fri bil til rådighed, må det  

 godtgøres, at den ansatte har meddelt arbejdsgiveren, at den ansatte ikke vil  

 have bilen til rådighed privat, og at bilen udelukkende har været benyttet  

 erhvervsmæssigt.
Der skal ske beskatning i løbet af året, såfremt der er en formodning for,  

 at der er fri bil til rådighed.
Herefter må den ansatte ved fuldstændigt  

 kørselsregnskab godtgøre over for skattemyndighederne, at den pågældende ikke  

 har kørt privat, se TfS 1994, 154.
*Hvis en hovedaktionær har råderet over en firmabil, er der en formodning  

 for, at bilen ikke kun er til rådighed for erhvervsmæssig kørsel, men også  

 for privat kørsel.
Derfor må en hovedaktionær, der ønsker at undgå beskatning  

 af rådighed over firmabil til privat kørsel, over for ligningsmyndigheden  

 sandsynliggøre, at den pågældende er afskåret fra at anvende bilen til privat  

 kørsel, jf.
TfS 1997, 584*.
Hvis fx et ægtepar er ansat i samme selskab og den ene får stillet en bil  

 til rådighed, skal der kun ske beskatning af den ægtefælle, der får stillet  

 bilen til rådighed for privat kørsel, jf.
LL § 16, stk. 4, 1. pkt.
Anvendelse af firmabilen til transport fra bopælen til et arbejdssted  

 eller omvendt anses for privat kørsel.
Dette gælder også selv om bilen  

 anvendes til kørsel til/fra bopælen i forbindelse med kørsel, der i øvrigt er  

 erhvervsmæssig.
Hvornår er bilen til rådighed for erhvervsmæssig kørsel (60-dages-reglen)? Transport, der sker mellem bopælen og en midlertidig arbejdsplads anses  

 derimod for erhvervsmæssig kørsel.
En midlertidig arbejdsplads er defineret  

 som en arbejdsplads, hvortil der køres højst 60 arbejdsdage *inden for de  

 foregående 24 måneder*, jf.
LL § 9 B, stk. 1, litra a.
Der behøver ikke at  

 være tale om 60 arbejdsdage i sammenhæng.
Hvis der kun køres fra bopælen til  

 arbejdspladsen enkelte dage igennem en periode, lægges arbejdsdagene sammen.  

 Sammentællingen afbrydes kun, hvis man ikke har kørt mellem bopælen og  

 arbejdspladsen i 60 sammenhængende arbejdsdage (ca. 3 mdr.).
 Kørsel til en arbejdsplads i dagens løb tælles ikke med i 60-dages-reglen.  

 Se endvidere afsnit A.F.3.2.
Selv om en arbejdsplads én gang er blevet fast, kan den godt senere  

 blive midlertidig igen.
Konstateres det, at den ansatte kører privat i  

 firmabilen - trods aftale med arbejdsgiveren om det modsatte - beskattes den ansatte,  

 som om bilen var til rådighed for privat kørsel det pågældende år.
En virksomheds medarbejder kan ikke uden skattemæssige konsekvenser leje  

 firmabiler.
Medarbejderne skal beskattes af værdien af fri bil med fradrag af  

 den foretagne egenbetaling (lejen), jf.
LL § 16, stk. 4, se TfS 1994. 730.
 Har den ansatte på samme tid flere biler til rådighed for privat kørsel,  

 skal den ansatte beskattes af værdien af den fri rådighed over hver enkelt  

 bil.
 Værdien af hel eller delvis fri firmabil til rådighed er A-indkomst, og  

 arbejdsgiveren skal løbende indeholde A-skat og lønmodtagerbidrag.
Firmabil på gule plader Ansatte, der kører i en firmabil på gule plader, hvor arbejdsgiverne ikke  

 har betalt moms ved anskaffelsen, anses ikke for at have firmabil til  

 rådighed, hvis kørslen er lovlig efter momsreglerne, dvs. erhvervsmæssig  

 kørsel, der vedrører firmaets momspligtige aktivitet.
I den forbindelse  

 accepteres det, at der lejlighedsvis køres mellem bopælen og det faste  

 arbejdssted.
Ved lovlig kørsel forstås også kørsel ud over 60-dages-reglen  

 mindre end en gang ugentlig.
Dette gælder også, hvis arbejdsgiveren har lejet  

 firmabilen, og lejemomsen trækkes fra fuldt ud, jf. skm. cirk. nr. 72 af 17.  

 apr. 1996, pkt. 12.4.6.4. Tilsvarende gælder offentligt ansattes lovlige  

 kørsel i tjenestebil, når bilen er af en type, der ville have kunnet  

 indregistreres på gule plader, hvis den var ejet af en privat virksomhed.
*LSR har i en kendelse vedr. fri firmabil til en hovedaktionær udtalt, at  

 hvis en varebil indregistreret på gule plader er stillet til rådighed for en  

 person, der tillige har privat bil, må det som udgangspunkt påhvile  

 skattemyndighederne at sandsynliggøre, at firmabilen har været benyttet til  

 privat kørsel, jf.
TfS 1997, 660.* Tilkaldevagt Ansatte, der har tilkaldevagter fra bopælen, og som tager bilen med hjem,  

 fordi den skal bruges i forbindelse med tilkaldene, anses ikke af den grund  

 for at have bil til rådighed for privat kørsel.
Det er dog en betingelse, at  

 tilkaldene ikke sker til et fast arbejdssted, men til midlertidige  

 arbejdspladser, ("uvisse adresser") jf. ovenfor.
 Det må antages, at det forhold, at der undtagelsesvis køres mellem hjemmet  

 og virksomheden ikke udelukker, at der kan være tale om "uvisse  

 adresser".
Chauffører Chauffører, hvis hovedopgave er at transportere personer, materialer eller  

 værktøj, kan starte og slutte det daglige arbejde ved at køre fra og til  

 hjemmet i bilen, uden at det udløser beskatning af fri firmabil.
Der må ikke  

 være tale om tilfældigt chaufførarbejde for virksomheden, eller  

 chaufførarbejde, der er en sekundær opgave i forhold til den pågældendes  

 øvrige arbejdsopgaver.
Kundeopsøgende aktivitet For personer med kundeopsøgende arbejde anses kørsel mellem hjem og  

 virksomhed ikke for privat kørsel, hvis en sådan kørsel højst finder sted 1  

 gang om ugen.
Det er også her en forudsætning, at bilen i øvrigt ikke er  

 stillet til rådighed for privat kørsel.
Ved personer med kundeopsøgende arbejde forstås personer, der kører ud til  

 kunder - nye såvel som gamle - for at sælge virksomhedens produkter, uanset  

 om produktet har karakter af varer eller tjenesteydelser.
Det kundeopsøgende  

 arbejde skal have en vis fast karakter over året, for at blive anerkendt i  

 relation til LL § 16, stk. 4. Se endvidere skm. cirk. nr. 72 af 17. apr. 1996  

 om den skattemæssige behandling af privat og erhvervsmæssig befordring.
Særlige køretøjer Der er køretøjer, der ikke umiddelbart anses for omfattet af reglerne om  

 fri bil til rådighed.
Det gælder . fx lastvogne, kranvogne, og andre  

 specialkøretøjer.Foreligger der lukkede kassevogne med fastmonterede hylder  

 samt fastmonteret værkstøjsindretning, må vognene anses som sådanne specielt  

 indrettede værkstedvogne, at benyttelse af vognene til befordring mellem  

 bopæl og arbejdsplads, ikke udløser beskatning af bil til rådighed, men alene  

 medfører bortfald af befordringsfradraget for den pågældende strækning.
 Disse køretøjer anses ikke for egnede som alternativ til en privat bil, og  

 privat kørsel i sådanne køretøjer udløser derfor ikke beskatning efter LL §  

 16, stk. 4. Det forudsættes herved, at bilerne ikke må anvendes- og rent  

 faktisk ikke bliver anvendt - til privat kørsel i øvrigt.
Kun de biler, der efter deres art og fremtræden kan være anvendelige som  

 alternativ til en privat bil er omfattet af LL § 16, stk. 4. Vurderingen er  

 dog konkret.
Ligningsrådet har i en bindende forhåndsbesked fra 1994 udtalt,  

 at hvorvidt en bil er uegnet til anvendelse som alternativ til en privat bil  

 eller ej, bestemmes ud fra bilens indretning.
Ligningsrådet anså således en  

 lukket kassevogn med fastmonteret værktøjsindretning for at være et  

 specialkøretøj, jf.
TfS 1994, 667. *Ligningsrådet anså ligeledes en  

 autocamper for at være et specielt køretøj, jf.
TfS 1997, 308*.
 Værdiansættelsen af privat kørsel i særlige køretøjer sker med  

 udgangspunkt i LL § 16, stk. 3, dvs. markedsværdien, jf. dog de  

 modifikationer, der følger af LL § 9 C, stk. 6.
Værdiansættelse af privat kørsel i særlige køretøjer Ved værdiansættelsen sondres der imellem følgende former for privat  

 kørsel:
1. Kørsel mellem hjem og arbejdsplads 2. Privat kørsel i tilknytning til en erhvervsmæssig kørsel 3. Privat kørsel i øvrigt.
 Kørsel mellem hjem og arbejdsplads i et specialkøretøj betragtes som  

 fribefordring, og den ansatte beskattes ikke af kørslen mellem hjem og  

 arbejdsplads, hvis den pågældende ikke har taget et befordringsfradrag efter  

 reglerne herom i LL § 9 C.
Har den ansatte derimod taget et befordringsfradrag, skal den pågældende  

 ved indkomstopgørelsen medregne værdien af fri befordring svarende til  

 befordringsfradraget, jf.
LL § 9 C, stk. 6.
 Da kørsel mellem hjem og arbejde således kun har den konsekvens, at det  

 almindelige befordringsfradrag ikke kan udnyttes, vil 60-dages-reglen i LL §  

 9 B ikke have nogen betydning her, hvor den ansatte hverken bliver beskattet  

 af sin kørsel mellem hjemmet og arbejdet eller kan opnå befordringsfradrag  

 for kørslen.
Privat kørsel i tilknytning til en erhvervsmæssig kørsel i særlige  

 køretøjer beskattes med en km-takst, hvis den private kørsel overstiger en  

 bundgrænse på 1.000 km om året, jf. *TSS-cirk. 1996-32, pkt. e.
For 1997 er  

 satsen 2,33 kr. pr. km.* Med privat kørsel i forbindelse med en erhvervsmæssig kørsel tænkes der  

 bl.a. på småture m.m., som eksempelvis foretages under en vagt.
Formålet med  

 den private kørsel er uden betydning.
Det afgørende er, om den private kørsel  

 begrænses af selve vagten eller anden form for erhvervsmæssig kørsel.
Privat kørsel i øvrigt i et specialkøretøj beskattes med et beløb, der  

 svarer til det, det ville koste den ansatte at leje en bil med tilsvarende  

 anvendelsesmuligheder, jf.
LL § 16, stk. 3 og *TSS-cirk. 1996-32, pkt. e.*  

 Dette gælder også, hvis den ansatte anvender arbejdsgiverens bil i eget  

 erhvervsmæssig øjemed.
A.B.1.9.3 Godtgørelse af telefonudgifter Arbejdsgiverens godtgørelse eller tilskud til telefon uden for  

 arbejdsstedet beskattes fuldt ud jf.
LL § 16, stk. 1. Den ansatte kan få  

 fradrag for erhvervsmæssige samtaler, i det omfang udgifterne sammen med  

 øvrige lønmodtagerudgifter, overstiger 3.900 kr. (1997), jf.
LL § 9, stk. 1.  

 Abonnementsudgiften betragtes som en privat udgift uanset hvilken brug, der  

 gøres af telefonen, og denne udgift er derfor ikke fradragsberettiget.
 Bestemmelsen omfatter også tilskud til telefon i sommerhus, telefon i  

 bilen eller mobiltelefon.
 LL § 16, stk. 1 forudsætter normalt, at tilskuddet ydes til en telefon,  

 der er oprettet i en anden end firmaets navn, typisk den ansattes navn.
 Betaler firmaet kun for telefonsamtaler "fra hjemmet", der efter  

 særskilt bestilling for hver enkelt samtale kan dokumenteres som  

 erhvervsmæssig ved bilag fra telefonselskabet, foreligger der ikke et  

 skattepligtigt telefontilskud, men en situation hvor firmaet betaler sine  

 udgifter efter regning.
 Der skal indeholdes A-skat og lønmodtagerbidrag af  

 telefongodtgørelsen/-tilskud.
A.B.1.9.4 Fri telefon Ligningsrådet har for 1997 vedtaget en anvisning om fri telefon, se  

 *TSS-cirk. 1996-32, pkt. b.* Værdien af fri telefon udgør for 1997 3.000 kr. (250 kr pr. måned), hvis  

 arbejdsgiveren mv. har betalt telefonregningen for hele året, og ellers med  

 en forholdsmæssig værdi, dog højst med arbejdsgiverens faktiske udgift.
Der  

 skal ikke ske yderligere beskatning, såfremt en lønmodtager udover telefon  

 til rådighed i hjemmet får stillet flere telefoner til rådighed fx biltelefon  

 eller en telefon i et sommerhus.
Egenbetaling Hvis den ansatte bærer en del af udgiften, fx ved at betale et månedligt  

 beløb til arbejdsgiveren, fragår egenbetaligen i det beløb, der beskattes.  

 Betaler den ansatte 3.000 kr. til arbejdsgiveren for den private brug af  

 telefonen, skal der således ikke ske beskatning.
 Betaler den ansatte derimod fx kun 1.000 kr. til virksomheden for brug af  

 telefonen, skal den ansatte beskattes af 2.000 kr.
Reduktion for egen telefon Den ansatte skal beskattes uanset, om vedkommende selv har en telefon, men  

 værdien af fri telefon kan reduceres med størrelsen af de faktiske udgifter,  

 som den ansatte har afholdt vedrørende den private telefon.
En sådan  

 reduktion skal den ansatte foretage på selvangivelsen.
Reduktion skal ske i  

 den personlige indkomst.
Der vil også være tale om fri telefon i de tilfælde, hvor den ansatte, i  

 forbindelse med tjenestebolig i direkte tilknytning til selve arbejdsstedet,  

 har arbejdsstedets telefon til rådighed i boligen.
Dette gælder eksempelvis  

 præster, se TfS 1995, 165. Arbejdsgiveren skal oplyse værdien af fri telefon  

 (3.000 kr. i 1997) - hvis arbejdsgiveren har betalt telefonregningen hele  

 året og ellers med en forholdsmæssig værdi - dog højest svarende til  

 arbejdsgiverens faktiske udgift.
Mobiltelefon Hvis den ansatte alene anvender en biltelefon eller mobiltelefon til  

 erhvervsmæssig brug, og brugen af telefonen er en nødvendighed for at kunne  

 udføre arbejdet (eksempelvis tilkaldevagt), vil den pågældende ikke skulle  

 beskattes af fri telefon.
Enkeltstående opkald til hjemmet fra en  

 mobiltelefon, som arbejdsgiveren har udstyret den ansatte med som led i  

 arbejdet, udløser heller ikke beskatning, jf. nærmere TfS 1996, 239. Hvis  

 mobiltelefonen tages med hjem, er der en formodning for, at den også benyttes  

 privat.
På tilsvarende måde må en biltelefon, der er installeret i en  

 firmabil, der er til rådighed for privat kørsel, formodes at blive benyttet  

 privat.
Det må derfor som minimum kræves, at arbejdsgiveren ved indgåelse af  

 en aftale med den ansatte, har pålagt denne ikke at anvende telefonen til  

 privat brug, hvis der ikke skal ske beskatning.
Tele Danmark kort Det må antages, at erhvervsmæssig brug af Tele Danmark kort ikke kan  

 sidestilles med fri telefon eller telefongodtgørelse.
Arbejdsgiveren modtager  

 løbende edb-udskrifter der viser, fra og til hvilke telefonnumre, der er  

 telefoneret.
Arbejdsgiveren afholder således som udgangspunkt den fulde  

 udgift til Tele Danmark kortene.
Ved ordningen med Tele Danmark kortene betaler arbejdsgiveren for  

 samtaler, der kan dokumenteres som erhvervsmæssige ved bilag fra Tele  

 Danmark.
Arbejdsgiveren betaler således sine udgifter efter regning.
Der vil  

 hermed ikke være noget at beskatte hos den ansatte under forudsætning af, at  

 det pågældende Tele Danmark kort ikke bruges til private samtaler.
A.B.1.9.5 Helårsbolig Den ansatte beskattes af værdien af hel eller delvis fri helårsbolig til  

 rådighed.
I medfør af LL § 16, stk. 3 værdiansættes fri bolig ud fra boligens  

 markedsleje, dog således at der ved værdiansættelsen tages hensyn til en evt.  

 bopæls- og/eller fraflytningspligt, jf.
LL § 16, stk. 7-9 som gælder med  

 virkning fra og med indkomståret 1994.
I *TSS-cirk. 1996-32 pkt. c har Ligningsrådet for 1997 vedtaget en  

 anvisning om, hvad ligningsmyndighederne skal forstå ved markedslejen.* Ligningsrådet har godkendt, at de ansatte kun skal beskattes, hvis der  

 betales en leje, der ligger under de af Finansministeriet fastsatte satser  

 for lejeboligbidrag (cirk. nr. 15 af 28. jan. 1993) + 10 pct.
 Ligningsrådets satser inkl. 10 pct. fremgår af nedenstående skema.
 Efter anvisningen skal beskatning ske af differencen mellem den således  

 fastsatteværdi og den faktisk betalte husleje.
 Af anvisningen fremgår desuden, at såfremt lejeren er en direktør eller en  

 anden medarbejder med væsentlig indflydelse på sin egen aflønnningsform,  

 fastsættes værdien altid individuelt for den enkelte bolig, og ikke efter  

 skemasatserne.
Endelig følger det af Ligningsrådets anvisning, at dersom arbejsgiveren  

 mv. udover den fri bolig også betaler for udgifter, der normalt afholdes af  

 lejeren, fx el, varme, mv., skal betalingen herfor beskattes.
Den ansatte  

 skal beskattes af arbejdsgiverens faktiske udgifter til varme mv.
Hvor den  

 faktiske udgift ikke kendes, eksempelvis fordi der er tale om fri varme fra  

 arbejdsgiverens halmfyr/brændeovn mv., kan det sparede privatforbrug  

 værdiansættes til værdien af et tilsvarende olieforbrug.
 Se TfS 1995, 7 om fribolig med varme og manglende isolering.
Enhver - bortset fra direktører og andre med væsentlig indflydelse på egen  

 aflønningsform - kan støtte ret på Ligningsrådets skematiserede satser.
Hvis  

 det kan dokumenteres, at markedslejen er lavere end værdiansættelsen efter de  

 nævnte satser, er det markedslejen, der er udgangspunkt for beskatningen.
Det  

 er dog her en forudsætning, at vurderingen afspejler boligens reelle  

 markedsleje, og at der ikke er givet yderligere nedslag for andre gener,  

 såsom bopæls- og/eller fraflytningspligt, se nærmere nedenfor.
 Ligningsrådets satser for fri helårsbolig tager udgangspunkt i  

 nettoarealet, når den skematiske, skattemæssige værdi af helårsboligen skal  

 findes.
Det har vist sig hensigtsmæssigt, at der blev udformet et skema, der kunne  

 anvendes for boliger, der har opmålt arealet i bruttokvadratmeter.
Der er  

 således udarbejdet to skemaer, der kan anvendes afhængigt af, om arealet er  

 opmålt i netto-eller bruttokvadratmeter.
Se de følgende sider.
a) Albertslund, Ballerup, Birkerød, Brøndby, Dragør, Farum, Frederiksberg,  

 Gentofte, Gladsaxe, Glostrup, Greve, Herlev, Hvidovre, Høje-Tåstrup, Ishøj, København, Ledøje-Smørum,  

 Lyngby-Tårbæk, Rødovre, Søllerød, Tårnby, Vallensbæk, Værløse, Allerød, Fredensborg-Humlebæk, Frederikssund,  

 Frederiksværk, Græsted-Gilleleje, Helsinge, Helsingør, Hillerød, Hørsholm,  

 Karlebo, Skævinge, Slangerup, Stenløse og Ølstykke.
b) Bramsnæs, Gundsø, Hundested, Hvalsø, Jægerspris, Køge, Lejre, Ramsø,  

 Roskilde, Skibby, Skovbo, Solrød, Århus, Esbjerg, Frederikshavn, Holmegård, Kalundborg, Korsør, Langeskov,  

 Munkebo, Nordborg, Næstved, Odense, Skanderborg, Ullerslev, Ålborg og Årslev.
a) Albertslund, Ballerup, Birkerød, Brøndby, Dragør, Farum, Frederiksberg,  

 Gentofte, Gladsaxe, Glostrup, Greve, Herlev, Hvidovre, Høje-Tåstrup, Ishøj,  

 København, Ledøje-Smørum, Lyngby-Taarbæk, Rødovre, Søllerød, Tårnby,  

 Vallensbæk, Værløse, Allerød, Fredensborg-Humlebæk, Frederikssund, Frederiksværk, Græsted-Gilleleje,  

 Helsinge, Helsingør, Hillerød, Hørsholm, Karlebo, Skævinge, Slangerup, Stenløse og  

 Ølstykke.
b) Bramsnæs, Gundsø, Hundested, Hvalsø, Jægerspris, Køge, Lejre, Ramsø,  

 Roskilde, Skibby, Skovbo, Solrød, Århus, Esbjerg, Frederikshavn, Holmegård, Kalundborg,  

 Korsør, Langeskov, Munkebo, Nordborg, Næstved, Odense, Skanderborg, Ullerslev,  

 Ålborg og Årslev.
 c) Øvrige kommuner.
 Direktører mv.
 Direktører eller andre medarbejdere med væsentlig indflydelse på egen  

 aflønningsform skal som hidtil beskattes af hel eller delvis fri helårsbolig  

 ud fra en individuel værdiansættelse og til den fulde markedsværdi.
Den hidtidige afgrænsning af hvornår der er tale om direktørboliger eller  

 ej, er således uændret.
Ifølge HRD 24. mar. 1988 (Skat 1988.5.278) (TfS 1988,  

 190) blev værdien af en fri bolig ansat efter et skøn over den objektive  

 udlejningsværdi.
 Retten begrundede afgørelsen med, at skatteyderens løn blev beregnet på en  

 helt anden måde og fastsat til et beløb af en anden størrelsesorden end  

 lønnen for overordnede medarbejdere ansat i det offentlige.
Skatteyderen kunne således ikke ligestilles med medarbejdere i den  

 offentlige sektor, og havde derfor ikke krav på at få værdien af sin bolig  

 fastsat efter det daværende cirkulære.Bopæls- og/eller fraflytningspligt Nedslagsreglerne i LL § 16, stk. 7-9 har betydning for præster,  

 statsamtmænd, skovridere, skovløbere, kost- og højskolelærere/forstandere,  

 viceværter, fodermestre, godsforvaltere mfl.
Tjenestebolig For ansatte med en tjenestebolig (både bopæls- og fraflytningspligt)  

 nedsættes den skattepligtige værdi (Ligningsrådets satser eller en konkret  

 markedsværdi) med 30 pct.
Maksimumsreglen med minimums grænsen Den skattepligtige værdi kan dog højst sættes til et maksimum, der  

 beregnes som 15 pct. af den ansattes faste pengeløn for den tilsvarende  

 periode fra den pågældende arbejdsgiver.
Maksimumsbeløbet for den  

 skattepligtige værdi skal dog mindst beregnes som 15 pct. af 160.000 kr. (=  

 24.000 kr årligt.), jf.
LL § 16, stk. 7.
Ved den faste pengeløn forstås her den ansattes sædvanlige løn i form af  

 penge før beregning af lønmodtagerbidrag og skat samt evt. eget  

 pensionsbidrag.
Løn og vederlag, der ydes for særligt arbejdsmæssige  

 forpligtelser ud over den normale beskæftigelse, herunder bl.a.  

 overarbejdstillæg, indgår ikke i den faste løn.
 LL § 16, stk. 7 finder kun anvendelse på tjenesteboliger, som det af  

 hensyn til udførelsen af arbejdet skønnes nødvendigt, at den ansatte har  

 pligt til at bebo under ansættelsen og pligt til at fraflytte i forbindelse  

 med ansættelsens ophør.
 Eksempel 1:
En præst har rådighed over en præstebolig hele indkomståret.
Boligen er  

 omfattet af Finansministeriets vurderingsleje og udgør efter disse regler  

 4.000 kr. om måneden.
Præstens faste pengeløn udgør 20.000 kr. om måneden.  

 Der er bopæls- og fraflytningspligt.
 Beregning af den skattemæssige værdi ud fra Ligningsrådets anvisninger  

 giver følgende resultat:
Ved den skattemæssige behandling skal der tages højde for maksimumsreglen,  

 jf. ovenfor, der beregnes som mindst 15 pct. af 160.000 kr., hvilket svarer  

 til 24.000 kr. årligt eller 2.000 kr. månedligt.
Da den skattepligtige  

 månedlige værdi efter 30 pct.'s nedslag overstiger 2.000 kr. månedligt,  

 bliver maksimumsreglen aktuel i dette eksempel.
 I det konkrete tilfælde vil beregningen efter maksimumsreglen se således  

 ud:
 I dette eksempel vil der ikke være noget at beskatte, idet den betalte  

 husleje overstiger den skattepligtige værdi efter maksimumsreglen.
 Eksempel 2:
En vicevært har rådighed over en tjenstebolig hele indkomståret.
Der er  

 ikke foretaget individuel makedslejevurdering af boligen.
Viceværtens faste  

 pengeløn udgør 12.000 kr. om måneden.
Der er bopæls- og fraflytningspligt.
 Beregning af den skattemæssige værdi ud fra Ligningsrådets anvisninger  

 giver følgende resultat:
Ved den skattemæssige behandling skal der tages højde for maksimumsreglen,  

 jf. ovenfor, der beregnes som mindst 15 pct. af 160.000 kr., hvilket svarer  

 til 24.000 kr. årligt eller 2.000 kr. månedligt.
Da den skattepligtige  

 månedlige værdi efter 30 pct.'s nedslag overstiger 2.000 kr. månedligt,  

 bliver maksimumsreglen også aktuel i dette eksempel.
 I det konkrete tilfælde vil beregningen efter maksimumsreglen se således  

 ud:
 I dette eksempel vil der ikke være noget at beskatte, idet den betalte  

 husleje overstiger den skattepligtige værdi, som beregnet efter  

 maksimumsreglen er 2.000 kr.
Lejebolig For ansatte med en lejebolig (kun fraflytningspligt), nedsættes den  

 skattepligtige værdi (Ligningsrådets satser/konkret markedsværdi) med 10  

 pct., jf.
LL § 16, stk. 8.
 Eksempel 3:
En offentlig ansat har rådighed over en lejebolig i hele indkomståret.  

 Boligen er omfattet af Finansministeriets vurderingsleje.
Der er  

 fraflytningspligt.
 Beregning af den skattemæssige værdi ud fra Ligningsrådets anvisninger  

 giver følgende resultat:
Hvor markedslejen individuelt er vurderet lavere end Ligningsrådets  

 skematiske makedsleje, og den individuelt vurderede leje skønnes reel, fx som  

 følge af dårlig stand, beliggenhed mv., kan denne lægges til grund.
Den  

 individuelle leje er her anset for reel og der skal i denne situation ikke  

 ske beskatning, idet den betalte husleje skønnes at være lig med den  

 skattepligtige værdi.
 Eksempel 4:
 En landarbejder har rådighed over en landarbejderbolig i hele  

 indkomståret.
Der er ikke foretaget individuel makedslejevurdering af boligen.
Der er  

 fraflytningspligt.
 Beregning af den skattemæssige værdi ud fra Ligningsrådets anvisninger  

 giver følgende resultat:
 I dette eksempel vil der ske beskatning, idet den betalte husleje er  

 lavere end den skattepligtige værdi.
Nedslagsreglerne i LL § 16, stk. 7 og 8 knytter sig alene til den  

 skattemæssige værdi af rådigheden over boligen.
Værdien af arbejdsgiverbetalt  

 el, varme o.l. skal derfor tillægges det skattepligtige beløb efter nedslag.
Der gives ikke nedslag i den skattemæssige værdi af fri bolig, hvor den  

 ansatte er direktør eller anden medarbejder med væsentlig indflydelse på egen  

 aflønningsform, jf.
LL § 16, stk. 9.
 Arbejdsgiveren skal oplyse, hvilket beløb lønmodtageren skal beskattes af,  

 dvs. differencen mellem det faktisk betalte og den fastsatte værdi, med  

 tillæg af evt. tilskud til opvarmning mv.
 For direktørboliger skal der dog alene ske indberetning om, at den  

 pågældende bolig har været til rådighed.
 Om beskatning af fribolig uden for ansættelsesforhold, fx aftægtsbolig og  

 fribolig i stiftelser og legatboliger, se A.B.6.4, og om evt. beskatning af  

 den fordel, visse aktionærer og andelshavere har ved en særlig billig leje  

 for bolig i den selskabet eller foreningen tilhørende ejendom, se S.F.1.2.  

 2.1.
A.B.1.9.6 Sommerbolig En ansat, der af arbejdsgiveren får stillet en sommerbolig til rådighed i  

 ugerne 22-34, beskattes af et beløb svarende til 1/2 pct. pr. uge af  

 ejendomsværdien for sommerboligen.
For årets øvrige uger udgør procentsatsen  

 1/4 pct. pr. uge.
Sommerboliger, der er beliggende her i landet,  

 værdiansættes med udgangspunkt i den offentlig vurdering pr. 1. jan. i  

 brugsåret.
 For ejendomme/lejligheder, hvor der ikke foreligger en offentlig  

 vurdering, fx sommerboliger i udlandet, ansættes ejendomsværdien efter et  

 skøn.
 Ved sommerbolig forstås enhver form for bolig, der har karakter af  

 fritidsbolig, herunder sommerhus, fjeldhytte, ferielejlighed o.l.
 Stilles en sommerbolig til rådighed i mindre end en uge, foretages en  

 forholdsmæssig fordeling af den skattepligtige værdi, men således at der  

 foretages værdiansættelse for mindst et døgn.
Hvornår stilles sommerbolig til rådighed af arbejdsgiver? Det er en forudsætning for beskatning, at sommerboligen stilles til  

 rådighed af den ansattes arbejdsgiver.
Reglerne finder dog også anvendelse på  

 sommerboliger, der stilles til rådighed af fx en feriefond, hvori  

 arbejdsgiveren har en væsentlig medindflydelse, eller som arbejdsgiveren har  

 været med til at oprette eller helt eller delvis dækker udgifterne til.
 Bestemmelsen kan således finde anvendelse på fx sommerboliger, der stilles  

 til rådighed af en feriefond, hvori arbejdsgiveren har en direkte, væsentlig  

 indflydelse, herunder fx igennem tilskud, der i væsentlig grad dækker  

 udgifterne til sommerboligerne.
 LL § 16 finder derimod ikke anvendelse på goder, der ydes af en faglig  

 sammenslutning eller en funktionærforening på den pågældendes arbejdsplads,  

 hvis arbejdsgiveren ikke afholder en sådan del af foreningens udgifter, at  

 goderne reelt må anses for at være ydet af arbejdsgiveren.
I nogle primær- og amtskommuner er der feriefonde, som ejer sommerhuse,  

 der stilles til rådighed for ansatte i den pågældende kommune.
Fondens midler  

 hidrører som oftest fra uhævede feriegodtgørelser, og fondens formål er som  

 regel at opkøbe og udleje feriehuse til de ansatte i primær- eller  

 amtskommunen.
LL § 16, stk. 5 finder ikke anvendelse i disse tilfælde, idet  

 der her ikke er tale om goder, der er stillet til rådighed af en  

 arbejdsgiver.
Den kommunale arbejdsgiver stiller ikke godet til rådighed for  

 den ansatte, selv om det er kommunen, der administrerer udlejningen af  

 fondens feriehuse.
En evt. beskatning skal ske ud fra reglerne i SL § 4 litra  

 c om gavebeskatning.
 Støtte som Arbejdsmarkedets Feriefond yder har ikke karakter af vederlag  

 for personligt arbejde, og reglerne for beskatning af personalegoder finder  

 derfor ikke anvendelse herpå, se TfS 1994, 70.
*I en kendelse fra LSR, som er offentliggjort i TfS 1997, 567, kunne en  

 hovedaktionær, der havde haft ubegrænset råderet over et sommerhus, ikke  

 anvende LL § 16, stk. 5. Hovedaktionæren skulle beskattes efter et skøn over  

 den objektive lejeværdi i medfør af SL § 4, litra b.
LSR henså til, at der  

 ikke havde været nogen egentlig erhvervsmæssig begrundelse for selskabets  

 erhvervelse af sommerhuset, idet sommerhuset ikke havde været udlejet eller  

 benyttet af ansatte, og at den erhvervsmæssige benyttelse til repræsentative  

 formål havde været begrænset.
Hovedaktionæren havde som følge heraf haft  

 ubegrænsede muligheder for at benytte sommerhuset.* Arbejdsgiveren har oplysningspligt om fri sommerbolig til rådighed og skal  

 samtidig oplyse værdien heraf.
Indberetningen med angivelse af værdi skal dog  

 kun ske for sommerboliger beliggende her i landet.
For sommerboliger beliggende i udlandet skal der alene ske indberetning  

 om, at den pågældende bolig har været til rådighed.
Værdien skal medtages på  

 selvangivelsen med et beløb svarende til 1/2 pct. henholdsvis 1/4 pct. pr.  

 uge af en skønnet ejendomsværdi.
A.B.1.9.7 Lystbåd Benyttelse af en lystbåd, der stilles til rådighed af arbejdsgiveren,  

 beskattes med 2 pct. pr. uge af bådens anskaffelsessum inkl. moms og  

 levering, jf.
LL § 16, stk. 6.
 Har arbejdsgiveren lejet/leaset den båd, der stilles til rådighed,  

 beskattes den ansatte med udgangspunkt i den pris, som arbejdsgiveren måtte  

 have betalt, hvis han havde købt båden.
 Ved udtrykket lystbåd forstås enhver form for båd, der anvendes i  

 fritidsøjemed.
Stilles en båd til rådighed i mindre end en uge, foretages en  

 forholdsmæssig fordeling af den skattepligtige værdi, men således at der sker  

 en værdiansættelse for mindst et døgn.
Er båden fx kun stillet til rådighed  

 en halv dag, værdiansættes råderetten, som om båden havde været til rådighed  

 et helt døgn.
 Værdiansættelsen efter LL § 16, stk. 6 forudsætter, at firmaet betaler  

 alle udgifter vedrørende båden, herunder for bådens faste plads i havnen, men  

 ikke for havneplads i "gæstehavne".
 Arbejdsgiveren har pligt til at oplyse, om den ansatte har haft lystbåd  

 til rådighed og skal samtidig oplyse værdien heraf.
 A.B.1.9.8 Radio- og TV-licens o.l.
Arbejdsgiverens betaling af den ansattes radio- og TV-licens er  

 skattepligtig, idet udgiften hertil - uanset den ansattes erhverv - anses for  

 privat.
Betalte abonnementsudgifter til betalingskanaler er også  

 skattepligtige.
Arbejdsgiveren har oplysningspligt, hvis han har betalt radio- og  

 TV-licens for den ansatte, herunder betalt for kabel-TV/radio og dekoder  

 vedrørende TV-/radioapparater uden for arbejdsstedet.
 Arbejdsgiveren skal oplyse den faktiske udgift.
A.B.1.9.9 Personalelån Ligningsrådet har for 1997 vedtaget følgende anvisning - se *TSS-cirk.  

 1996-32 pkt. d:* "Ansatte, der har optaget lån hos eller gennem arbejdsgiveren, til en  

 lavere rente end mindsterenten, jf. kursgevinstlovens § 7, skal beskattes af  

 den herved opnåede fordel.
Reglerne er nærmere beskrevet i SD-cirkulære  

 1989-27, hvortil der henvises." I 1997 gælder det således, at ansatte, der har optaget lån hos eller  

 gennem arbejdsgiveren til en lavere rente end den såkaldte mindsterente, skal  

 beskattes af den herved opnåede fordel, se TfS 1996, 656. Mindsterenten  

 varierer med obligationsrenten og udgør for perioden* 1. jan. 1997 - 31. dec.  

 1997 4 pct, jf.
TSS-cirk. 1997-18* Der skal i 1997 kun ske beskatning, hvis rentefordelen for hele året  

 overstiger 1.200 kr., jf.
SD-cirkulære 1989-27, pkt. 3.Fordelen medregnes til  

 den personlige indkomst, men et tilsvarende beløb kan fradrages som  

 yderligere renteudgift i kapitalindkomsten.
Der skal ligeledes ske beskatning  

 hos den ansatte, hvis den ansattes ægtefælle, samlever, børn eller forældre  

 har optaget et sådant lån i kraft af ansættelsesforholdet.
 Arbejdsgiveren har oplysningspligt, såfremt der er ydet et skattepligtigt  

 personalelån, men skal ikke oplyse om rentefordelens værdi.
A.B.1.9.10 Avis Arbejdsgiverens betaling af avis, der erstatter almindelig avishold i  

 husstanden, er skattepligtig.
Aviser, der leveres på arbejdspladsen til  

 anvendelse på arbejdspladsen, skal ikke beskattes.
A.B.1.9.11 Kost og logi For nogle ansatte er kost og logi en naturlig del af lønnen.
Dette gælder  

 fx medhjælpere ved landbrug mv. og sygehuspersonale.
- lønmodtagergrupper omfattet af Ligningsrådets anvisninger Værdien af fri kost og logi ansættes i disse tilfælde af Ligningsrådet, og  

 beløbene er A-indkomst.
Værdi af kost og logi, der ikke er omfattet af  

 Ligningsrådets satser, er B-indkomst.
 For 1997 er værdien af fri kost og logi for medhjælpere ved husholdning og  

 landbrug mv. ansat til * 23.600 kr. årligt (1.967 kr. pr. måned), jf.  

 TSS-cirk. 1996-32*.
Såfremt kontantlønnen ikke er usædvanlig lav, kan ovennævnte satser også  

 anvendes ved ansættelse af værdien af fri kost og logi til medhjælpere, der  

 er ansat i forældrenes virksomhed, selv om børn almindeligvis får større  

 vederlagsfri ydelser, end det er tilfældet i forholdet mellem en medhjælper  

 og hans arbejdsgiver, lsr. 1953.24, 1954.6 og 1966.128, der netop viser, at  

 forudsætningen for at anvende de fastsatte takster er, at kontantlønnen ikke  

 er unormalt lav.
Se endvidere lsr. 1961.103 om værdiansættelsen i et  

 tilfælde, hvor modtageren var ansat hos svigerfaderen (satserne blev anvendt,  

 kontantlønnen var normal), og lsr. 1968.19 hvor en skatteyder mod en  

 usædvanlig lille kontantløn var ansat hos en broder (satserne kunne ikke  

 anvendes). I lsr. 1972.114 blev værdien ansat skønsmæssigt i et tilfælde,  

 hvor den ansatte samlevede med arbejdsgiveren.
 LSR fandt, at en landbrugsmedhjælper, der arbejdede på faderens ejendom,  

 skulle beskattes af normalsatserne for fri kost og logi, selv om det var  

 aftalt, at kontantlønnen skulle betragtes som fuld dækning for det ydede  

 arbejde, og kost og logi skulle anses som en gave fra forældrene, Skat  

 1987.11.806 (TfS 1987, 554).
 Modsat Skat 1988.2.87 (TfS 1988, 48), hvor LSR fandt, at en 17-18 årig  

 søn, der havde fået en løn på 6.000 kr. pr. måned for arbejde på faderens  

 minkfarm, ikke skulle beskattet af kost og logi hos faderen.
 Har en person ret til kost og logi, men udnytter vedkommende kun retten  

 delvis, må værdiansættelsen baseres på et skøn over værdien af den faktisk  

 oppebårne forplejning.
For sygehuspersonale, der aflønnes med kontantløn plus frit ophold på  

 sygehuset, ansættes normalværdien af kost og logi som for medhjælpere ved  

 landbrug og hushjælp.
Dette gælder dog kun for det mere underordnede  

 personale, men ikke for grupper, der har bedre boligforhold (mere end  

 ét værelse) på sygehuset, se lsr. 1960.25.
Au pairs, der får betalt private udgifter såsom kost og logi af  

 værtsfamilien, skal betale skat af beløbet.
Ligningsrådet har som tidligere  

 nævnt fastsat anvisninger for værdien af fri kost og logi for grupper, som au  

 pairs kan ligestilles med.
Af TSS-cirk 1996-32 fremgår det, at Ligningsrådet  

 har fastsat normalværdien for 1997 for fri kost og logi for disse grupper til  

 23.600 kr. for hele året og 1.967 kr. pr. måned.
Beløbet er som oven for  

 nævnt skattepligtigt.
 Værdien af fri kost og logi ved au pair-ophold i udlandet skal medregnes  

 ved indkomstopgørelsen, men der er adgang til fradrag efter reglerne om  

 fradrag for arbejde i udlandet, se afsnit D.B.2.
 Om værnepligtige mfl., se A.B.2.12-13.
Andre lønmodtagergrupper Ydes der fri kost og logi til andre lønmodtagergrupper end dem, der er  

 omfattet af Ligningsrådets anvisninger, skal værdiansættelsen ske med  

 udgangspunkt i markedsværdien, jf.
LL § 16, stk. 3. Værdien beskattes som  

 B-indkomst.
Hvor der ikke er holdepunkter for andet, kan Ligningsrådets anvisning om  

 normalværdien af fri kost og logi evt. lægges til grund, se bl.a. lsr.  

 1981.72, der er refereret under punkt A.B.1.9.12 om kantinegoder.
Se også  

 under samme punkt om ansattes adgang til at købe mad i arbejdsgiverens  

 kantine.
I visse tilfælde ydes fri kost og logi (bolig) ikke blot til lønmodtageren  

 selv, men også til hans familie, ligesom bespisning af gæster o.l. afholdes  

 af arbejdsgiverens udgifter til husholdningen.
I sådanne tilfælde må der  

 foretages et samlet skøn over værdien af alle de goder, der oppebæres i  

 forbindelse med ansættelsesforholdet, lsr. 1967.104.
En højskoleforstander og hans familie - hustru og to børn - havde modtaget  

 fri kost og logi, herunder gratis el, varme og varmt vand.
Boligen indeholdt  

 4 værelser.
Bl.a. under hensyn til, at klagerens løn var fastsat af  

 Undervisningsministeriet, fandt Landsskatteretten, at den pågældende måtte  

 sidestilles med tjenestemænd, således at værdien for kost og logi blev  

 beregnet i henhold til tjenestemandsreglerne og dermed på grundlag af de af  

 staten fastsatte takster vedrørende fradrag i tjenestemænds løn for  

 naturalydelser, lsr. 1982.71.
Fri kost - lønmodtagergrupper omfattet af Ligningsrådets anvisninger For køkken- og serveringspersonale, private sygeplejersker,  

 sygehuspersonale, der har bolig uden for hospitalet, medhjælpere ved landbrug  

 og hushjælp, der alene modtager fri kost og dermed ligestillede, har  

 Ligningsrådet foretaget følgende værdiansættelse for * 1997, jf.
TSS-cirk.  

 1996-32, pkt. a*:
- værdien af fuld kost fastsat til *50 kr. pr. dag* , - værdien af delvis fri kost - normalt to måltider - til *40 kr. pr. dag*  

 , og - værdien af 1 måltid til *25 kr. pr. dag*.
 For sygehuspersonale, der aflønnes med bruttoløn, hvori der foretages  

 fradrag for bolig på sygehuset med et af sygehuset fastsat fradrag i lønnen,  

 medregnes hele bruttolønnen ved indkomstansættelsen.
 Værdien af gratis kaffe og te uden for et egentligt hovedmåltid beskattes  

 ikke.
 Normalt vil antallet af kostdage fremgå af oplysningssedlen.
Andre lønmodtagergrupper Fiskere, der får fri kost ombord, og værdien af fri kost ydet på Grønland  

 ansættes efter de for sømænd anvendte takster, lsr.1967.105.
 En fisker blev af LSR anset for skattepligtig af værdien af fri fisk, selv  

 om han var ansat på en kutter, der hovedsagelig drev industrifiskeri (Skat  

 1987.12.880). (TfS 1987, 697).
Ved ansættelsen af eget forbrug af fisk medtages også værdien af forbruget  

 om bord.
Værdien af fri frokost for en kontorassistent blev fastsat til den  

 af Ligningsrådet vedtagne normalværdi af et måltid, uanset at arbejdsgivers  

 udgift hertil var dokumenterbart væsentlig lavere end normalværdien, lsr.  

 1981.72.
Kostpenge Såfremt der i stedet for fri kost eller logi er udbetalt en kontant  

 ydelse, skal den kontante ydelse medregnes til den personlige indkomst.
 Se A.B.3 om søfolks kostpenge.
A.B.1.9.12 Kantinegoder Ansatte, der får gratis frokost i arbejdsgiverens kantine, er  

 skattepligtige af værdien heraf, og værdien ansættes til et beløb svarende  

 til besparelsen i den almindelige privatudgift, se dog A.B.1.9.1. vedrørende  

 bagatelgrænsen.
For ansatte, der er omfattet af Ligningsrådets anvisning vedrørende  

 normal-værdien af kost og logi, er værdien af et måltid ansat til 25 kr. pr.  

 dag, jf.
A.B.1.9.11.
 For ansatte, der ikke er omfattet af denne anvisning, fastsættes værdien  

 skønsmæssigt med udgangspunkt i markedsværdien, se også A.B.1.9.11.
Værdien af fri frokost for en kontorassistent blev fastsat til den af Ligningsrådet vedtagne normalværdi af et måltid, 10 kr. (i 1976), selv om  

 hun henviste til, at hun kun havde spist tre stk. smørrebrød, som hun selv  

 kunne have lavet for ca. 1,35 kr. pr. stk. og som havde kostet arbejdsgiveren  

 1,74 kr. pr. stk., lsr. 1981.72.
 Ansatte, der helt eller delvis vederlagsfrit får udleveret spisekuponer  

 fra deres arbejdsgivere til benyttelse på restaurationer o.l., anses for  

 indkomstskattepligtige af et beløb svarende til spisekuponernes pålydende  

 værdi med fradrag af egen betaling.
A.B.1.9.13 *PC'er Ved lov nr. 437 af 10. jun. 1997 er reglerne om beskatning af PC'ere, der  

 er stillet til rådighed af arbejdsgiveren, blevet ændret. Ændringen har  

 virkning fra og med indkomståret 1997. Der er hermed indføjet en ny  

 bestemmelse i LL § 16, stk. 10.
Efter bestemmelsen skal der ikke ske nogen beskatning af en PC'er med  

 dertil hørende tilbehør, der vederlagsfrit er stillet til rådighed til brug  

 ved arbejdet, selv om den også kan benyttes privat.
Værdien af en evt. privat  

 benyttelse skal således ikke medregnes ved opgørelsen af bagatelgrænsen, og  

 omfanget af den private benyttelse er uden betydning.
 Bestemmelsen ændrer ikke på, at der i situationer, hvor den ansatte selv  

 afholder udgifterne til anskaffelse af udstyret, efter praksis skal foretage  

 en fordeling mellem erhvervsmæssig og privat anvendelse, således at en  

 computer evt. kan afskrives som et blandet benyttet driftsmiddel.
Software, scanner, modem mv. betragtes som tilbehør til PC'eren, hvorimod  

 fx en telefonforbindelse, der kan anvendes til datatransmission, behandles  

 efter reglerne om fri telefon.
Dvs., at der ikke foretages beskatning, hvis  

 den ansatte har egen telefonudgift, der sammen med værdien af en evt. anden  

 fri telefon udgør mindst 3.000 kr.
Hvis værdien er mindre, kan den samlede  

 skattepligtige værdi af fri telefon højest blive 3.000 kr. i alt.
 Er der ingen arbejdsmæssig sammenhæng, beskattes den private anvendelse af  

 PC'eren efter de almindelige regler, og værdien ansættes til markedslejen i  

 låneperioden.
Der er eksempler på ordninger, hvor de ansatte i forbindelse med  

 hjemmearbejdsplads får stillet en PC'er til rådighed i hjemmet.
I sådanne  

 situationer er det ikke ualmindeligt, at parterne indgår en aftale om, at den  

 ansatte efter en periode - evt. efter at arbejdsgiveren er færdig med at  

 afskrive på PC'eren - kan købe PC'eren til den nedskrevne værdi.
Værdien af  

 den private rådighed afgøres efter LL § 16, stk. 10. Værdien af købet af den  

 brugte PC'er bedømmes efter LL § 16, stk. 3, 1. pkt.* Endvidere er der eksempler på, ansatte der har fået stillet fri PC'er til  

 rådighed mod at gå ned i løn.
Arbejdsgiveren har som udgangspunkt leaset de  

 pågældende PC'er til de ansatte, og de ansatte kan typisk efter 3 år købe den  

 pågældende PC'er af arbejdsgiveren.
Der skal være tale om en reel nedgang i  

 den ansattes løn.
A-skatten og lønmodtagerbidraget skal således indeholdes i  

 den ansattes samlede løn.
Ved lønnedgang forstås, at der indgås en aftale  

 mellem den ansatte og arbejdsgiveren om, at den pågældende får mindre i løn.  

 Lønnedgangen skal ske i alle relationer såsom lønmodtagerbidrag, A-skat,  

 feriegodtgørelsesgrundlag, pensionsgrundlag m.v.
LSR fandt, at en modregning  

 i løn forud for indeholdelse af A-skat og lønmodtagerbidrag vil være i strid  

 med KSL § 46, stk. 3, jf.
TfS 1996, 255 (appelleret).
 Lønnedgangen kan ikke betragtes som egenbetaling, idet der ikke er sket  

 betaling med beskattede og bidragsbelagte midler.
Hvis medarbejderen efter leasingperioden får PC'eren til eje, skal den  

 ansatte selvangive et beløb for PC'eren svarende til, hvad PC'eren kunne  

 anskaffes til på det fri marked, jf.
LL § 16, stk. 3.
*.A.B.1.9.14 Parkeringsplads Ved lov nr. 437 af 10. jun. 1997 er reglerne om beskatning af  

 parkeringsplads, der er stillet til rådighed af arbejdsgiveren, blevet  

 ændret.
 Ændringen har virkning fra og med indkomståret 1997. Der er hermed  

 indføjet en ny bestemmelse i LL § 16, stk. 10.
Efter bestemmelsen skal værdien af at benytte en parkeringsplads, som  

 arbejdsgiveren af hensyn til arbejdet har stillet til rådighed ved  

 arbejdsstedet, ikke beskattes.
Det er i denne forbindelse uden betydning, om  

 pladsen er beliggende på et areal, der ejes elles lejes af arbejdsgiveren,  

 eller om udgiften til parkering afholdes af arbejdsgiveren på anden måde, fx  

 ved betaling af parkometerafgift.
Bestemmelsen omfatter udelukkende parkeringsplads i forbindelse med  

 arbejdets udførelse, i modsætning til parkeringsplads ved den ansattes bopæl,  

 som kun rent undtagelsesvist kan antages at være stillet til rådighed af  

 hensyn til arbejdet.
Hvis parkeringen i øvrigt pga. arbejdet foretages ved et  

 andet arbejdssted end ved den sædvanlige arbejdsplads, kan arbejdsgiveren  

 uden skattemæssig virkning for den ansatte betale eller refundere udgiften  

 ligesom andre erhvervsmæssige udgifter, som arbejdet påfører den ansatte.
Bestemmelsen medfører således, at parkeringsudgifter kan betales eller  

 refunderes særskilt, uanset om der evt. samtidig ydes en skattefri  

 befordringsgodtgørelse.* A.B.1.9.15 Kreditkort Hvis en ansat får stillet et kreditkort til rådighed til brug for dækning  

 af erhvervsmæssige udgifter, sker der ikke beskatning af dette.
 *Udstedes der privatkort til medarbejdere, er betalingen af  

 udstedelsen/årsfornyelsen en ydelse, der *er skattepligtig, medmindre den kan  

 rummes i bagatelgrænsen.
A.B.1.9.16 Arbejdsdragt/ uniform Hvis en ansat får stillet fri uniform eller arbejdsdragt til rådighed,  

 skal den pågældende ikke beskattes af dette.
Det forudsættes, at der er tale  

 om arbejdstøj, der er passende for det pågældende arbejde.
Der kan fx være  

 tale om kitler mv. til sygehuspersonale og til butikspersonale,  

 sikkerhedsbeklædning og tøj til arbejde, der medfører tilsmudsning eller  

 betydeligt slid på tøjet.
Der er ikke sket ændring i afgrænsningen af, hvad  

 der anses for arbejdstøj, der er passende for det pågældende arbejde, se  

 eksempelvis Skat 1988.7.396. (TfS 1988, 408).
Den ansatte skal beskattes af værdien af almindeligt tøj, som  

 arbejdsgiveren stiller til rådighed.
Den ansatte skal i sådanne tilfælde  

 selvangive et beløb svarende til købsprisen for det pågældende tøj. * Se TfS  

 1997, 160, hvor en hoteldirektør som led i sin ansættelse havde krav på, at  

 arbejdsgiveren skulle financiere tøj til brug for arbejdet. ØL fandt, at det  

 af arbejdsgiveren betalte tøj, måtte anses som almindelig  

 beklædningsgenstande, der ikke var udsat for ekstrordinært slid og  

 ødelæggelse.
Beløbet, som arbejdsgiveren havde betalt til tøjet, var således  

 skattepligtigt.* Skatteydere, der får udbetalt uniformsgodtgørelse, skal medregne denne  

 fuldt ud ved indkomstopgørelsen som personlig indkomst.
 Tjenestemænd, der får tilskud til uniform, skal ligeledes medregne  

 tilskuddet i den personlige indkomst.
 A.B.1.9.17 Fri befordring, herunder frikort til DSB, HT mv.
Ansatte, der har adgang til befordring mellem hjem og arbejdsplads, som  

 arbejdsgiveren har betalt, fx i firmabus eller mandskabsvogn, bliver  

 beskattet heraf, hvis der foretages befordringsfradrag.
Hvis der ikke  

 foretages fradrag, sker der ikke beskatning.
Ansatte, der har frikort til offentlige transportmidler beskattes, hvis  

 frikortet anvendes til transport mellem bopæl og arbejdsplads, med et beløb,  

 der svarer til befordringsfradraget for denne strækning, såfremt den ansatte  

 ønsker at foretage dette fradrag.
Hvis der ikke foretages befordringsfradrag,  

 sker der heller ikke beskatning.
Der vil endvidere ikke skulle ske  

 beskatning, hvis den ansatte betaler arbejdsgiveren for befordringen.
Til  

 belysning heraf, se TfS 1995, 439.
Det er adgangen til den fri transport og ikke benyttelsen heraf, der  

 beskattes.
Hvis fx en ansat i DSB har fået udleveret et frikort til DSB, men  

 ikke bruger det til transport mellem hjem og arbejdsplads, fordi personen  

 hellere vil køre i bil, er konsekvensen alligevel, at frikortet beskattes,  

 hvis der tages befordringsfradrag.
Det er derfor nødvendigt at fraskrive sig adgangen til den fri transport,  

 hvis man ikke ønsker at blive beskattet heraf.
Dette kan ske ved at  

 tilbagelevere det pågældende frikort.
 Hvis de offentlige transportmidler på strækningen ikke betjenes på det  

 pågældende tidspunkt, fordi den ansattes transport mellem hjemmet og  

 arbejdspladsen sker inden første eller efter sidste afgang, kan der foretages  

 fradrag efter reglerne hjem-arbejdsplads, jf LL § 9 C, uden at der sker  

 beskatning af værdien af fri befordring for denne strækning.
Den ansattes frikort medfører ikke anden beskatning end beskatning af fri  

 befordring mellem hjem og arbejdsplads, medmindre frikortet i væsentlig  

 omfang benyttes til anden privat befordring.
I så fald beskattes værdien  

 heraf som efter de gældende regler.
Der vil således kun ske en beskatning af  

 den faktiske benyttelse af frikortet i det omfang, benyttelsen har medført et  

 sparet privatforbrug.
Hvad angår beskatning af frikort o.l. hos DSB-ansatte  

 henvises til TfS 1994, 68.
 Ved lov nr. 1117 af 22. dec. 1993 er personer, der er valgt til medlem af  

 eller medhjælp for bestyrelser, udvalg, kommissioner, råd og nævn eller andre  

 kollektive organer herunder Folketinget og kommunalbestyrelser, som nævnt  

 også blevet omfattet af LL § 16, om beskatning af personalegoder.
Den skattemæssige konsekvens af fri befordring for denne gruppe er, at  

 befordringsfradraget bortfalder, jf.
LL § 9 C, stk. 6. Dette gælder både den  

 befordring, der foretages i forbindelse med varetagelse af det politiske  

 arbejde og den befordring, der foretages i forbindelse med den pågældendes  

 erhvervsarbejde.
Se endvidere A.F.3.1.5.
 Det pågældende frikort beskattes således efter bestemmelsen i LL § 9 C,  

 stk. 6, også ved anvendelsen i forbindelse med arbejde for en anden  

 arbejdsgiver (erhvervsarbejdet) end den arbejdsgiver, der har betalt  

 befordringen.
 Hvis der udleveres frikort til andre persongrupper, end de der er omfattet  

 af LL § 16, stk. 1, eksempelvis tidligere ansatte, vil der ikke skulle ske  

 beskatning i henhold til LL § 16, men efter de almindelige regler om gaver.
Arbejdsgiveren skal indberette, at der som led i et ansættelsesforhold til  

 nuværende ansatte ydes frikort til offentlig befordring.
Dette gælder  

 tilsvarende for frikort, der ydes til kommunalbestyrelsesmedlemmer og  

 folketingsmedlemmer, der som led i deres hverv, modtager et sådant frikort.  

 Der skal ikke ske indberetning om frikort til tidligere ansatte, tidligere  

 kommunalbestyrelsesmedlemmer eller Folketingsmedlemmer, jf.
TfS 1996, 825.
A.B.1.9.18 Rabat Har den ansatte mulighed for at få rabat på varer og tjenesteydelser, som  

 arbejdsgiveren handler med, er der tale om et skattepligtigt personalegode,  

 hvis rabatten er uforholdsmæssig stor.
Rabatten skal beskattes, i det omfang den overstiger avancen hos  

 arbejdsgiveren.
Det vil sige, at der skal ske beskatning ved salgspriser  

 under virksomhedens omkostninger ved at producere varen eller tjenesteydelsen  

 inkl. afgifter, eller under virksomhedens købspris, jf.
LL § 16, stk. 3, 2.  

 pkt..
A.B.1.9.19 Frirejser og rejser betalt af arbejdsgiveren Lønmodtagere, der foretager en af arbejdsgiveren betalt rejse, er ikke  

 skattepligtig heraf, såfremt der er tale om en egentlig forretningsrejse.
Det  

 samme gælder, hvis der er tale om studierejse af generel karakter, og rejsen  

 primært tilgodeser arbejdsgiverens interesser.
Har studierejsen derimod  

 karakter af en hel eller delvis ferie, fordi arrangementet indeholder et  

 turistmæssigt islæt, skal den ansatte beskattes af værdien af den private del  

 af rejsen.
Det har tidligere været praksis, at der skete en subjektiv  

 værdiansættelse, men siden 1. jan. 1994 har den private andel af rejsen  

 skullet værdisættes til markedsværdien.
Frirejser skal beskattes hos deltageren.
For frirejser til ansattes  

 ægtefæller sker beskatningen dog hos den ansatte.
 Funktionærer, der efter ordre deltager i en rejse og som under rejsen  

 udfører ikke uvæsentligt arbejde for overordnede rejsedeltagere, kan efter en  

 konkret bedømmelse fritages for beskatning.
Forretningsrejser For egentlige forretningsrejser, dvs. rejser der har en konkret og direkte  

 sammenhæng med virksomhedens indkomstskabende aktiviteter, gælder, at ansatte  

 ikke skal beskattes af værdi af egen rejse.
 Det er i denne forbindelse uden betydning, om der er tale om en  

 funktionær, et bestyrelsesmedlem eller en hovedaktionær.
 Deltager den pågældendes ægtefælle i en sådan rejse og er ægtefællens  

 deltagelse også klart forretningsmæssigt begrundet, skal der heller ikke ske  

 beskatning af værdien af ægtefællens rejse.
Studierejser For studierejser, der primært tilgodeser virksomhedens interesser, gælder,  

 at der ikke sker beskatning uanset studierejsens generelle karakter eller  

 dens turistmæssige værdi for deltageren.
Kravet om, at en studierejse primært  

 skal være afholdt i virksomhedens interesse, må afgøres konkret ud fra en  

 samlet bedømmelse af den enkelte sags omstændigheder.
 Det vil i almindelighed være vanskeligt at godtgøre, at ægtefællers eller  

 tidligere ansattes deltagelse i studieture primært er sket i virksomhedens  

 interesse.
Kravet om at studierejsen primært skal være afholdt i virksomhedens  

 interesse indebærer, at det studiemæssige element skal være relevant for  

 virksomheden.
Er dette ikke tilfældet, eller er det relevante studiemæssige  

 element helt ubetydeligt i forhold til det turistmæssige, skal deltagerne  

 beskattes.
Se TfS 1996, 216, 382 og 383.
Se også Skat 1987.9.672 (TfS 1987, 421) Skattedepartementets afgørelse  

 vedrørende studierejser for bestyrelsesmedlemmer fra et kreaturslagteri og FDB.
Endvidere henvises til LSR kendelse, gengivet i Skat 1989.2.149 (TfS  

 1989, 99) vedrørende et bestyrelsesmedlem i en sparekasse.  

 Bestyrelsesmedlemmet blev ikke beskattet af en rejse til England, fordi han  

 ved rejsen erhvervede viden til brug for sit arbejde som bestyrelsesmedlem.
 Ferierejser o.l.
 For ferierejser og andre rejser, der hverken har en konkret og direkte  

 sammenhæng med virksomhedens indkomstskabende aktiviteter eller i øvrigt  

 tilgodeser virksomhedens interesser, skal der ske beskatning hos deltageren.
Kombinerede rejser I tilfælde, hvor forretningsrejser kombineres med et væsentligt  

 turistmæssigt element, fx hvor en forretningsrejse til New York, U.S.A.  

 efterfulgtes af en ferierejse til Florida, skulle der ske beskatning af  

 ferierejsens markedsværdi.
Tilsvarende vil der i tilfælde, hvor et kursus afholdes på et typisk  

 feriested, være grundlag for at beskatte det turistmæssige islæt.
Se dog TfS  

 1995, 363, hvor VL fandt, at en hovedaktionær ikke var skattepligtig af et  

 skattekursus på Kreta.
Beskatningens størrelse Efter LL § 16 stk. 3 skal værdiansættelsen ske med udgangspunkt i godets  

 markedsværdi.
 I tilfælde, hvor en hovedaktionær, et bestyrelsesmedlem eller en ansat har  

 en medrejsende ægtefælle, opgøres værdien af ægtefællens rejse efter samme  

 retningslinier som for hovedaktionæren, bestyrelsesmedlemmet eller den  

 ansatte.
Hvor der ikke er tale om et frynsegode, men om en skattepligtig gave, fx  

 hvor en rejse gives til en tidligere ansat, må værdiansættelsen ske efter SL  

 § 4, dvs. at det er værdien for modtageren, der beskattes.
Denne værdi vil  

 typisk være lavere end markedsværdien.
Til gengæld kan den særlige rabatregel  

 i LL § 16, stk 3 , 2. pkt. ikke anvendes.
 Hovedaktionærer, der som lønmodtager deltager i ferierejser eller andre  

 rejser med et ikke ubetydeligt turistmæssigt islæt, beskattes af  

 rejseudgiften som løn.
 Er hovedaktionæren ikke ansat, beskattes rejseudgiften som udbytte.
 Begrundelsen for den skærpede beskatning af hovedaktionæren er bl.a., at  

 hovedaktionæren har en bestemmende indflydelse på selskabet og dets  

 aktiviteter.
 Personer, der har en tilsvarende grad af bestemmelsesret og som deltager i  

 en skattepligtig rejse efter eget valg, kan ud fra samme synspunkter  

 beskattes hårdere end underordnede funktionærer.
 Det må afgøres konkret om fx bestyrelsesmedlemmer og administrerende  

 direktører har en bestemmende indflydelse.
A.B.1.9.20 Fri undervisning Beløb, som arbejdsgiveren betaler for de ansattes skolegang, og værdien af  

 lærebøger, som arbejdsgiveren køber og stiller til rådighed for ansatte under  

 uddannelse, beskattes ikke.
Af lsr. 1981.18 fremgår, at udgift til kursusdeltagelse - herunder  

 befordringsudgifter - som afholdes af arbejdsgiveren, ikke beskattes hos  

 lønmodtageren, når den pågældende deltager i kurset »på arbejdsgiverens  

 foranledning og med henblik på arbejdet i dennes tjeneste.« En kommunesekretær, der havde deltaget i Dansk kommunalkursus, blev ikke  

 beskattet af de af kommunen til det kommunale kursus betalte skolepenge, se  

 lsr. 1967.64.
Ansatte i revisionsfirmaer beskattes ikke af uddannelsesudgifter, der  

 afholdes af arbejdsgiveren i forbindelse med uddannelsen til statsautoriseret  

 revisor.
Se TOLD-SKAT Nyt 1993.7.318 (TfS 1993, 120), hvor LSR fandt, at en  

 revisorelev ikke skulle beskattes af en af arbejdsgiveren udbetalt  

 godtgørelse for befordringsudgifter i forbindelse med elevens HD-studium.
Befordringsgodtgørelsen blev anset for en integreret del af de samlede  

 udgifter, som arbejdsgiveren havde afholdt i forbindelse med studiet, og som  

 efter praksis ikke beskattes hos den ansatte. *Told- og skattestyrelsen har  

 udtalt, at en arbejdsgiver ikke kan udbetale skattefri befordringsgodtgørelse  

 til erhvervselever i forbindelse med skoleophold.
Skolen er ikke en  

 arbejdsplads for den pågældende elev, og der er således tale om at  

 arbejdsgiveren dækker elevens private udgifter, jf.
TfS 1997, 749*.
A.B.1.9.21 Gaver - jul/ nytår Gaver fra arbejdsgiveren behandles som almindelig personlig indkomst.
Årlige gaver i form af naturalier i anledning af jul eller nytår beskattes  

 efter praksis normalt kun, hvis markedsværdien overstiger 500 kr.
Kontanter  

 og gavekort beskattes fuldt ud.
Gaver i anledning af ansattes jubilæum eller arbejdsophør eller  

 arbejdsgiverens jubilæum anses som almindelig indkomst, men behandles i visse  

 tilfælde på en særlig lempelig måde, jf.
LL § 7 O.
Se A.B.1.4.
Praksis for beskatning af såkaldte lejlighedsgaver, finder efter  

 omstændighederne også anvendelse på tilsvarende gaver fra arbejdsgiveren.
Se  

 i øvrigt A.B.7.3.1 og TfS 1995, 176 om beskatning af lejlighedsgaver.
 Værdiansættelsen af gaverne sker efter LL § 16, stk. 3.
A.B.1.9.22 Løsøre til rådighed i hjemmet Udgangspunktet for beskatning af løsøre til rådighed i hjemmet er LL § 16,  

 stk. 3. Hvis personalegodet således overdrages til lån skal den pågældende  

 beskattes af et beløb svarende til, hvad godet kan lejes til på det fri  

 marked.
 Skd.bek. nr. 699 af 16. okt. 1991 om gave- og arveafgift er af LSR anvendt  

 ved fastsættelsen af den skattemæssige værdi af kunstværker.
I lsr. 1978.125 blev en hovedanpartshaver anset for indkomstskattepligtig,  

 jf.
SL § 4 litra b, af værdien af vederlagsfri benyttelse af malerier og  

 antikviteter, som tilhørte anpartsselskabet.
Selskabet havde ved udgangen af  

 1973 og 1974 investeret 519.037 kr. og 869.679 kr. i kunstværker m.v., der  

 blev opbevaret hos hovedanpartshaveren.
Retten fandt, at værdien af de  

 benyttede kunstværker passende kunne ansættes til 6 pct. af de nævnte  

 investeringsbeløb.
A.B.1.9.23 Andre personalegoder Fri jagt Ansatte, der har adgang til fri jagt beskattes af markedsværdien af  

 jagtretten og af markedsværdien af jagtudbyttet, i det omfang det ikke er  

 omfattet af jagtretten.
Fri benyttelse af værksted Ansattes fordel ved at kunne benytte arbejdsgiverens værksted og værktøj i  

 fritiden beskattes efter praksis ikke.
Firmafest Deltagelse i firmafester, hvortil arbejdsgiveren afholder alle udgifterne,  

 beskattes ikke.
Ansatte der som kompensation for bortfald eller manglende  

 deltagelse i firmafester får udleveret en anvisning, der for et bestemt beløb  

 giver ret til fortæring på hotel e.l., skal medregne værdien af anvisningen  

 med dennes pålydende værdi.
Sundhedsudgifter Arbejdsgiverens betaling af den ansattes private sundhedsudgifter mv. vil  

 som udgangspunkt være skattepligtig for den ansatte.
Den skattepligtige værdi  

 skal efter LL § 16, stk. 3 sættes til den værdi, som det må antages at koste  

 den skattepligtige at erhverve godet for i almindelig fri handel, se TfS  

 1995, 496.
Den økonomiske værdi påvirkes ikke af, at den ansatte også ville kunne få  

 ydelsen fra det offentlige, jf. en landsskatteretskendelse om en  

 arbejdsgivers betaling af udgifterne til en ansats hofteoperation på et  

 privathospital, jf.
TfS 1994, 851. Sagen er tiltrådt af Vestre Landsret (TfS  

 1996, 773), men appelleret til Højesteret.
 I en bindende forhåndsbesked om arbejdsgiverbetalt helbredsundersøgelse  

 svarede Ligningsrådet dog, at en til samtlige medarbejdere tilbudt  

 helbredsundersøgelse ikke ville medføre beskatning af de medarbejdere i  

 virksomheden, der gjorde brug af tilbuddet, se TfS 1995, 529 om de konkrete  

 omstændigheder.
Aktieoptioner Aktieoptioner i et ansættelsesforhold har i tildelingsåret karakter af et  

 personalegode, jf.
TfS 1995, 613.
A.B.1.10 Medarbejderordninger * Der er foretaget lovændringer, som har betydning for godkendte  

 medarbejderaktieordning og andre medarbejderordninger i følgende love:   

 - lov nr. 439 af 10. juni 1997   

 - lov nr. 440 af 10. juni 1997 (I § 8, nr. 17, er der indsat en ny LL § 28,  

 som har virkning fra og med indkomståret 1998)   

 - lov nr. 447 af 10. juni 1997 (I § 2, er der i LL § 7 A, stk. 1, indsat et  

 3. pkt.). * I LL § 7 A og LL § 7 N er der fastsat regler om godkendelse af henholdsvis  

 medarbejderaktieordninger og medarbejderobligationsordninger.
Til  

 lovbestemmelserne knytter sig bek. nr. 873 af 17. okt. 1994, skm. cirk. nr.  

 181 af 1. dec. 1995 og skm. cirk. nr. 72 af 17. apr. 1996.
A.B.1.10.1 Medarbejderaktier ifølge tegningsret - LL § 7 A, stk. 1 Ifølge LL § 7 A, stk. 1, kan skatteministeren tillade, at værdien af den  

 ret, som et selskab giver de ansatte til at tegne aktier eller andelsbeviser  

 i selskabet, ikke skal medregnes i de ansattes skattepligtige indkomst.
Hvis  

 tilladelse gives, anses aktierne mv. ved senere afståelse for anskaffet til  

 den pris, som de ansatte har erhvervet dem for.
* Med virkning fra og med den 16. apr. 1997, er der indsat en ny  

 bestemmelse i LL § 7 A, stk. 1, som 3. pkt., jf. lov nr. 447 af 10. jun. 1997  

 om tegningsretter.
Ifølge bestemmelsen anses selskabets hidtidige aktionærer  

 ikke for at have afstået tegningsretter til aktier, der udstedes i medfør af  

 en tilladelse.
Ved en tegningsret til aktier forstås efter ABL ret til  

 tegning til favørkurs. * Anmodning efter LL § 7 A, stk. 1, indsendes til den told- og skatteregion,  

 hvor selskabet har hjemsted (i København og Frederiksberg kommuner det  

 pågældende skattedirektorat). Afgørelsen kan påklages til Told- og  

 Skattestyrelsen.
Told- og Skattestyrelsens afgørelse kan ikke indbringes for  

 anden administrativ myndighed, jf. skm. bek. nr. 653 af 14. aug. 1997.
Det er en betingelse for at opnå tilladelse til en  

 medarbejderaktieordning, at ansøgningen er forsynet med attestation fra  

 selskabets revisor om rigtigheden af de afgivne oplysninger, jf.
LL § 7 A,  

 stk. 8.
 De aktier, som medarbejderne kan erhverve, kan hidrøre fra tegningsret til  

 aktier i forbindelse med udvidelse af selskabets aktiekapital eller fra  

 selskabets beholdning af egne aktier.
En ordning hvorefter medarbejderne erhverver aktier fra selskabets  

 hovedaktionær kan ikke godkendes.
En udenlandsk regering besluttede i  

 forbindelse med privatisering af et statsejet selskab at tilbyde en del af  

 aktierne til selskabets medarbejdere, der fik ret til at købe aktierne til  

 favørpris.
For de i Danmark ansatte medarbejdere kunne ordningen ikke  

 godkendes i henhold til LL § 7 A, stk. 1, idet denne bestemmelse forudsætter,  

 at det er selskabet, der giver de ansatte en sådan ret.
 En ordning, hvorefter medarbejderne havde adgang til på et senere  

 tidspunkt (efter 5 til 7 år) at erhverve aktier, kunne ikke godkendes efter  

 LL § 7 A, fordi der ikke var tale om en aktuel aktieerhvervelse, men om et  

 aktietilsagn, Skat 1988.11.693 (TfS 1988,621).
Medarbejderaktier skal have samme rettigheder, som selskabets øvrige  

 aktier i samme klasse, fx med hensyn til udbytte og stemmeret.
Et vilkår om  

 tilbagesalgspligt til selskabet eller indløsningspligt, der alene gælder for  

 medarbejderne, anerkendes ikke, skd. 31.10. * Skatteministeriet har i en  

 henvendelse svaret, at en generel tilbagesalgsklausul, der skal gælde ved  

 salg eller ved dødsfald, og som skal gælde for samtlige aktier, der ikke er  

 ejet af moderselskabet, ikke anses at være til hinder for oprettelse af en  

 medarbejderaktieordning i medfør af LL § 7 A, stk. 2. Se TfS 1997,695. * Se  

 nedenfor om særreglen vedr. medarbejderaktier i sambeskattede  

 datterselskaber.
 Medarbejderaktieklassen kan derimod godt tillægges yderligere rettigheder.
 Der er således i et ikke-børsnoteret selskab godkendt en ny aktieklasse,  

 der bl.a. omfatter medarbejderaktier, i hvilken der ud over de rettigheder,  

 som er tillagt selskabets øvrige aktier, tillægges aktiebesidderne en  

 indløsningsret.
 Medarbejdernes erhvervelse af konvertible obligationer kan ikke  

 sidestilles med erhvervelse af aktier.
 En medarbejderaktieordning, hvorefter de ansatte kan nytegne eller købe  

 aktier af selskabets beholdning af egne aktier, kan ikke godkendes, såfremt  

 aktierne udbydes til en lavere kurs end pari.
 Adgangen til at erhverve medarbejderaktier skal stå åben for alle ansatte  

 i selskabet, således at ingen gruppe af ansatte bliver særligt favoriseret.  

 Begrænsninger, der er fastsat efter almene kriterier kan dog anerkendes.  

 Således kan adgangen til at erhverve aktier være betinget af, at  

 medarbejderen har været ansat i virksomheden eller til denne knyttede  

 virksomheder i en vis kortere tid - op til 3 år er godkendt - og  

 tegningsrettens omfang kan variere for forskellige grupper af ansatte.  

 Grupperne kan være opdelt efter tilknytningen til virksomheden  

 (moderselskab-datterselskab), efter arbejdets varighed (heltid-deltid), efter  

 anciennitet, efter aflønning eller efter en kombination af disse kriterier.  

 Selskabets bestyrelsesmedlemmer kan kun omfattes af en  

 medarbejderaktieordning, hvis de er ansat i selskabet.
 Som ansatte i et selskab kan også medregnes ansatte i dette selskabs  

 datter- og datterdatterselskaber.
 Medarbejdere i uddannelsesstillinger, såsom praktikanter og EFG-lærlinge,  

 kan holdes uden for ordningen.
Medarbejderen skal på erhvervelsestidspunktet være ansat i uopsagt  

 stilling i selskabet.
Undtagelse kan dog gøres for dem, der er ansat på  

 erhvervelsestidspunktet, men som på grund af alder er opsagt til  

 pensionering.
En medarbejder, der havde været udlånt til en fabrik i udlandet, men  

 agtede senere at genindtræde i sin stilling i selskabet, blev sidestillet med  

 de øvrige medarbejdere med hensyn til at tegne medarbejderaktier, idet den  

 pågældende fortsat var tilknyttet selskabets pensionsordning.
Udsendte  

 medarbejdere, der har kontraktsmæssig ret til genansættelse i selskabet med  

 anciennitet regnet fra det oprindelige ansættelsestidspunkt, kan ligeledes  

 deltage i medarbejderaktieordningen.
Der kan godkendes medarbejderaktieordninger for de ansatte i danske  

 datterselskaber og filialer af udenlandske moderselskaber, således at de i  

 danske datterselskaber og filialer ansatte på samme vilkår som medarbejderne  

 i det udenlandske selskab kan udnytte retten til at tegne aktier i dette til  

 en fordelagtig kurs.
Det er en betingelse, at de tegnede aktier båndlægges i  

 et dansk pengeinstitut.
*Skatteministeriet har ændret praksis vedrørende godkendelse af  

 medarbejderaktieordninger efter LL § 7 A, således at ansatte i udlandet, der  

 ikke er skattepligtige her i landet, omfattes af en godkendt  

 medarbejderaktieordning.
Også for disse ansatte vil § 7 A, stk. 6, om  

 båndlæggelse fremover skulle finde anvendelse.
Se TfS 1997,871.* Der skal være fastsat et maksimumsbeløb for den enkelte medarbejders  

 adgang til at tegne aktier i selskabet.
Tegningsadgangen skal stå i et  

 rimeligt forhold til medarbejderens aflønning i selskabet.
Ifølge fast  

 praksis er denne passus fortolket på den måde, at 10% af den enkelte  

 medarbejders årsløn for det pågældende indkomstår er øvre grænse for adgangen  

 til at tegne aktier, se TOLD-SKAT Nyt 1992.6.192 (TfS 1992,204).
Hvor der i en ordning efter LL § 7 A, stk. 1, er stillet et bestemt  

 aktiebeløb til medarbejdernes disposition, skal der være fastsat regler om  

 reduktion ved eventuel overtegning, og regler om hvorledes der i tilfælde af  

 undertegning skal forholdes med restbeløbet.
Det kan være bestemt, at  

 aktiekapitalen alene skal udvides med beløb, der tegnes af medarbejderne, at  

 medarbejderne i en supplerende tegningsrunde kan tegne yderligere aktiebeløb,  

 at restbeløbet kan tegnes af de hidtidige aktionærer, eller evt. at beløbet  

 kan tegnes af en fond.
Vedrørende de krav der stilles til en sådan fonds  

 vedtægter henvises til skm. cirk. nr. 72 af 17. apr. 1996, pkt. 3.4.1.
 Tilladelse efter § 7 A gives normalt kun for et år ad gangen.  

 Undtagelsesvis kan tilladelse dog gives med virkning for medarbejdernes  

 aktieerhvervelse i det år, aktieemissionen eller udlodningen er besluttet,  

 eller tilbud om køb er fremsat, og det derpå følgende regnskabsår.
Særregel om medarbejderaktier i sambeskattede datterselskaber Efter SEL § 31, stk. 2, kan der opnås tilladelse til sambeskatning, selv  

 om datterselskabet udsteder medarbejderaktier, der er omfattet af LL § 7 A,  

 til sine ansatte.
Sambeskatning kan dog kun opnås, hvis selskabet har betinget udstedelsen  

 af medarbejderaktierne af, at aktierne kun må tilbagesælges til selskabet.  

 Ved medarbejderens død skal aktierne tilbagesælges til selskabet.
Aktierne må  

 således ikke være omsætningspapirer.
Selskabet har en modsvarende pligt til  

 at tilbagekøbe aktierne.
 Når forannævnte betingelse om tilbagesalg er opfyldt, kan sambeskatning  

 opnås, uanset hvor stor en andel af aktiekapitalen medarbejderaktierne udgør.
Medarbejderaktier, der i henhold til den pålagte tilbagesalgsforpligtelse  

 sælges til selskabet, er ikke omfattet af LL § 16 B, stk. 1, men af ABL.  

 Dette gælder dog ikke, hvis medarbejderaktionæren tillige er hovedaktionær i  

 selskabet efter § 11, stk. 2-4 i ABL.
For hovedaktionæren, der sælger  

 medarbejderaktier, er afståelsessummen således omfattet af LL § 16 B, stk. 1,  

 med adgang til eventuel dispensation efter samme bestemmelses stk. 2.
Båndlæggelse Det er en ufravigelig betingelse, at medarbejderen personligt udnytter  

 tegningsretten, samt at der ikke kan ske overdragelse, pantsætning eller  

 anden råden over aktierne før 5 år efter udløbet af det kalenderår, hvor  

 erhvervelsen har fundet sted, jf.
LL § 7 A, stk. 6.
Dette sikres ved, at aktierne båndlægges i et og samme danske  

 pengeinstitut eller et andet kontoførende institut efter  

 værdipapircentralloven, se hertil TOLD-SKAT Nyt 1991.14.786 (TfS 1991,339).
For selskaber, som ikke har udstedt aktiebrev/anpartsbevis gælder der en  

 særlig båndlæggelsespraksis.
I disse tilfælde kræves det, at selskabet en  

 gang hvert halve år sender det pengeinstitut, hvori de omhandlede  

 aktier/anparter er båndlagt, en udskrift af  

 aktiebogen/anpartshaverfortegnelsen, således at det er muligt at påse om  

 lovens båndlæggelseskrav overholdes.
Udskriften skal bekræftes af selskabets  

 revisor.
 Denne særlige praksis anvendes dog ikke for selskaber hvis aktier/anparter  

 er registreret i Værdipapircentralen.
 Båndlæggelsen hæves dog før periodens udløb, hvis medarbejderen afgår ved  

 døden, eller hvis han efter reglerne i lov om social pension bliver  

 berettiget til at modtage højeste eller mellemste førtidspension.
Hvis der i en medarbejderaktieordning indgår en puljeordning, hvor  

 medarbejderne ejer et antal aktier i fællesskab, forbliver puljen i sin  

 helhed båndlagt i hele bindingsperioden, uanset en eller flere medarbejderes  

 død eller alvorlige invalidering i dette tidsrum.
Først efter  

 båndlæggelsesperiodens udløb udbetales de båndlagte midler til medarbejderen  

 eller dennes bo.
 Båndlæggelsen tillades heller ikke ophævet, fordi medarbejderen f.eks.  

 bliver arbejdsløs, får vigende indtægter, eller fordi han får en stilling i  

 udlandet inden for koncernen gældende for en længere periode, og må realisere  

 sine aktiver her i landet for at skaffe midler til sin bosætning i udlandet.
Medarbejderen er i båndlæggelsesperioden afskåret fra at disponere over  

 aktierne.
Den pågældende vil således ikke i denne periode kunne modtage et  

 tilbud om køb af aktierne, selv om købesummen for aktierne båndlægges for den  

 resterende del af båndlæggelsesperioden.
Dog kan en medarbejderaktionær i et  

 selskab, der ophører ved fusion, forlange sine aktier indløst, hvis beløbet  

 båndlægges for restperioden, skd. 63.340, ligesom det er tilladt, at  

 medarbejderaktier i et aktieselskab ombyttes med tilsvarende aktier i  

 moderselskabet, som i forvejen ejer en betydelig del af aktiekapitalen i det  

 pågældende selskab, således at de ombyttede aktier i enhver henseende træder  

 i stedet for de oprindelige medarbejderaktier, herunder at båndlæggelsen  

 efter ombytningen omfatter de modtagne aktier.
Der kan i den forbindelse  

 blive tale om beskatning efter reglerne i ABL, skd. 66.249. Endvidere er  

 tvangsindløsning af medarbejderaktier i henhold til aktieselskabslovens § 20  

 b tilladt, hvis indløsningsprovenuet båndlægges i restperioden.
Dog anses  

 tvangsindløsning for en afståelse i relation til de gældende regler om  

 beskatning ved afståelse af aktier, jf.
LVS afsnit S.G.
Hvis  

 tvangsindløsningen herefter medfører beskat-ning, kan skatten afholdes af det  

 båndlagte indløsningsprovenu.
 I forbindelse med et skifte mellem ægtefæller kan medarbejderaktier, der  

 indgår i fællesformuen, udlægges til den anden ægtefælle med respekt af  

 båndlæggelsen, skd. 66.249 og skd. 68.17.
Båndlæggelsen omfatter tillige fondsaktier, konvertible obligationer,  

 provenu ved salg af tegningsret og nytegnede aktier, når disse erhvervelser  

 vedrører de båndlagte medarbejderaktier.
Derimod udbetales udbytte af  

 aktierne i båndlæggelsesperioden og rente af båndlagt provenu.
Udbytter og  

 renter er skattepligtige hos medarbejderen efter de almindelige regler herom.
Ved udvidelse af et selskabs aktiekapital kan tegnings- og aktieretter  

 knyttet til båndlagte medarbejderaktier, som er erhvervet i forskellige år,  

 udnyttes ved sammenlægning af retterne, dog således, at den 5-årige  

 båndlæggelse af de herved erhvervede aktier regnes fra den sidst stedfundne  

 båndlæggelse.
Ligeledes kan tegningsretter knyttet til frie aktier benyttes  

 til supplering af tegningsretter fra den enkelte medarbejderaktieemission  

 under forudsætning af, at den derved erhvervede aktiepost båndlægges indtil  

 udløbet af den båndlæggelsesperiode, der gælder for selve medarbejderaktien,  

 skd. 46.199. Derimod kan et provenu, som en medarbejderaktionær har erhvervet  

 ved salg af de til hans medarbejderaktier knyttede tegningsretter, ikke  

 anvendes inden for båndlæggelsesperioden til nytegning af aktier i  

 forbindelse med en ny aktieudvidelse i selskabet, skd. 38.208. Provenuet kan  

 heller ikke anvendes til nytegning af aktier i forbindelse med den  

 aktieudvidelse, hvorfra provenuet stammer, uanset om det er hensigten at lade  

 båndlæggelsen omfatte de således nytegnede aktier.
Der gælder ikke særlige regler ved afståelse af medarbejderaktier efter  

 båndlæggelsesperiodens udløb eller efter frigivelse forinden som følge af  

 medarbejderens død eller alvorlige invaliditet.
Det er således ABL's  

 sædvanlige regler, der finder anvendelse.
Se dog overgangsreglen nedenfor.
Det er også ABL's sædvanlige regler, der skal anvendes, hvor det drejer  

 sig om beskatning af fortjeneste ved salg af tegningsret, knyttet til en  

 båndlagt medarbejderaktie, skd. 42.180. Anskaffelsestidspunktet for den  

 båndlagte moderaktie er tegningsdagen for denne aktie.
Medfører salget af  

 tegningsretten herefter, at avancen skal beskattes, kan den hertil svarende  

 skat afholdes af de kontante midler, der måtte være omfattet af den  

 pågældende båndlæggelse, skd. 44.33 og 46.197. En medarbejder kan afstå  

 aktieretter, der knytter sig til båndlagte medarbejderaktier, dog således at  

 en tilladelse alene omfatter sådanne overskydende aktieretter, der ikke kan  

 udnyttes umiddelbart til opnåelse af en fondsaktie, og således, at  

 båndlæggelsen omfatter det provenu, der opnås ved salg af de pågældende  

 aktieretter.
Hvis salget medfører beskatning, kan skatten afholdes af de  

 således båndlagte, kontante midler efter samme regler, som gælder ved salg af  

 tegningsretter, skd. 68.17.
Salg efter båndlæggelsen Der er vedtaget en særlig lempelig overgangsregel for medarbejderaktier,  

 som indgår i en godkendt medarbejderaktieordning efter LL § 7 A, og som i  

 henhold hertil var båndlagt den 19. maj 1993. Overgangsreglen omfatter også  

 medarbejderaktieordninger, som var godkendt inden den 19. maj 1993, men hvor  

 den egentlige båndlæggelse først har fundet sted efter denne dato.
TfS  

 1994,448. Overgangsreglen gælder dog ikke, hvis der er tale om  

 hovedaktionæraktier.
Hovedprincippet i den særlige lempelige ordning er, at aktiernes  

 handelsværdi ved båndlæggelsens ophør kan anvendes i stedet for  

 anskaffelsessummen ved en senere afståelse, jf. lov nr. 421 af 25. jun. 1993,  

 § 19, stk. 4. Ved overgangsreglen sikres det, at den skattepligtiges  

 fortjenester og tab vedrørende perioden frem til båndlæggelsens ophør  

 behandles som hidtil.
Det vil sige, at fortjeneste ikke beskattes, og tab  

 ikke kan fradrages eller modregnes i andre fortjenester, når afståelsen  

 finder sted - ved båndlæggelsens ophør - tre år eller mere efter erhvervelsen.
Overgangsreglen betyder, at handelsværdien på et fremtidigt tidspunkt kan  

 anvendes som anskaffelsessum for medarbejderaktier.
Når handelsværdien på et  

 senere tidspunkt anvendes som anskaffelsessum for medarbejderaktier, skal  

 disse aktier ved anvendelse af gennemsnitsmetoden og first-in-first out  

 princippet holdes adskilt, hvis den skattepligtige både har båndlagte  

 medarbejderaktier og frie aktier i samme selskab.
Medarbejderaktierne må  

 derfor anses for en særlig aktieklasse da en fordeling af den samlede  

 anskaffelsessum ikke er mulig, når denne endnu ikke kendes.
Det er derfor som  

 en del af overgangsreglen for medarbejderaktier bestemt, at der ved  

 anvendelse af first-in-first out princippet og gennemsnitsmetoden ikke tages  

 hensyn til båndlagte medarbejderaktier, hvis anskaffelsessum endnu ikke er  

 kendt.
For at hindre skattearbitrage ved nytegning af aktier til overkurs i  

 forhold til aktiernes handelsværdi er det ved lov nr. 1117 af 22. dec. 1993  

 bestemt, at såfremt en aktionær, som har båndlagte medarbejderaktier, tegner  

 nye aktier i selskabet til overkurs, medfører dette at retten til, at anvende  

 aktiernes handelsværdi ved båndlæggelsens udløb som anskaffelsessum  

 bortfalder.
I disse tilfælde kan aktierne i stedet anses for erhvervet til  

 deres handelsværdi umiddelbart før nytegning til overkurs.
Se i øvrigt LVS  

 afsnit S.G.2.4.5.2.5.
Opbevaringspligt Godkendelse af en medarbejderaktieordning er betinget af, at selskabet med  

 hensyn til hver af de medarbejdere, der i et år har erhvervet  

 medarbejderaktier, senest den 1. feb. i det følgende kalenderår udarbejder og  

 opbevarer nærmere oplysninger herom.
 Oplysningerne skal omfatte:
1) medarbejderens navn, cpr.nr. og adresse.
Har den pågældende ikke  

 cpr.nr., oplyses fødselsdato, navn og adresse - ved udenlandsk adresse  

 tillige hjemland, 2) omfanget af et tillagt aktiebeløb tillige med oplysninger om aktiernes  

 handelsværdi på erhvervelsestidspunktet samt for så vidt angår ordninger  

 efter LL § 7 A, stk. 1, til hvilken favørkurs aktierne er erhvervet, og 3) tidspunktet for erhvervelsen og for båndlæggelsen af de erhvervede  

 aktier.
Oplysninger om medarbejderaktieordninger efter LL § 7 A, stk. 1, skal  

 opbevares i 5 år, medens oplysninger om ordninger efter LL § 7 A, stk. 2,  

 skal opbevares i 7 år.
De nævnte årrækker regnes fra udløbet af det  

 kalenderår, hvori medarbejderaktierne er erhvervet, jf. skm. bek. nr. 873 af  

 17. okt. 1994 om visse ligningslovsregler mv. og skm. cirk. nr. 72 af 17.  

 apr. 1996, pkt. 3.4.2.
 Efter anmodning fra en skattemyndighed er selskabet forpligtet til at give  

 skattemyndigheden meddelelse om de opbevaringspligtige oplysninger.
 Dette gælder dog kun indenfor den periode, hvori selskabet skal opbevare  

 oplysningerne.
Selskabets fradragsret Hvis et selskab som led i en medarbejderaktieordning afhænder aktier af  

 selskabets beholdning af egne aktier til de ansatte, anses de egne aktier i  

 skattemæssig henseende for afstået af selskabet til aktiernes handelsværdi på  

 afståelsestidspunktet, således at avance eller tab opgjort som forskellen  

 mellem aktiernes handelsværdi på afhændelsestidspunktet og  

 anskaffelsesværdien behandles efter de i almindelighed gældende  

 aktieavancebeskatningsregler, jf.
LL § 7 A, stk. 3. Omvendt kan selskabet som  

 driftsudgift fratrække forskellen mellem handelsværdien og den værdi, til  

 hvilken aktierne overdrages medarbejderne, jf. § 7 A, stk. 4.
 Derimod har selskabet ikke fradragsret i forbindelse med medarbejdernes  

 nytegning af medarbejderaktier til favørkurs.
A.B.1.10.2 Medarbejderaktier ved udlodning LL § 7 A, stk. 2 Ifølge bestemmelsen i LL § 7 A, stk. 2, kan skatteministeren tillade at  

 værdien af udbytteandele eller lignende, som et selskab udlodder til de  

 ansatte i form af aktier, ikke skal medregnes i de ansattes skattepligtige  

 indkomst.
Indkomstskattefritagelsen omfatter højst en udlodning på 6.000 kr.  

 årligt til hver ansat.
Hvis tilladelse gives og medarbejderaktierne erhverves  

 vederlagsfrit kan aktierne skattemæssigt anses for anskaffet til  

 handelsværdien på tildelingstidspunktet, således at denne værdi lægges til  

 grund ved opgørelsen af evt. skattepligtig fortjeneste, jf.
TfS 1995,684.
 Selskabet kan ved opgørelsen af sin skattepligtige indkomst fratrække de  

 udloddede udbytteandele som driftsudgift.
Anmodning efter LL § 7 A, stk. 2, indsendes til den told- og skatteregion,  

 hvor selskabet har hjemsted (i København og Frederiksberg kommuner det  

 pågældende skattedirektorat). Afgørelsen kan påklages til Told- og Skattestyrelsen.
Told- og Skattestyrelsens afgørelse kan ikke indbringes  

 for anden administrativ myndighed, jf. skm. bek. nr. 653 af 14. aug. 1997.
Det er en betingelse for at opnå tilladelse til en  

 medarbejderaktieordning, at ansøgningen er forsynet med en attestation fra  

 selskabets revisor om rigtigheden af de afgivne oplysninger, jf.
LL § 7 A,  

 stk. 8.
 Der kan både være tale om nyudstedelse af aktier og overdragelse af  

 selskabets beholdning af egne aktier.
 Reglen omfatter aktieselskaber og anpartsselskaber.
Selskabet kan som foran nævnt højst skattefrit udlodde 6.000 kr. årligt  

 til hver ansat.
Hvis aktiernes værdi overstiger denne beløbsgrænse, er  

 medarbejderen personligt indkomstskattepligtig af det overskydende beløb som  

 yderligere løn, der medregnes som B-indkomst.
Der skal ikke beregnes  

 arbejdsmarkedsbidrag af aktiernes værdi uanset om denne overstiger 6.000 kr.
Selskabet kan i sin indkomst fratrække såvel udbytteandele, der udloddes  

 inden for den skattefri beløbsgrænse på 6.000 kr., som beløb, der udloddes  

 udover denne beløbsgrænse.
De fradragsberettigede udlodninger skal i øvrigt  

 betragtes som almindelige driftsomkostninger.
 Ved afhændelse af aktier af selskabets beholdning af egne aktier gælder -  

 reglerne i LL § 7 A, stk. 3 og 4.
Værdiansættelsen Værdifastsættelsen af aktierne foretages efter reglerne i skm. cirk. nr.  

 72 af 17. apr. 1996 om LL pkt. 3.3. For så vidt angår anskaffelsessum for  

 medarbejderaktier erhvervet vederlagsfrit efter LL § 7 A, stk. 2, se dog TfS  

 1995,684.
 Båndlæggelse mv.
Det er en betingelse, at der ikke kan ske overdragelse, pantsætning eller  

 anden råden over aktierne før 7 år efter udløbet af det kalenderår, hvor  

 erhvervelsen har fundet sted.
Dette sikres ved, at aktierne båndlægges i et  

 dansk pengeinstitut, jf. ovenfor om ordninger efter LL § 7 A, stk. 1.
 Det er endvidere en betingelse, at de udloddede aktier har mindst samme  

 stemmeværdi som de aktier i selskabet, der har størst stemmeværdi.
 Det kan dog tillades, at sidstnævnte betingelse fraviges for selskaber,  

 der står i koncernforbindelse med en fond, jf. aktieselskabslovens § 2, stk.  

 1 og 2. Det er en betingelse for fravigelse fra kravet om  

 medarbejderaktiernes fulde stemmeværdi, at den pågældende fond anvender hele  

 sit overskud til erhvervsaktive investeringer eller almenvelgørende formål,  

 samt at medarbejderaktiernes stemmeværdi i så fald svarer til højeste  

 stemmeværdi for de af selskabets aktier, der er i omsætning.
 En fond, hvis vedtægter åbnede mulighed for at yde økonomisk støtte til  

 stifterens descendenter, fandtes ikke at anvende hele sit overskud til  

 erhvervsmæssige investeringer eller almenvelgørende formål.
 Om de betingelser, hvorunder ordninger efter LL § 7 A, stk. 2, kan  

 godkendes, henvises i øvrigt til fremstillingen ovenfor om ordninger efter LL  

 § 7 A, stk. 1.
A.B.1.10.3 Medarbejderobligationer ved udlodning LL § 7 N Efter bestemmelsen i LL § 7 N kan skatteministeren tillade, at  

 udbytteandele eller lignende, som en arbejdsgiver udreder til personer, der  

 er ansat i hans virksomhed, ikke skal medregnes ved opgørelsen af modtagerens  

 indkomst.
Det er en betingelse, at der udstedes obligationer af arbejdsgiveren for  

 disse udbytteandele, og skattefritagelsen omfatter kun selve værdien af de  

 tildelte obligationer, men ikke disses senere afkast.
Der henvises i øvrigt  

 til pkt. 2.2 i skm. cirk. nr. 181 af 1. dec. 1995 om ophævelse af LOSI Hvis de udloddede udbytteandele overstiger et årligt beløb på 1.800 kr.  

 til hver medarbejder, skal arbejdsgiveren betale en afgift på 45 pct. af det  

 beløb, hvormed obligationernes værdi overstiger 1.800 kr.
 Virksomheden kan fratrække såvel værdien af de udloddede obligationer som  

 en eventuel afgift i sin skattepligtige indkomst som en driftsomkostning.
Afgiftsbeløbet er indkomstskattefrit for arbejdstageren, jf.
LL § 7 N,  

 stk. 1 in fine.
Arbejdsgiverens berigtigelse af afgiftsbeløbet sker ved uopfordret  

 indbetaling heraf til Told- og Skatteregion Maribo senest en måned efter  

 meddelelse om godkendelse respektive fornyet godkendelse af en  

 medarbejderobligationsordning.
Arbejdsgiveren er endvidere oplysningspligtig  

 i henhold til SKL § 10 A vedrørende rentetilskrivningen på  

 medarbejderobligationerne.
 Reglerne kan anvendes såvel af arbejdsgivere, der driver virksomhed i  

 selskabsform, som af arbejdsgivere i personligt ejede virksomheder.
Anmodning efter LL § 7 N indsendes til told- og skatteregionen, hvor  

 virksomheden har hjemsted (i København og Frederiksberg kommuner det  

 pågældende skattedirektorat). Afgørelsen kan påklages til Told- og  

 Skattestyrelsen.
Styrelsens afgørelse kan ikke indbringes for anden  

 administrativ myndighed, jf. skm. bek. nr. 653 af 14. aug. 1997.
Godkendelse af en ordning vedr. medarbejderobligationer gælder kun for et  

 år ad gangen og forudsætter, at obligationerne båndlægges i et bestemt dansk  

 pengeinstitut i 5 år.
Båndlæggelsen regnes fra og med udløbet af det  

 kalenderår, hvori obligationerne erhverves.
Om båndlæggelsen gælder  

 tilsvarende regler som for medarbejderaktier, se A.B.1.10.1.
For at opnå godkendelse af en medarbejderobligationsordning, skal adgangen  

 til at erhverve obligationer stå åben for alle ansatte i virksomheden, og  

 således at ingen gruppe af ansatte bliver særligt favoriseret.
Begrænsninger  

 fastsat efter almene kriterier kan anerkendes, jf. vedrørende  

 medarbejderaktier i A.B.1.10.1.
 Til ansatte i selskaber kan også medregnes ansatte i datterselskaber og  

 datter-datterselskaber.
Med ansøgningen må følge udkast til de pågældende obligationer samt  

 oplysning om, til hvem obligationerne agtes udstedt, personnummer, adresse og  

 stilling i virksomheden samt størrelsen af det obligationsbeløb, som agtes  

 tillagt hver af de på fortegnelsen opførte personer.
Endvidere må der  

 indsendes oplysning om aflønningen i det sidst forløbne regnskabsår for de på  

 fortegnelsen opførte personer, og så vidt muligt om tidspunktet for de  

 pågældendes ansættelse i virksomheden.
 Ifølge en vejledende praksis kan værdien af de tildelte  

 medarbejderobligationer incl. afgiften ikke overstige 10 pct. af den enkelte  

 medarbejders årsløn.
Værdiansættelsen Kursfastsættelsen af obligationerne foretages efter reglerne i skm. cirk.  

 nr. 181 af 1. dec. 1995 om ophævelse af LOSI m.v. og ændring af forskellige  

 skattelove og konkursloven, pkt. 2.2, og beregnes af Told- og Skattestyrelsen.
 De i KGL fastsatte mindstekrav til pålydende rente på  

 udstedelsestidspunktet gælder også for medarbejderobligationer.
 Opfylder obligationen ikke mindstekravet, skal en eventuel kursgevinst  

 beskattes efter reglerne i KGL.
A.B.1.11 Konvertible obligationer og warrants Ligningsrådet har vedtaget, at lønaccessorier i form af medarbejderes  

 erhvervelse af konvertible obligationer fra det selskab, hvori de er ansat,  

 skal indkomstbeskattes på erhvervelsestidspunktet, jf.
SL § 4, Skat  

 1990.7.554-557 (TfS 1990,333 og 334). Dette gælder uanset at udnyttelsen af  

 den konvertible obligation er suspensivt betinget af f.eks.  

 ansættelsesforholdets fortsatte beståen, jf.
Told-Skat Nyt 1992.2.53 (TfS  

 1992,62).
 Vederlagsfri tildeling af warrants som lønaccessorium til medarbejdere  

 skal indkomstbeskattes hos medarbejderen på erhvervelsestidspunktet.
Vedrørende værdiansættelse af warrants se TfS 1995,197 og 242 (LR). Af  

 afgørelsen fremgår bl.a. følgende: "Ved værdiansættelsen af de  

 pågældende warrants bør der efter LR's opfattelse - idet der ikke er forelagt  

 rådet holdepunkter for en anden beregningsmetode - lægges særlig vægt på  

 exerciseprisen i forhold til aktiernes markedskurs på tildelingstidspunktet,  

 warrantens løbetid og det på værdiansættelsestidspunktet aktuelle  

 lånerenteniveau efter skat." I en BF, som LSR har tiltrådt, ansås betingelserne for tildeling af  

 warrants til medarbejderne for at være af en sådan suspensiv karakter, at der  

 ikke forelå nogen endelig retserhvervelse forud for det tidspunkt, hvor det  

 kunne konstateres, at de suspensive betingelser var opfyldt.
Beskatningstidspunktet var således udskudt og værdien af de tildelte  

 warrants skulle først opgøres og beskattes jf.
SL § 4 når den endelige  

 retserhvervelse forelå, jf.
Told-Skat Nyt 1993.13.644 (TfS 1993,332). I  

 øvrigt henvises til LVS afsnit S.G.
 A.B.1.12 Køberetter mv.
Lønaccessorier i form af køberetter beskattes som løn, jf.
LL § 16 i det  

 indkomstår, hvori køberetten erhverves og værdiansættes til rettens kurs på  

 tildelingstidspunktet.
 *Med virkning fra og med den 1. jan. 1997 er køberetter til aktier ikke  

 omfattet af KGL, jf. § 30, stk. 1, jf. dog stk. 3, i lov nr. 439 af 10. jun.  

 1997.
 Det betyder, at efterfølgende fortjeneste eller tab er omfattet af ABL.  

 Ifølge KGL § 30, stk. 3, er det dog en betingelse for at køberetten omfattes  

 af ABL, at køberetten kun kan opfyldes ved levering, og at levering rent  

 faktisk finder sted samt at køberettens parter forbliver de samme.
Ifølge KGL § 43, stk. 2, skal der for så vidt angår køberetter, der  

 tidligere var omfattet af KGL § 8 C, men som med virkning fra og med 1. jan.  

 1997 ikke omfattes af KGL, foretages en opgørelse af gevinst og tab pr. 31.  

 dec. 1996. Ved senere salg af de aktier, som fremkommer ved udnyttelse af  

 køberetten, er differencen mellem salgssummen og indgangsværdien opgjort pr.  

 31. dec. 1996 omfattet af ABL. * A.B.2 Indkomstforhold for specielle grupper Dette afsnit indeholder en redegørelse for visse indkomstforhold - såvel  

 skattepligtige som skattefri indkomster - for specielle grupper.
Med hensyn  

 til de generelle regler for skattefri rejse- og befordringsgodtgørelse  

 henvises til afsnit A.B.1.7.1 og 2.
A.B.2.1 Boreplatforme Personer, der arbejder på boreplatforme er ikke omfattet af reglerne om  

 skattefri rejse- og befordringsgodtgørelse, idet disse ikke kan anses for at  

 være på »rejse« jf.
LL § 9, stk. 5.
 Værdien af fri kost skal medregnes til indkomsten med * 50 kr. pr. dag.
 Offshore-tillæg skal medregnes til den personlige indkomst.
A.B.2.2 Børnedagpleje Vederlag, der ydes for børnedagpleje, skal medregnes ved opgørelsen af  

 dagplejerens personlige indkomst, medens udgifterne ved plejen kan fratrækkes  

 ved opgørelsen af den skattepligtige indkomst, jf. afsnit A.F.2.2 om fradrag.
Uden for den kommunale dagplejeordning kan det sociale udvalg yde hel  

 eller delvis betaling for dagpleje i »private, ikke-anerkendte  

 dagplejeforhold«, der er etableret af barnets forældre på eget  

 initiativ.
Det sociale udvalg yder 1/1, 3/5 eller 2/5 af betalingen for  

 dagplejen, og beløbet udbetales direkte til dagplejeren.
Dagplejeindtægten er  

 i disse tilfælde B-indkomst, og der vil fra det sociale udvalg fremkomme  

 oplysningssedler vedrørende udbetalingerne med angivelse af, hvilken andel af  

 betalingen til dagplejeren ydelsen udgør.
Tilskud til privat børnedagpleje, der udbetales til forældrene som led i  

 en kommunal forsøgsordning er skattefrit for forældrene , jf.
LL § 7, litra  

 j.
 Beløbet er sammen med eventuel supplerende egenbetaling skattepligtig for  

 børnepasseren.
 Vedrørende døgnplejevederlag henvises til A.B.4.6.
 A.B.2.3 Diakonisser m.fl.
 Diakonisser, der som led i ansættelsesvilkårene modtager frit ophold,  

 beskattes af værdien heraf med * 23.600 kr. i 1997.
 Ifølge Skattedepartementets afgørelse kan den hidtidige praksis, hvorefter  

 diakonisser alene er blevet beskattet af kost og logi samt personlige  

 fornødenheder, videreføres for så vidt angår diakonisser, der kun modtager  

 den nævnte indkomst fra Diakonissestiftelsen.
For diakonisser, der har indkomst i øvrigt, som helt eller delvis afgives  

 til Diakonissestiftelsen, gælder derimod LL § 12 om begrænsning af  

 fradragsretten, se A.F.4.4.1.
Tilsvarende gælder Sct.
Lukas Stiftelsens søstre.
 Godtgørelse for udtræden af Diakonissestiftelsen anses for omfattet af LL  

 § 7 O.
A.B.2.4 Europaparlamentet Efter lov nr. 225 af 31. maj 1979 tilkommer der de danske repræsentanter i Europa-Parlamentet et vederlag, der svarer til folketingsmedlemmers  

 grundvederlag.
Vederlaget medregnes til indkomsten.
Herudover dækker Europa-Parlamentet forskellige udgifter efter det af Parlamentet fastsatte »Regulativ om omkostningsgodtgørelse og  

 godtgørelser til medlemmer af Europa-Parlamentet«.
 1. Dagpenge og rejseudgifter til parlamentet: Beløbene anses som § 5 d  

 ydelser.
 2. Rejseudgifter til andre lande: Beløbene anses som § 5 d ydelser.
 3. Omkostningstillæg, der bl.a. skal dække rejseudgifter i eget land:
 Beløbene er skattefri.
 4. Sekretariatsgodtgørelse: Godtgørelsen er skattefri.
 Medlemmer af Europa-Parlamentet anses ikke indeholdelsespligtige i henhold  

 til kildeskatteloven vedrørende eventuel udbetalt sekretærløn, som godtgøres  

 af Parlamentet.
Den af Parlamentet ydede præmie til livsforsikring skal i medfør af PBL §  

 56, stk. 1, medregnes til den personlige indkomst.
Den af Parlamentet ydede  

 præmie til ulykkesforsikring medregnes til indkomsten .
A.B.2.5 Fagforeningsfunktionærer Til fagforbundenes funktionærer og tillidsmænd (fagforbundenes ansatte og  

 formænd, kasserere og andre bestyrelsesmedlemmer, sikkerhedsrepræsentanter og  

 tillidsmænd på de enkelte arbejdspladser) kan der udbetales skattefri rejse-  

 og befordringsgodtgørelser efter LL § 9, stk. 5, 2. pkt., respektiv LL § 9,  

 stk. 6 jf. * TSS-cirk.1996-31 og TSS-cirk. 1997-20 jf.
TSS-cirk.1995-19*,  

 hvis betingelserne herfor er opfyldt, se herom A.B.1.7.2.
 Til de pågældende kan der for mødedage uden overnatning udbetales  

 godtgørelse med følgende satser:
 Satserne for hel- og halvdagsmøder kan udbetales, når mødet afholdes mere  

 end 8 km fra arbejdsstedet, og under forudsætning af, at udearbejdet  

 (mødedage) beslaglægger mindre end 50 pct. af arbejdstiden.
 Såfremt de pågældende ikke får udbetalt godtgørelse, men betingelserne  

 herfor er opfyldt, vil de i stedet kunne foretage fradrag i den  

 skattepligtige indkomst, se A.F.2.3.
Når der på rejser eller møder modtages fri fortæring, kan der ikke  

 udbetales skattefri godtgørelse.
Såfremt der modtages delvis fri fortæring,  

 reduceres godtgørelsen.
Se herom under A.B.1.7.2.
 Mødesatserne 75/150 kr. kan ikke benyttes ved møder med overnatning og  

 heller ikke for tilsluttende rejsedag.
Udbetaling af skattefri godtgørelse kan eventuelt ske i form af modregning  

 i løn.
Vedrørende fremgangsmåden henvises til A.B.1.7.2.
A.B.2.6 Folketinget I henhold til lov om valg til folketinget oppebærer folketingsmedlemmer et  

 grundvederlag samt et omkostningstillæg.
Grundvederlaget skal medregnes til  

 den personlige indkomst, hvorimod omkostningstillægget er skattefrit.
 Et eftervederlag til et udtrådt medlem af tinget beskattes som almindelig  

 indkomst, jf. lsr. 1982.154.
Privat ydet bidrag til en kandidat uden for partierne eller til en bestemt  

 politiker inden for et parti er personlig indkomst for den pågældende efter  

 SL § 4, jf.
PSL § 3, jf.
TfS 1995. 620 og * TfS 1997. 553 og 554 *. Der  

 henvises iøvrigt til A.B.7.1.1.
A.B.2.7 Handelsrejsende Der kan udbetales skattefri godtgørelse til personer med udelukkende  

 salgsopsøgende arbejde, som erhvervsmæssigt har mindst 100 rejsedage årligt,  

 hvor de kører mindst 100 km. pr. dag, se *TSS-cirk.1996-31 og TSS-cirk.  

 1997-20 jf.
TSS-cirk. 1995-19 * samt TOLD-SKAT Nyt 1992.10.297 (TfS  

 1992,293).
 Ved tiltræden eller ophør af stilling i løbet af året reduceres kravet om  

 100 rejsedage forholdsmæssigt.
 Personer, der er ansat til at demonstrere varer med evt. samtidig salg  

 samt personer, der medbringer varer til samtidig salg, omfattes ikke af  

 reglerne.
 Godtgørelsen kan kun gives for dage, hvor den erhvervsmæssige kørsel har  

 udgjort mindst 100 km.
Udelukkende salgsopsøgende arbejde Dyrlæger ansat i landbrugets veterinære konsulenttjeneste kunne ifølge en  

 bindende forhåndsbesked fra Ligningsrådet ikke anvende reglerne, idet de ikke  

 havde udelukkende salgsopsøgende arbejde.
Rejsedage uden overnatning Til personer, der opfylder samtlige betingelser, og som ikke under rejsen  

 modtager hel eller delvis fri fortæring eller godtgørelse af udgiften, kan  

 der udbetales skattefri godtgørelse med *50 kr. pr. dag.
Beløbet dækker  

 merudgifter til kost og samt udgifter til telefon, porto, smårepræsentation  

 mv.
Rejse med overnatning Ved rejser med overnatning gælder de af Ligningsrådet fastsatte  

 almindelige regler for rejser, *TSS-cirk.1996-31 og TSS-cirk. 1997-20 jf.  

 TSS-cirk. 1995-19* se herom afsnit A.B.1.7.2.
 En assurandør, der havde det meste af landet som rejseområde, blev anset  

 for berettiget til fradrag efter reglerne for handelsrejsende, Skat  

 1989.7.534 (TfS 1989. 406).
 Landsskatteretten har anset en lægebesøger, ansat i et medicinalfirma, for  

 berettiget til fradrag efter reglerne om handelsrejsende, selv om hun på  

 grund af de særlige regler for salg af lægemidler ikke kunne optage ordrer.
 Landsskatteretten lagde vægt på, at hun havde et betydeligt rejseområde,  

 der medførte overnatning i et vist omfang, Skat 1989.7.534 (TfS 1989. 402).
 Om evt. fradrag se A.F.2.5.
A.B.2.8 Godtgørelse til ulønnede medhjælpere mv. eller ulønnede  

 bestyrelsesmedlemmer i foreninger Foreninger kan efter LL § 7 M udbetale skattefri godtgørelser til ulønnede  

 bestyrelsesmedlemmer eller til frivillige, ulønnede medhjælpere, der yder  

 bistand som led i foreningens skattefri virksomhed.
Skattefriheden er  

 betinget af, at godtgørelsen udbetales til dækning af udgifter, som  

 modtageren afholder på foreningens vegne, samt at godtgørelsen ikke  

 overstiger satser, der fastsættes af Ligningsrådet.
 Begrebet medhjælpere omfatter bl.a. bestyrelsesmedlemmer, trænere,  

 instruktører og kampdommere.
Foreningens medlemmer og forældre til foreningens medlemmer anses kun for  

 medhjælpere for foreningen i det omfang, de udfører arbejde for foreningen.  

 Medlemmers udførelse af aktiviteter, der er en naturlig del af medlemskabet,  

 f.x. at foretage transport til træning, anses ikke for omfattet af  

 bestemmelsen.
Det skyldes, at transporten til træning antages at ske i  

 medlemmets interesse, da deltagelse i træningen jo netop er formålet med  

 medlemskabet.
For så vidt angår lønnede medhjælpere i foreningerne vil der typisk være  

 tale om trænere og ledere.
Deres vederlag skal behandles efter de almindelige  

 regler for lønindkomst.
Foreningen kan udbetale skattefrie godtgørelser til  

 ansatte lønmodtagere og lønnede medhjælpere efter de sædvanlige regler, i LL  

 § 9 stk. 5 og 6, jf. * TSS-cirk.1996-31 og TSS-cirk. 1997-20 jf.
TSS-cirk.  

 1995-19 * .
For ulønnede medhjælpere m.v. har Ligningsrådet fastsat følgende regler,  

 jf.
TSS-cirk. 1994-1 af 2. feb. 1994.
Befordring Der kan udbetales godtgørelse til dækning af udgifter til befordring i  

 egen bil med Ligningsrådets satser for erhvervsmæssig kørsel, jf.
LL § 9,  

 stk. 5.
 Begrænsningen i LL § 9 B finder ikke anvendelse.
Rejse Der kan udbetales godtgørelse til dækning af rejseudgifter efter  

 Ligningsrådets regler og satser herfor, jf.
LL § 9, stk. 5.
Telefon Der kan udbetales godtgørelse til dækning af udgifter til telefonsamtaler  

 med indtil 800 kr. pr. år.
Andre udgifter Der kan udbetales godtgørelse til dækning af andre udokumenterede  

 udgifter:
 Til administrative omkostninger, f.eks. kontorartikler, porto og møder kan  

 der udbetales indtil 600 kr. pr. år.
 Til køb, vask og vedligeholdelse af særlig beklædning(f.eks. sportstøj) og  

 lign. kan der udbetales indtil 1.000 kr. pr. år.
 Til idrætsdommere kan der istedet udbetales en skattefri  

 omkostningsgodtgørelse på op til 100 kr. pr. kamp dog højst 200 kr. pr.  

 idrætsarrangement.
 Betingelser for udbetaling af godtgørelse mv.
Udbetales godtgørelse med beløb, der overstiger de nævnte satser, bliver  

 alle godtgørelser, der er udbetalt til den pågældende, skattepligtige.
De  

 almindelige regler om indeholdelse af A-skat, arbejdsmarkedsbidrag og  

 oplysningspligt vil herefter være gældende.
 Foreningen kan istedet for udbetaling af godtgørelse efter ovenstående  

 satser vælge at godtgøre udgifterne efter dokumentation af et regningsbeløb.
Der kan ikke for et indkomstår skattefrit udbetales godtgørelse samtidig  

 med, at udgifter refunderes efter regning.
Dette princip gælder for hver af  

 de anførte udgiftstyper for sig.
Særligt forsåvidt angår idrætsfolk Idrætsudøvere kan ikke anses som medhjælpere, da de udgør foreningen.
Det  

 betyder, at idrætsudøvere ikke kan få udbetalt skattefri  

 omkostningsgodtgørelse for befordrings- eller rejseudgifter, som de afholder  

 i forbindelse med deltagelse i træning eller andre foreningsaktiviteter.  

 Befordringsgodtgørelse for kørsel af foreningens medlemmer til udekampe vil  

 dog være skattefri.
 Ligeledes kan de ikke få dækket udgifter til vask og indkøb af tøj mv.
Kun hvis der udføres arbejde, der omfattes af LL § 7 M, kan der udbetales  

 skattefri omkostningsgodtgørelse.
Foreningen kan istedet refundere udgifter,  

 efter dokumentation af et regningsbeløb, hvor en person har afholdt udgifter  

 på foreningens vegne.
Værdien af pokaler og medaljer er skattefri.
Kontante præmier,  

 præmiechecks og værdien af præmier i form af varer er skattepligtige.
Helt  

 ubetydelige præmier - f.x. "fodercheks"på 10-30 kr. til børn og  

 unge ved ridestævner - kan der bortses fra ved indkomstopgørelsen.
 Fritidsbeskæftigelse som idrætsudøver, kan anses som hobbyvirksomhed.
Indkomsten opgøres i så faldt efter nettoindkomstprincippet i SL § 4-6,  

 dvs at udgifterne i forbindelse idrætsudøvelsen fragå i de opnåede  

 skattepligtige indtægter vedrørende idrætsudøvelsen.
Et eventuelt overskud  

 beskattet som personlig indkomst, medens et eventuel underskud betragtes som  

 en ikke fra-dragsberettiget privatudgift.
Se nærmere om sondringen mellem  

 hobbyvirksomhed og erhvervsmæssig virksomhed E.A.1.2.
En skatteyders bibeskæftigelse som fodbolddommer ansås for  

 hobbyvirksomhed.
Indtægten herved skulle derfor opgøres efter  

 nettoindkomstprincippet i SL § 4-6. TOLD-SKAT Nyt 1993.13.650 (TfS 1993.  

 320).
Der kan iøvrigt henvises til det informationshæfte om de skattemæssige  

 forhold for idrætsforeninger m.v. som udgives af Danmarks Idræts-Forbund, Dansk Firmaidrætsforbund og Danske Gymnastik- og Idrætsforeninger.
Hæftet hedder SKAT og kan rekvireres hos idrættens organisationer.
Told-  

 og Skattestyrelsen har medvirket ved udarbejdelse af hæftet.
A.B.2.9 Katolske præster og ordenssøstre Ifølge de gældende regler for optagelse og medlemsskab i et katolsk  

 ordenssamfund er katolske præster (ordenspræster) og ordenssøstre (nonner)  

 livsvarigt forpligtede til at afgive al deres indtægt (f.x. lønindtægt,  

 folkepension eller formueudbytte) til ordenssamfundet.
 Efter hidtidig praksis har de pågældende ikke skullet medregne eventuelle  

 indtægter ved indkomstopgørelsen, men alene værdien af fri kost og logi og  

 øvrige personlige fornødenheder, som ordenssamfundet yder.
 Ifølge Skattedepartementets afgørelse kan den beskrevne praksis  

 videreføres for så vidt angår personer, der kun modtager den nævnte indkomst  

 fra ordenssamfundet.
 For ordensmedlemmer, der har indkomst i øvrigt, som de helt eller delvis  

 afgiver til ordenen, gælder derimod LL § 12 (om begrænset fradragsret), se  

 A.F.4.4.1.
 Indtægter som et ordensmedlem har ved arbejde udenfor klosteret og som  

 videregives til klosteret er omfattet af begrænsningen i LL § 12. TfS  

 1995,114. HRD.
 Verdenspræster tilhører ikke ordenssamfundet, hvorfor de ansættes til skat  

 efter de almindelige regler.
 A.B.2.10 Amtsrådsmedlemmer, kommunalbestyrelsesmedlemmer m.fl.
 Ligningsrådets anvisning om telefongodtgørelse er ophævet fra og med 1994.  

 Se nu A.B.1.9.3.
 Kommunalbestyrelsesmedlemmer, der i henhold til lov om kommunernes  

 styrelse, modtager godtgørelse til dækning af udgifter til børnepasning i  

 forbindelse med deltagelse i møder, skal medregne godtgørelsen ved opgørelsen  

 af den personlige indkomst, og udgifterne til børnepasningen kan ikke  

 fratrækkes.
A.B.2.11 Lastbilchauffører * Til langturschauffører, der er lønmodtagere, kan der for perioden 1.  

 jan. 1997 til 30. juni 1997 udbetales 250 kr. pr. hele døgn for ture med  

 kørsel både i Danmark og i udlandet og 200 kr. pr. hele døgn for ture med  

 kørsel udelukkende i Danmark, jf.
TSS-cirk. 1996-31 punkt 5.1.* * Fra 1. juli 1997 kan der til langturschauffører ved rejse med  

 overnatning i Danmark eller i udlandet udbetales 256 kr. pr. hele døgn, jf.  

 LL § 9, stk. 6, som ændret ved lov nr. 452 af 10. juni 1997.* * Der kan endvidere udbetales 1/ 24 af døgnsatsen pr. pågyndt time udover  

 hele døgn.* Såfremt de pågældende ikke får udbetalt godtgørelse, vil de i stedet kunne  

 foretage fradrag i den skattepligtige indkomst, se A.F.2.7.
*Langturschauffører der hidtil har været omfattet af særreglerne i  

 TSS-cirk. 1995-19, punkt 5, kan vælge mellem at anvende reglerne og satserne  

 deri eller de ovennævnte regler.
Der kan dog kun ske udbetaling/ foretages  

 fradrag efter et regelseæt for sammen tur.* Udbetaling af skattefri godtgørelse kan ikke ske i form af modregning i  

 løn, jf.
A.B.1.7.2.
A.B.2.11.1 Selvstændige vognmænd *Selvstændige vognmænd, der på grund af afstanden mellem bopæl og et  

 midlertidigt afbejdssted i udlandet ikke har mulighed for at overnatte på den  

 sædvanlige bopæl, kan for rejser efter den 30. juni 1997 vælge at foretage  

 fradrag efter LL § 9, stk. 6, jf.
LL § 9, stk. 7.* A.B.2.12 Militæret For kontraktsansat personel medregnes værdien af frit kvarter til den  

 personlige indkomst med *325 kr. pr. måned.
Fri beklædning skal ikke  

 medregnes.
Værnepligtige Der kan ydes særlige tillæg til værnepligtige, der gør tjeneste i  

 Søværnets skibe på togt samt under tjeneste på Færøerne og i Grønland.  

 Sådanne tillæg skal medregnes til den personlige indkomst og kan ikke  

 begrunde noget fradrag ved indkomstopgørelsen.
Værnepligtige i forsvaret og civilforsvaret skal ikke medregne gratis  

 naturalydelser og kostpenge oppebåret i den periode, der er fastsat som den  

 første samlede tjenestetid.
Tilsvarende gælder frivilligt personel i den  

 periode, der er fastsat som uddannelsestid, jf.
LL § 7 s.
FN Til militært personel, der er antaget til at stå til rådighed for den  

 permanente danske militære beredskabsstyrke til rådighed for De Forenede  

 Nationer, udbetales et beløb på 1.000 kr.
Dette beløb medregnes til den  

 personlige indkomst i det indkomstår, hvori beløbet kan begæres udbetalt,  

 d.v.s. normalt ved den etårige beredskabsperiodes udløb eller ved udsendelse  

 af beredskabsstyrken.
 Om evt. fradrag, se A.F.2.8.
A.B.2.13 Militærnægtere Naturalydelser og kostpenge der ydes ved aftjening af civil værnepligt, er  

 skattefri i henhold til LL § 7 s.
A.B.2.14 Piloter og stewardesser Indflyvningshonorar, der udbetales til piloter, der foretager  

 indflyvninger af nye luftfartøjer eller luftfartøjer, hvis vitale dele er  

 blevet hovedefterset eller repareret efter havari, er fuldt ud  

 skattepligtige, jf. lsr. 1960.16.
 Faretillæg til personale i statens luftfartstilsyn og flyvetillæg til  

 redningskorpsenes flyvere (og andet personel) skal ligeledes henregnes til  

 den personlige indkomst.
Dagpenge Til flyveselskabernes flyvende personel (piloter, stewardesser og  

 stewarder) kan der enten udbetales skattefrie rejsegodtgørelse med  

 Ligningsrådets almin-delige satser, jf.
TSS-cirk.1996-31, punkt 5.3. og  

 TSS-cirk. 1997-20, punkt 5.3, eller efter særreglerne i TSS-cirk. 1995-19,  

 punkt 5. Vælges særreglerne, kan der for rejse til udlandet (herunder  

 Færøerne og Grønland) med overnatning, ske udbetaling af  

 skattefrirejsegodtgørelse efter Statens /Ligningsrådets satser pr. 1. jan.  

 1988 med tillæg af 30%. Der kan kun ske udbetaling efter et regelsæt for  

 samme tur, jf.
TSS-cirk 1996-31, punkt 7 og TSS-cirk. 1997-20 punkt 6.4.
Værdien af eventuel fri kost på rejse medregnes til indkomsten.
Værdien  

 an-sættes til *50 kr. pr. rejsedag.
 Får de pågældende ikke udbetalt godtgørelse, vil de i stedet kunne  

 foretage fradrag i den skattepligtige indkomst, se A.F.2.11.
A.B.2.15 Turistchauffører Til turistchauffører, der er lønmodtagere, kan der udbetales 150 kr. pr.  

 hele døgn for ture med kørsel både i Danmark og i udlandet og 75 kr. pr. hele  

 døgn for ture med kørsel udelukkende i Danmark, jf.
LL § 9 stk.6, TSS-cirk.  

 1996-31 punkt 5.2 og TSS-cirk.1997-20 punkt 5.2.
* Der kan endvidere udbetales 1/ 24 af døgnsatsen pr. pågyndt time udover  

 hele døgn.* *Turistchauffører der hidtil har været omfattet af særreglerne i TSS-cirk.  

 1995-19, punkt 5, kan vælge mellem at anvende reglerne og satserne deri eller  

 de ovennævnte regler.
Der kan dog kun ske udbetaling/ foretages fradrag efter  

 et regelsæt for samme tur.* Får de pågældende ikke udbetalt godtgørelse, vil de i stedet kunne  

 foretage fradrag i den skattepligtige indkomst, se A.F.2.7.
 Såfremt der ikke udbetales skattefri godtgørelse, eller der udbetales  

 godtgørelse med lavere beløb end de nævnte satser, kan de pågældende i den  

 skattepligtige indkomst foretage fradrag, se A.F.2.15.
 Der kan ikke udbetales skattefri godtgørelse for rejser uden overnatning.
Udbetaling af skattefri godtgørelse kan ikke ske i form af modregning i  

 løn, jf.
A.B.1.7.2.
 A.B.3 Sømænd mv.
A.B.3.1 Fuldt skattepligtige Sømandsskatteordningen ophørte med udgangen af 1988. Fuldt skattepligtige  

 sømænd beskattes derfor nu efter samme principper som andre fuldt  

 skattepligtige.
 Til afløsning af sømandsskatteordningen er der indført en særlig  

 fradragsret for visse sømænd mv., jf. lov om særlige fradrag til sømænd mv.  

 (lov nr. 362 af 1. juli 1988). For sømænd der ikke opfylder denne lovs  

 betingelser gælder samme fradragsregler som for andre fuldt skattepligtige.
 I forbindelse med oprettelse af Dansk Internationalt Skibsregister (DIS)  

 er der indført særlige regler om lempelse af skatten for sømænd ombord på  

 skibe registreret i DIS.
A.B.3.1.1 Lov om særlige fradrag A.B.3.1.1.1 Hvem er berettiget til fradrag Særligt fradrag indrømmes søfarende, der er skattepligtige efter KSL § 1,  

 og som 1) erhverver lønindtægt ved tjeneste om bord på et dansk skib i a) udenrigsfart eller b) nærfart 2) erhverver lønindtægt ved tjeneste om bord på et udenlandsk skib i  

 udenrigsfart 3) erhverver lønindtægt ved tjeneste om bord på fartøjer og  

 installationer, der anvendes i tilknytning til efterforskning og indvinding  

 af kulbrinter uden for dansk søterritorium og dansk kontinentalsokkelområde.
Partredere Personer, der oppebærer lønindtægt ved tjeneste om bord på et af loven  

 omfattet skib, i hvilket de som partredere eller interessenter ejer en andel  

 på højst 10 pct., er ligeledes berettiget til fradrag.
 Er ejerandelen over 10 pct., anses de pågældende i det hele for at drive  

 selvstændig erhvervsvirksomhed, idet såvel hyren som overskud eller underskud  

 vedrørende skibet er afkast af denne virksomhed, og de pågældende er derfor  

 ikke berettiget til det særlige fradrag.
Lønindtægt Fradraget gives i lønindtægt erhvervet ved tjeneste ombord herunder  

 tjeneste i den tid, skibet ligger ved land under bygning, reparation eller  

 midlertidig oplægning.
Lønindtægt er enhver skattepligtig indtægt i penge  

 eller i penges værdi, herunder hyre, lønning eller andet arbejdsvederlag,  

 værdien af fri kost, provision, drikkepenge og lignende, som en sømand  

 erhverver i forbindelse med sit arbejde eller tjeneste ombord.
Hertil  

 henregnes også beløb, der udbetales sømanden under midlertidige ophold i  

 land, samt dagpenge, som rederen udbetaler efter lovgivningen om dagpenge ved  

 sygdom eller fødsel, og bjærgeløn.
Landsskatteretten fandt, at lønnen til en elektrotekniker, hvis arbejde  

 bestod i betjeningen af navigationssystemerne på skibe udrustet til seismiske  

 undersøgelser, blev anset for optjent om bord, idet de udførte arbejdsopgaver  

 var en bestanddel af og indgik som led i skibets almindelige drift.
Uanset,  

 at den pågældende ikke var ansat af rederiet, berettigede den optjente løn  

 til fradrag efter sømandsfradragsloven.
TfS 1996,33.
Lønindtægt der gives fradrag i er før fradrag af beregnet  

 arbejdsmarkedsbidrag.
TfS 1996,873.
Fri kost kostpenge Kostpenge, der udbetales i stedet for fri kost ombord skal medregnes til  

 lønindtægten ombord med det faktisk udbetalte beløb.
Fri kost skal med-regnes  

 til lønindtægten med den af Ligningsrådet fastsatte takst (50 kr. for 1997).
Dansk skib Definitionen på dansk skib fremgår af Fradragslovens § 2. Herefter forstås  

 ved dansk skib et skib, som er registreret med hjemsted her i landet med en  

 bruttoregistertonnage på 100 tons/en bruttotonnage på 100 tons eller derover,  

 som udelukkende anvendes til erhvervsmæssig befordring af personer eller gods  

 eller som bjærgningsfartøj.
Ved LSR kendelse af 24. feb. 1994 TfS 1994,613,  

 er søfolk ombord på Fiskeriministeriets redningsskibe ikke anset omfattet af  

 særlige fradragslove, idet skibets anvendelse til fiskerikontrol og  

 bjergningsopgaver, ikke opfylder betingelserne i § 2 om udelukkende  

 erhvervsmæsig anvendelse.
Kendelsen er *stadsfæstet TfS 1997, 142 ØLD*. Et  

 skib, der er registreret med hjemsted på Færøerne, i Grønland eller i  

 udlandet, sidestilles med et skib, der er registreret med hjemsted her i  

 landet, såfremt det uden besætning overtages til befragtning af dansk rederi  

 (bare boat charter). Et skib, der er registreret med hjemsted her i landet,  

 men som uden besætning overtages til befragtning af et udenlandsk rederi,  

 anses ikke for et dansk skib.
Udenrigsfart Udenrigsfart er dels fart, der overvejende finder sted mellem havne uden  

 for et område, der i Nordsøen begrænses af meridianen 3 * øst og  

 breddeparallellen 61 * nord og i Østersøen af breddeparallellen 58 * nord, og  

 dels fart, der overvejende finder sted mellem havne, der er beliggende inden  

 for det nævnte område, og havne uden for området.
Bjærgningsvirksomhed, der i  

 det væsentligste udøves uden for det nævnte område anses også for  

 udenrigsfart, jf. § 2, nr.2.
 Indre vandveje, såsom indsøer, floder og kanaler henregnes til området,  

 når indsejlingen er sket fra et sted på kystlinjen, der er beliggende inden  

 for området.
Nærfart Som nærfart anses fart eller bjærgningsvirksomhed inden for det ovenfor  

 nævnte område, bortset fra fart med 1) skibe og færger, der sejler i begrænsede fartområder, 2) skibe, der væsentligst sejler på danske indsøer, åer og fjorde, og 3) skibe, der er i stationær virksomhed, herunder havnefart og lignende,  

 eller som ikke har egne fremdrivningsmidler.
 Rutetrafik, hvor sejldistancen fra havn til havn er mindre end 50 sømil,  

 anses for sejlads i begrænset fart.
Hvornår er et skib i udenrigsfart/nærfart I § 1 i Skatteministeriets bekendtgørelse nr. 689 af 14. nov. 1988 om  

 beskatning af sømænd mv. er det med hjemmel i lovens § 6 bestemt, at et af  

 loven omfattet skib skal anses for at være i udenrigsfart 1) i den tid, det er uden for det område, der i Nordsøen begrænses af  

 meridianen 3 * øst og breddeparallellen 61 * nord og i Østersøen af  

 breddeparallellen 58 * nord.
2) indtil udgangen af det døgn, hvor det efter at være kommet inden for  

 området har tilendebragt udlosningen af gods eller afsætningen af passagerer  

 fra steder uden for området, samt 3) fra begyndelsen af det døgn, hvor det inden for området har påbegyndt  

 indladningen af gods eller optagelsen af passagerer til steder uden for  

 området.
 Alle andre af loven omfattede skibe anses for at være i nærfart.
Et af loven omfattet bjærgningsfartøj anses for at være i udenrigsfart 1) i den tid, det uden for de områder, der i Nordsøen begrænses af  

 meridianen 3 * øst og breddeparallellen 61 * nord, og i Østersøen af  

 breddeparallellen 58 * nord, enten udøver bjærgningsvirksomhed eller ligger  

 klar til at afsejle til sådan virksomhed, 2) indtil udgangen af det døgn, hvori det fra bjærgningsvirksomhed uden  

 for området og efter dennes ophør er kommet i havn inden for området, samt 3) fra begyndelsen af det døgn, hvori det på vej til bjærgningsvirksomhed  

 uden for området forlader en havn inden for dette.
 Alle andre af loven omfattede bjærgningsfartøjer anses for at være i  

 nærfart.
 Et skib eller et bjærgningsfartøj, der hidtil har været i nærfart, anses  

 dog først for at være overgået til udenrigsfart, når det i mere end 15 på  

 hinanden følgende døgn har været i udenrigsfart.
 På tilsvarende måde anses et skib eller et bjærgningsfartøj der hidtil har  

 været i udenrigsfart, først for at være overgået i nærfart, når det har været  

 i nærfart i mere end 15 på hinanden følgende døgn.
 Udenlandsk skib mv.
 Ved udenlandsk skib forstås et skib, der ikke kan anses for et dansk skib,  

 sådan som dansk skib er defineret, men som i øvrigt opfylder de samme  

 betingelser med hensyn til tonnage og anvendelse som et dansk skib.
 Fuldt skattepligtige sømænd på udenlandske skibe er alene berettiget til  

 fradrag, hvis det pågældende skib sejler i udenrigsfart.
A.B.3.1.1.2 Beregning af fradrag Fradraget udgør dels et fast beløbsfradrag, dels et procentfradrag.
Det  

 faste fradrag er størrelsesmæssigt fastsat under hensyn til, om sømanden gør  

 tjeneste om bord på et skib, der sejler i udenrigsfart, eller om bord på et  

 skib, der sejler i nærfart.
For sømænd mv., der gør tjeneste om bord på danske skibe i udenrigsfart,  

 udgør det faste beløbsfradrag for et helt indkomstår 23.000 kr.
Hertil lægges  

 et procentfradrag, der beregnet på grundlag af helårsindtægten udgør 15 pct.  

 af den del af lønindtægten ombord, der ikke overstiger 130.000 kr., og 8 pct.  

 af den overskydende del af lønindtægten.
Har den pågældende sømand kun  

 lønindtægt ombord i en del af indkomståret, nedsættes både 23.000 kr.'s  

 fradraget og det beregnede procentfradrag forholdsmæssigt.
Procentfradraget  

 kan for hvert indkomstår højst beregnes af en lønindtægt, der omregnet til  

 helårsindtægt udgør 310.000 kr.inden arbejdsmarkedsbidrag.
Det samlede årlige  

 fradrag kan således højst udgøre 56.900 kr.
 For sømænd mv., der gør tjeneste om bord på danske skibe i nærfart,  

 nedsættes det faste beløbsfradrag fra de nævnte 23.000 kr. til 8.000 kr.,  

 medens procentfradraget er det samme.
Har den pågældende sømand haft lønindtægt om bord på f.eks. såvel danske  

 skibe i udenrigsfart som danske skibe i nærfart, nedsættes det faste  

 beløbsfradrag på henholdsvis 23.000 kr. og 8.000 kr. forholdsmæssigt under  

 hensyn til den tid, sømanden har haft lønindtægt om bord på skibene i  

 henholdsvis udenrigsfart og nærfart.
Procentfradraget kan beregnes under  

 ét af lønindtægten om bord på skibene i udenrigsfart og nærfart.
 Sømænd mv. om bord på udenlandske skibe i udenrigsfart samt personer, der  

 gør tjeneste om bord på fartøjer og installationer, der anvendes i  

 tilknytning til off-shore virksomhed på kulbrinteområdet i udlandet, får  

 beregnet fradrag efter samme regler som sømænd om bord på danske skibe i  

 udenrigsfart.
 I § 2 i bekendtgørelse om beskatning af sømænd mv. (bek. nr. 689 af 14.  

 nov. 1988), er det med hjemmel i lovens § 6 bestemt, at der i den tid, hvor  

 en sømand, der er ansat til tjeneste ombord, afvikler lov- eller  

 kontraktsmæssig ferie eller frihed med løn, beregnes fradrag i medfør af  

 lovens § 3, efter reglerne for udenrigsfart, såfremt den pågældende,  

 umiddelbart før afviklingen påbegyndtes, gjorde tjeneste om bord på et skib i  

 udenrigsfart.
 I andre tilfælde beregnes fradraget efter reglerne for nærfart.
Har en sømand i løbet af indkomståret erhvervet lønindtægt såvel om bord  

 på et skib, der er registreret i Dansk Internationalt Skibsregister, som  

 ombord på et skib, der er registreret i det almindelige skibsregister, skal  

 der ske en forholdsmæssig fordeling af såvel det faste beløbsfradrag som af  

 procentfradraget.
Det faste beløbsfradrag fordeles under hensyn til den tid,  

 sømanden har haft lønindtægt om bord på skibene.
Procentfradraget fordeles  

 under hensyn til lønindtægten om bord på skibene.
Særligt fradrag/ fradragsret for udgifter En sømand, der vælger at foretage fradrag efter bestemmelserne i lovens §  

 3, kan ikke samtidig fradrage udgifter, der er afholdt i forbindelse med  

 erhvervelsen af lønindtægten ombord.
Det drejer sig om udgifter, som omfattet  

 af LL § 9, stk. 1, (fradrag for udgifter i forbindelse med udførelsen af det  

 indtægtsgivende arbejde i det omfang, de samlede fradragsberettigede udgifter  

 i 1997 overstiger 3.900 kr.), §§ 9 B-9 D (befordringsfradrag) og § 13  

 (fradrag for udgifter til kontingenter til faglige sammenslutninger) samt om  

 fradrag for udgifter til arbejdsløshedsforsikring efter § 49, stk. 1, i PL,  

 jf. lovens § 4.
 Vælger den skattepligtige ved opgørelsen af indkomsten ombord at foretage  

 fradrag efter lovens § 3, skal der således ikke ske reduktion efter LL § 9,  

 stk. 1, ved opgørelsen af fradraget.
 Overtid mv.
Tilgodehavende overtidstimer, fridøgns- og weekendtimer, ferie med løn  

 mv., der i henhold til kontrakt, overenskomst eller anden aftale skal henstå  

 i rederiet til senere afspadsering, anses normalt først for indtjent, når  

 afspadsering finder sted, eller kontant godtgørelse finder sted.  

 Beskatningstidspunktet forrykkes således i disse situationer normalt til  

 afspadseringstidspunktet/godtgørelsestidspunktet.
Der skal imidlertid, når en  

 sømand mv. under ansættelsesforholdet til rederiet overgår fra tjeneste om  

 bord på et skib, der er registreret i det almindelige skibsregister, til at  

 gøre tjeneste om bord på et skib, der er registreret i Dansk Internationalt  

 Skibsregister, eller omvendt, foretages en opgørelse og beskatning af  

 sømandens tilgodehavende af ferie/frihed.
 Der skal endvidere ske opgørelse og beskatning af sømandens tilgodehavende  

 af ferie/frihed ved sømandens udtræden af rederiets tjeneste.
A.B.3.1.1.3 Dispensationsmulighed Rederierne kan anmode om at skibe, der ikke opfylder betingelserne med  

 hensyn til enten tonnagemål eller den erhvervsmæssige anvendelse som nævnt i  

 lovens § 2, nr. 1, bliver inddraget under fradragsordningen.
 Ansøgningerne behandles af Told- og Skatteregion København 3, (Nordvest).
A.B.3.1.2 Dansk Internationalt Skibsregister (DIS) Fuldt skattepligtige sømænd, som gør tjeneste om bord på danske skibe, der  

 er registreret i Dansk Internationalt Skibsregister, skal opgøre deres  

 skattepligtige indkomst efter de samme regler som andre fuldt skattepligtige  

 sømænd.
Ifølge LL § 33 C nedsættes den samlede indkomstskat af DIS-indkomsten med  

 det beløb, der forholdsmæssigt falder på denne lønindkomst.
Blandt andet af  

 hensyn til personer, der alene har indkomst erhvervet ved tjeneste om bord på  

 danske skibe registreret i DIS, omregnes indkomstmodtagerens fradrag til et  

 individuelt kompensationstillæg, der udbetales sammen med lønindkomsten.
Lønindkomsten ved tjeneste om bord på danske skibe, der er registreret i DIS, opgøres derfor som indtægten ombord inkl. eventuelle  

 kompensationstillæg med fradrag af de udgifter, der er afholdt i forbindelse  

 med tjenesten ombord, eller - såfremt den skattepligtige vælger det særlige  

 fradrag til sømænd mv. - den del af det særlige fradrag, der kan henføres til  

 tjenesten ombord.
 Som følge af fartbegrænsningerne i Lov om Dansk Internationalt  

 Skibsregister vil skibe, der er registreret i dette register normalt sejle i  

 udenrigsfart i den i Lov om særlige fradrag til sømænd mv. § 2, nr. 2,  

 angivne forstand.
Registrering i DIS afskærer ikke udlejning til udenlandske redere.
Det er  

 derfor bestemt, at spørgsmålet om, hvorvidt skibet er et dansk skib afgøres  

 efter reglerne i Lov om særlige fradrag til sømænd mv.
Det er ikke alle skibe der er registreret i DIS der opfylder betingelserne  

 for at kunne anses for at være "danske skibe" efter reglerne i Lov  

 om særlige fradrag til sømænd mv.
Både skibe med mindre tonnage og anden  

 anvendelse kan opnå registrering i DIS.
Søfolk på disse skibe er ikke  

 berettiget til lempelse efter LL § 33 C.
Der kan ikke indrømmes lempelse efter LL § 33 C i indkomsten for  

 lønindkomst optjent for arbejde på en boreplatform, registreret i DIS, idet  

 boreplatforme efter reglerne i Lov om særlige fradrag til sømænd mv. § 2, nr.  

 1, ikke var skibe.
TfS 1995,136 LSR.
A-indkomst Lønindkomst, der fra og med den 1. jan. 1991 erhverves, ved tjeneste om  

 bord på et dansk skib, der er registreret i DIS, anses for A-indkomst.
Der  

 skal dog ikke ske indeholdelse af A-skat, jf.
KSL bek. § 25, stk. 1.
 A-indkomst er skattepligtig på udbetalingstidspunktet.
 En evt. regulering at tidligere års kompensationstillæg skal dog påvirke  

 indkomstopgørelsen på følgende måde:
 En samlet regulering der medfører en yderligere udbetaling af  

 kompensationstillæg, skal altid medregnes ved indkomstopgørelsen for året  

 efter optjeningsåret.
 En samlet regulering der medfører en tilbagebetaling af tidligere udbetalt  

 kompensationstillæg, skal altid modregnes ved indkomstopgørelsen i  

 optjeningsåret.
Erstatningshyre Erstatningshyre betragtes som et lønaccessorium omfattet af  

 A-indkomstbegrebet i KSL § 43, stk. 2.
Det skal dog påpeges, at der ikke kan indrømmes lempelse i henhold til LL  

 § 33C, da denne bestemmelse alene omfatter løbende indtægt for tjeneste  

 ombord på DIS-skibe.
Erstatningshyre skal beskattes efter bestemmelserne i LL  

 § 7 O. (Se TOLD-SKAT Nyt 1992.13.388 - (TfS 1992,347)).
A.B.3.2 Begrænset skattepligtige Begrænset skattepligtige søfarende beskattes som udgangspunkt på samme  

 måde som andre skattepligtige lønmodtagere.
Antalsmæssigt bliver  

 udgangspunktet dog undtagelsen, idet begrænset skattepligtige på danske  

 skibe, der er registreret i det almindelige skibsregister, og som sejler i  

 udenrigsfart eller nærfart, beskattes med 30 pct. af bruttoindtægten, og idet  

 begrænset skattepligtige på danske DIS-skibe er fritaget for beskatning.
A.B.3.2.1 Skibe inden for dansk område Efter KSL § 2, stk. 1, litra a, er der bergrænset skattepligt til Danmark  

 af lønindtægt, som udenlandske søfarende indtjener om bord på skibe, der  

 bevæger sig inden for dansk område, såfremt lønindtægten hidrører fra en  

 arbejdsgiver med hjemting i Danmark.
Dette gælder uanset skibets  

 nationalitet.
A.B.3.2.2 Skibe med hjemsted i Danmark Endvidere er der i henhold til KSL § 2, stk. 1, litra j, begrænset  

 skattepligt for lønindkomst erhvervet om bord på skibe med hjemsted her i  

 landet.
Dette gælder uanset hvor skibet er i fart.
A.B.3.2.3 30 pct. bruttobeskatning For begrænset skattepligtige sømænd om bord på danske skibe i udenrigsfart  

 eller nærfart, jf.
Lov om særlige fradrag til sømænd mv., anses  

 indkomstskattepligten for endelig opfyldt ved indeholdelse af en kildeskat på  

 30 pct. af bruttoindkomsten ombord, jf.
KSL § 48 C, stk. 1.
A.B.3.2.3.1 DIS-skibe I KSL bek. § 47, stk. 1 er det bestemt, at kildeskatten på 30 pct. i  

 henhold til KSL § 48 C, stk. 1, ikke svares af indkomst om bord på danske  

 skibe, der er registreret i DIS.
A.B.3.2.3.2 Hong-Kong sømænd I § 47, stk. 2 i KSL bek. er det med hjemmel i KSL § 48 C, stk. 3,  

 bestemt, at der ikke skal svares skat i henhold til § 48 C, stk. 1, af  

 personer, der ansættes på de særlige som Hong-Kong betingelser betegnede  

 forhyringsvilkår, under sejlads inden for et område, der mod vest begrænses  

 af meridianen 30* øst, mod nord indtil meridianen 110* øst af  

 breddeparallellen 32* nord, dog i Det røde Hav ikke nord for Port Said, samt  

 mod øst af meridianen 180* øst.
 A.B.4 Indtægter, der træder i stedet for erhvervsindtægter mv.
En person, der ikke er i erhverv, modtager almindeligvis andre ydelser til  

 sit underhold.
Disse ydelser er som udgangspunkt skattepligtige, medmindre  

 der er truffet bestemmelse om skattefrihed.
A.B.4.1 Arbejdsløshedsdagpenge og sygedagpenge Arbejdsløshedsdagpenge, strejke- og lockoutunderstøttelse, samt ydelser  

 fra faglige sammenslutninger o.l. er indkomstskattepligtige, jf.
SL § 4,  

 litra c og LL § 13. Det samme gælder sygeløn og sygedagpenge samt eventuelle  

 dagpenge i tilfælde af tilskadekomst eller ulykke.
Ifølge § 13 i lov om arbejdsformidling og arbejdsløshedsforsikring kan  

 arbejdsformidlingen yde »mobilitetsfremmende ydelser«.
Reglerne  

 omfatter rejsehjælp, flyttehjælp, tilskud til merudgifter ved dobbelt  

 husførelse, bolighjælp, starthjælp og etableringshjælp.
Alle disse ydelser er  

 indkomstskattepligtige, og begrunder ikke i sig selv noget fradrag i  

 indkomsten, jf. skd. 66.257 og lsr. 1983.161.
A.B.4.2 Andre offentlige understøttelser A.B.4.2.1 Sociale ydelser Kontanthjælp, der udbetales med hjemmel i bistandslovens § 37 er  

 skattepligtig, og skal medtages i den personlige indkomst.
Dette gælder også  

 selv om kontanthjælp er gjort tilbagebetalingspligtig efter reglerne i  

 bistandsloven.
 Underskud fra tidligere år kan fremføres efter de almindelige regler i PSL  

 § 13, se også specielt vedrørende indkomstår før kontanthjælpens  

 bruttoficering, TfS 1994, 267.
 Der kan fortsat udbetales skattefri ydelser efter LL § 7, litra j, hvis  

 ydelsen udbetales i henhold til:
1) bistandsloven og det sker til dækning af nærmere bestemt ydelse for  

 modtageren, fx sygebehandling, medicin, tandlægebehandling o.l.
Også tilskud  

 til pasning af børn efter bistandslovens § 63 a og til hjemmehjælp efter § 59  

 er skattetfri for forældrene/modtageren.
For den der udfører  

 pasningen/hjemmehjælpen er beløbet skattepligtigt.
 Hvis fx ægtefællen udfører hjemmehjælpen, er denne skattepligtig af  

 ydelsen(TfS 1997, 237). Se også A.B.2.2.
 2) bistandslovens § 37 a.
 3) bistandslovens § 47 a.
 4) anden lovgivning, når der i loven henvises til bistandsloven, og når  

 støtten opgøres på grundlag af beregninger efter bistandslovens § 37 a.
 Af andre lovbestemte ydelser, som er skattefri, kan nævnes ydelser efter  

 LL § 7 litra p og ø, samt LL § 7 F.
Børnefamilieydelse Børnefamilieydelse er skattefri, se nærmere lovbekendtgørelse nr. 791 af  

 1. okt. 1995 (børnefamilieydelse) samt cirk. nr. 148 af 17. dec. 1986.
 A.B.4.2.2 Uddannelseshjælp Omskoling o.l.
 Der kan ydes støtte, normalt i form af godtgørelse for tab af indtægter,  

 efter lov om arbejdsmarkedsuddannelser og i andre love om erhvervsmæssige  

 uddannelser.
Godtgørelse ydet efter sådanne love for tab af indtægter eller  

 arbejdsmuligheder er indkomstskattepligtig.
Tilskud til betaling af egentlige  

 uddannelsesudgifter (kursusafgift o.l.) beskattes ikke.
 Om uddannelseslegater mv., se A.B.6.5.1.
A.B.4.3 Private understøttelser A.B.4.3.1 Fra tidligere arbejdsgiver Nogle arbejdsgivere udbetaler til tidligere ansatte en form for  

 understøttelse eller pensionslignende ydelse, uden at denne kan anses som led  

 i en egentlig pensionsordning.
Understøttelsen ydes ofte til tidligere  

 ansatte, der af en eller anden grund har været afskåret fra at deltage i en  

 egentlig pensionsordning.
 Uanset om lønmodtageren har indbetalt bidrag til understøttelsesordningen  

 eller ej, og uanset om sådanne bidrag har været fradragsberettigede, er alle  

 ud betalinger af denne art indkomstskattepligtige.
A.B.4.3.1.1 Afløsningssum - pensionstilsagn Ifølge loven om tilsyn med pensionskasser skal et løfte om pension til de  

 i en privat virksomhed ansatte normalt være afdækket ved indbetalinger til  

 forsikring eller pensionskasse.
Undtaget herfra er visse tilfælde, hvor der  

 gives direktører og lignende virksomhedsledere tilsagn om pension i form af  

 løbende pensionsydelser.
Hvis den, der har ret til løbende pensionsydelser,  

 der omfattes af pensionsbeskatningsloven, i stedet får udbetalt en samlet  

 sum, skal der svares afgift heraf, jf. lovens afsnit I.
Sker  

 kapitaludbetalingen imidlertid til afløsning af et uafdækket pensionstilsagn,  

 medregnes udbetalingen i den skattepligtige indkomst, jf.
LL § 16 E, stk. 1,  

 nr. 6.
I et tilfælde, hvor en arbejdsgiver havde givet tilsagn om en livsvarig  

 aldershjælp, der principielt var omfattet af lov om tilsyn med  

 pensionskasser, ønskede man, da kravet om afdækning blev rejst, i stedet at  

 frigøre sig ved ydelse af et engangsbeløb, svarende til tilsagnets  

 kapitaliserede værdi.
En sådan afløsningssum anses hverken omfattet af PL  

 eller LL § 16 E, stk. 1, nr. 6.
 Det vederlag, som afløser et pensionstilsagn, skal ifølge LL § 16 E, stk.  

 6 omregnes til kontantværdi efter de af skatteministeren fastsatte regler  

 herom (se bek. nr. 486. af 31. maj 1994). Beskatningen sker efter LL § 7 O,  

 jf. dennes stk. 1 nr. 4. Ifølge LL § 7 O, stk. 3 medregnes 85% af den del af  

 afløsningssummen, som overstiger et grundbeløb på 10.200 kr. (i 1997), i den  

 skattepligtige indkomst.
 A.B.4.3.2 Fra fagforeninger o.l.
Visse fagforeninger o.l. udbetaler til medlemmer, der er ophørt med  

 erhverv, eller til enker efter medlemmer, en mindre understøttelse som  

 supplement til folkepension mv.
Understøttelsen er indkomstskattepligtig.
 Når der ved en overenskomststridig arbejdsnedlæggelse pålægges medlemmer  

 af fagforeningen en personlig bod, og boden betales af fagforeningen, er  

 beløbet indkomstskattepligtigt for medlemmet, jf. lsr. 1986.57.
 Ved HD af 27. apr. 1988 (Skat 1988.6.335 (TfS 1988,278)) blev en  

 fagforenings udbetaling af strejkeunderstøttelse i form af lån ikke anset som  

 en indkomstskattepligtig ydelse i henhold til LL § 14, stk. 7 (nu LL § 13).  

 Højesteret udtalte dog, at lånefordelen muligvis måtte anses for  

 indkomstskattepligtig.
A.B.4.3.3 Fra hjælpe- og understøttelsesfonds Ydelser fra såkaldte hjælpe- og understøttelsesfonde, herunder visse  

 alderdomsfonde, er skattepligtige.
 En hjælpefond, hvis kapital udelukkende hidrørte fra arbejdsgiveren,  

 ophørte ved salg af virksomheden, og kapitalen blev udloddet til de ansatte.
 Udbetalingerne blev anset for indkomstskattepligtige, lsr. 1976.121.
 A.B.4.4 Erstatninger mv.
 Erstatningskrav kan foruden efter dansk rets almindelige regler opstå  

 efter særlige love og bestemmelser.
 A.B.4.4.1 Særlige erstatninger.
A.B.4.4.1.1 Tilskadekomst Arbejdsskadeforsikringsloven Økonomisk kompensation efter arbejdsskadeforsikringsloven skal ses i  

 sammenhæng med økonomisk kompensation mv. efter andre sociale love, for  

 eksempel dagpengeloven, sygesikringsloven og bistandsloven.
 Arbejdsskadeforsikringsloven dækker:
1) sygebehandling, optræning og hjælpemidler m.m., 2) erstatning for tab af erhvervsevne, 3) erstatning for varigt mén, 4) overgangsbeløb til efterladte ved dødsfald, 5) erstatning for tab af forsørger.
Efter arbejdsskadeforsikringsloven ydes erstatninger, enten som  

 kapitalbeløb eller som løbende ydelser.
De under nr. 2 og 5 nævnte  

 erstatninger, kan dog udbetales både som kapitalbeløb og som løbende ydelser.
Skattepligtige erstatninger Erstatninger, der udbetales løbende for tab af erhvervsevne eller for tab  

 af forsørger, er altid skattepligtige.
Man må i den forbindelse være  

 opmærksom på, at en engangssum kan erlægges afdragsvis uden derfor at blive  

 skattepligtig.
Skattefri erstatninger Erstatninger, der udbetales som éngangsbeløb er skattefri.
 Ulykkesforsikringsloven anvendes fortsat på ulykkestilfælde, der er  

 indtruffet før den 1. apr. 1978.
 Hvad angår forsikringsydelser i h.t. en personlig ulykkesforsikring,  

 dagpenge, invaliditetserstatning og dødserstatning med begunstigelsesklausul,  

 jf. lov om forsikringsaftaler §§ 102-105, jf. § 122, se A.C.2.1.1 og  

 A.C.2.4.2.
A.B.4.4.1.2 Patientforsikringserstatninger Efter lov om patientforsikring kan der under visse betingelser ydes  

 erstatning til patienter for fejlbehandling eller for skader som følge af  

 tekniske fejl ved apparatur o. lign.
Erstatningerne fastsættes efter lov om erstatningsansvar, og kan omfatte - erstatning for tabt arbejdsfortjeneste - erstatning for helbredelsesudgifter og andet tab som følge af skaden - godtgørelse for svie og smerte - godtgørelse for varigt mén - erstatning for tab af eller forringelse af erhvervsevne - erstatning for tab af forsørger.
 For nogle af erstatningerne kan der udbetales renter fra skadestidspunktet  

 og til betaling sker.
 Erstatning for tabt arbejdsfortjeneste er altid skattepligtig (personlig  

 indkomst). Erstatning for helbredelsesudgifter og andet tab er  

 indkomstskattefri, med mindre erstatningen dækker fradragsberettigede  

 udgifter.
De øvrige erstatninger udbetales oftest som éngangsbeløb, og er da  

 skattefri.
Udbetales erstatningerne som en løbende ydelse, er de derimod  

 indkomstskattepligtige.
 Renter er uanset erstatningens eller godtgørelsens art  

 indkomstskattepligtige (kapitalindkomst). Se A.D.1.2 vedrørende evt.  

 periodisering af renter.
A.B.4.4.1.3 Forsvarets særlige erstatnings- og godtgørelsesordning Erstatninger efter bekg. nr. 65 af 24. jan. 1995 til forsvarets personel  

 udsendt til udlandet med henblik på deltagelse i konfliktforebyggende,  

 fredsbevarende, fredsskabende, humanitære og andre lignende opgaver er  

 indkomstskattefri for modtageren.
Eventuelle renter i forbindelse med  

 erstatningerne er dog indkomstskattepligtige (kapitalindkomst).
A.B.4.4.1.4 Godtørelse for arbejdsgivers manglende underretning om  

 vilkårene for an sættelsesforholdet Godtgørelse der ydes efter lovbekendtgørelse nr. 385 af 11. maj 1994, § 6  

 for arbejdsgiverens manglende underretning om vilkårene for  

 ansættelsesforholdet er skattefri for lønmodtageren.
Tilsvarende gælder hvis  

 godtgørelsen er fastsat ved forlig eller efter en overenskomst og alene  

 tilsigter at dække en godtgørelse jf. lovens § 6. Når godtgørelsen ikke er  

 fastsat af en offentlig myndighed, har skattemyndighederne mulighed for  

 selvstændigt at foretage en vurdering af, om godtgørelsen også dække andre  

 forhold, jf.
TfS 1996, 632.
A.B.4.4.2 Erstatning til praktikelever Ifølge lov om erhvervsuddannelser, se lovbekg. nr. , 122 af 5 feb. 1997,  

 kan tvistighedsnævnet træffe afgørelse om erstatning til en elev, hvis en  

 praktikvirksomhed misligholder en aftale.
 Tvistighedsnævnet træffer også afgørelser i sager vedr. erstatninger i  

 bestående lærlingeforhold, der er oprettet i henhold til den tidligere  

 gældende lærlingelov.
Erstatninger i henhold til erhvervsuddannelsesloven fastsættes ud fra  

 samme kriterier som i lærlingeloven.
Den del af erstatningen, der må anses at  

 vedrøre tabt arbejdsfortjeneste, er skattepligtig.
Tilsvarende gælder  

 erstatning efter erstatningsansvarsloven for tab ved forlængelse af en  

 uddannelse, jf.
TfS 1997,657.
A.B.4.4.3 Lønmodtagernes Garantifond Lønmodtagernes Garantifond (LG) har til formål at sikre lønmodtageres  

 lønkrav mv. i tilfælde af:
1. arbejdsgiverens konkurs, 2. arbejdsgiverens død, såfremt der træffes afgørelse om  

 insolvensbehandling, eller boet sluttes ved boudlæg uden skiftebehandling, 3. virksomhedens ophør, såfremt det godtgøres, at arbejdsgiveren er ude af  

 stand til at betale kravet.
 Garantien omfatter, såfremt visse nærmere betingelser er opfyldt, krav på  

 løn og andet vederlag, erstatning for afbrydelse af arbejdsforholdet samt  

 feriegodtgørelse.
Det er en forudsætning for dækning fra fonden, at der har bestået et  

 tjenesteforhold mellem arbejdsgiveren og lønmodtageren.
Fx har den  

 administrerende direktør for et aktieselskab efter fast domspraksis ikke  

 privilegium for sit krav.
Ligeledes har en ægtefælle ansat med lønaftale jf.  

 KSL § 25 A, stk. 7 heller ikke privilegium for sit krav.
Der er således ikke  

 helt identitet mellem kildeskattelovens A-indkomstbegreb og privilegium efter  

 konkursloven.
 Udlæg for arbejdsgiveren samt godtgørelse for konkrete udgifter, typisk  

 kørselsgodtgørelse efter Ligningsrådets satser, er ikke omfattet af  

 garantien.
Garantien omfatter ikke den del af lønnen, som arbejdsgiveren skulle have  

 indeholdt i kildeskat.
I forhold til lønmodtageren træder det beløb, som  

 fonden beregner som A-skat, i stedet for kildeskat af lønnen, jf.
KSL § 83.
 Lønmodtageren bliver godskrevet den beregnede skat via den told- og  

 skatteregion, hvor arbejdsgiveren har hjemsted, og som modtager underretning  

 fra fonden om den udbetalte løn mv. og den deraf beregnede skat.
 Arbejdsgiveren (boet) er, som ved lønudbetaling i øvrigt, ansvarlig for  

 den til A-skatten svarende del.
 Udbetalinger fra fonden skal behandles som den ydelse, udbetalingen træder  

 i stedet for, dvs. i almindelighed som almindelig lønindtægt (se A.B.1.1).  

 Godtgørelse i forbindelse med afbrydelse af arbejdsforholdet (det vil især  

 være fratrædelsesgodtgørelse efter funktionærlovens § 2a) beskattes efter  

 reglerne i LL § 7 O.
Efter udbetalingen indtræder fonden i lønmodtagernes krav og anmelder  

 kravet i et evt. bo.
I forbindelse med anmeldelsen bliver boet også gjort  

 bekendt med den A-skat, LG har beregnet i forbindelse med udbetalingen.
A.B.4.5 Lønmodtagernes Dyrtidsfond Lønmodtagernes Dyrtidsfond forvalter og udbetaler de  

 »indefrosne« dyrtidsportioner, som staten indbetalte til ATP i  

 perioden 1.sep. 1977 til 31. aug. 1979. Pengene i Dyrtidsfonden er  

 lønmodtagernes personlige ejendom og er konteret på den enkeltes navn.
 Udbetaling til de berettigede sker:
1. ved det fyldte 60. år, dog betinget af, at lønmodtageren samtidig hæver  

 en eventuel kapitalpension 2. uden betingelser i følgende tilfælde:
- ved det fyldte 67. år - ved tilkendelse af førtidspension - ved overgang til efterløn - ved overgang til tjenestemandspension - ved alders- eller invalidepension fra privat, godkendt pensionsordning - ved tilkendelse af erstatning for tab af erhvervsevne på 50 pct. eller  

 derover som følge af en arbejdsskade - ved flytning til udlandet for at tage varig bopæl der.
 3. ved dødsfald.
Der skal ikke betales indkomstskat af de udbetalte beløb.
Der fratrækkes  

 derimod en afgift i henhold til pensionsbeskatningsloven.
Af de indbetalte  

 beløb og renter indtil 31. dec. 1979 udgør afgiften 25 pct., og af renter  

 tilskrevet efter 1. jan. 1980 40 pct.
 Så længe bindingen i Dyrtidsfonden varer, er renterne fritaget for  

 indkomstbeskatning, skd. 52.12.
A.B.4.6 Døgnplejevederlag, lønmodtagere Plejevederlag medregnes til den personlige indkomst.
Godtgørelse, der ydes  

 for udgifter til kost og logi i forbindelse med formidlet døgnophold,  

 omfattet af §§ 66 og 68 a i lov om social bistand, og som ikke overstiger de  

 i medfør af lovens § 66 a, stk. 1, fastsatte satser for  

 omkostningsgodtgørelser, er skattefri, jf.
LL § 9, stk. 10.
Skattefriheden forudsætter, at der foreligger en plejetilladelse efter  

 bistandslovens § 65 (privat familiepleje), eller en godkendelse af  

 opholdsstedet efter bistandslovens § 66 (formidlet døgnophold) og gælder kun  

 den del af godtgørelsen, der ikke overstiger nævnte satser.
Overstiger  

 godtgørelsen satserne, skal det overskydende beløb således medregnes ved  

 opgørelsen af modtagerens personlige indkomst, jf. skd. cirk. nr. 72 af 17.  

 apr. 1996 pkt. 16.1.3.4 (til LL).
 Omkostningsgodtgørelsen har i 1997 været:
 - For de to første plejebørn *108 kr. pr. døgn pr. barn for børn under 10  

 år og *114 kr. pr. døgn pr. barn for børn og unge over 10 år.
 - For det tredje plejebarn og efterfølgende plejebørn *101 kr. pr. døgn  

 pr. barn.
Ved omlægningen fra en fradragsordning til skattefrihed undgår disse  

 plejeforældre tillige fradragsbegrænsningen på *3.900 kr. for  

 lønmodtagerudgifter ifølge LL § 9, stk. 1. (Se evt.
A.F.1).
 Der kan ikke foretages fradrag for udgifter til kost og logi i det omfang,  

 der er modtaget skattefri godtgørelse herfor.
Er de fradragsberettigede udgifter, som godtgørelsen tilsigter at dække,  

 større end godtgørelsen, kan forskellen mellem de fradragsberettigede  

 udgifter og den udbetalte godtgørelse fradrages ved opgørelsen af den  

 skattepligtige indkomst.
Der må i den situation kræves dokumentation for  

 samtlige udgifter, der er afholdt i forbindelse med plejeforholdet.
 Hvis plejeforældre får refunderet særlige udgifter i forbindelse med  

 plejeforholdet mod dokumentation ved eksterne udgiftsbilag (udlæg efter  

 regning), holdes refusionen og udgifterne helt uden for indkomstopgørelsen og  

 påvirker derfor ikke skatteberegningen.
A.B.4.7 Døgnplejevederlag, selvstændige erhvervsdrivende Plejeforældre, der udøver døgnplejen som selvstændig erhvervsvirksomhed,  

 er ikke omfattet af skattefriheden.
Det skyldes, at selvstændige  

 erhvervsdrivende kan fradrage udgifterne til kost og logi i den personlige  

 indkomst, og at de kan benytte virksomhedsordningen, se fx Skat 1987.10.743  

 (TfS 1987,483).
A.B.5 Ydelser efter de sociale pensionslove I lov om social pension er samlet samtlige regler om social pension.
 Ydelserne falder i 2 hovedgrupper - folkepension og førtidspension.
 Folkepension kan udbetales til personer, der er fyldt 67 år.
 Førtidspension kan udbetales til personer i alderen 18-67 år, og den kan  

 udbetales i form af:
- højeste førtidspension - mellemste førtidspension - forhøjet almindelig førtidspension - almindelig førtidspension Herudover kan personer i alderen 18 til 67 år tilkendes  

 invaliditetsydelse, såfremt de havde været berettiget til højeste eller  

 mellemste førtidspension, hvis de ikke havde erhvervsarbejde, se A.B.5.2.
Ydelserne efter den sociale pensionslovgivning - herunder  

 invaliditetsydelse til ikke-pensionister - udbetales af den  

 pensionsadministrerende myndighed i kommunen.
Folkepension udbetales fra den  

 1. i måneden efter, at der er ansøgt om pen-sion, og lovens betingelser i  

 øvrigt er opfyldt.
Førtidspension udbetales som hovedregel fra den 1. i  

 måneden efter ansøgningens indgivelse, dog tidligst fra den 1. i måneden  

 efter, at lovens betingelser er opfyldt.
Hvis der ikke er truffet afgørelse  

 om pension efter, at der er fortøbet 3 måneder efter ansøgningstidspunktet,  

 udbetales pensionen dog med virkning fra den 1. i måneden efter, at der er  

 forløbet 3 måneder fra ansøgningstidspunktet, hvis betingelserne i øvrigt er  

 opfyldt på det tidspunkt.
Der kan ydes forskud på højeste og mellemste pension.
Forskuddet kan dog  

 tidligst udbetales fra den 1. i måneden efter, at der er forløbet 3 måneder  

 fra ansøgningstidspunktet.
Beskatningstidspunkt Sociale pensioner beskattes i udbetalingsåret, selv om pensionen tilkendes  

 med tilbagevirkende kraft for tidligere år, jf. kildeskattebekendtgørelsen  

 (bek. 768 af 19. sep. 1995)§ 22. Vedrørende betingelserne for at tillade en  

 eventuel tilbagefordeling af pensionsindtægter mv. vedrørende tidligere  

 indkomstår, se A.B.1.1. Told- og Skattestyrelsen har offentliggjort en  

 meddelelse om den skattemæssige behandling ved omkonteringer i forbindelse  

 med pensionsansøgninger, se TOLD-SKAT Nyt 1993.14.656 (TfS 1993,390).
A.B.5.1 Folkepension Folkepensionen består af et grundbeløb og pensionstillæg samt et særligt  

 pensionstillæg til reelt enlige, se A.B.5.4. Grundbeløbet beregnes på  

 grundlag af pensionistens indkomst ved personlig arbejde.
Pensionstillæg  

 beregnes på grundlag af pensionistens og eventuelle ægtefælles samlede  

 indtægter.
Indtægten opgøres som personlig indkomst med tillæg af positiv  

 kapitalindkomst, se i det hele lov om social pension § 28, lovbek. nr. 612 af  

 24. jun. 1996. Herudover kan der ydes personligt tillæg herunder varmetillæg.  

 Bistands- og plejetillæg, der er tilkendt før det 67. år, kan også udbetales  

 efter det 67. år.
 Er der inden 1. jan. 1984 opnået ret til ægteskabstillæg, udbetales det,  

 indtil ægtefællen selv bliver pensionist, hvis betingelserne herfor fortsat  

 er opfyldt.
Der kan være tale om andre ydelser efter overgangsregler.
Det gælder  

 venteydelse/ventetillæg, alderstillæg og invaliditetstillæg.
Beskatning De overfor omtalte ydelser er som hovedregel fuldt skattepligtige.
 Amerikansk social security sidestilles med folkepension, hvorfor den skal  

 medregnes i den skattepligtige indkomst hos den af ægtefællerne, der modtager  

 den nævnte ydelse, skd. 24.63. Personlige tillæg, invaliditetsbeløb og  

 invaliditetsydelse, bistands- og plejetillæg mv. er dog skattefri efter LL §  

 7, litra i.
A.B.5.2 Førtidspension Førtidspensionen består ligesom folkepension af et grundbeløb og  

 pensionstillæg.
Herudover udbetales førtidsbeløb til personer, der har ansøgt  

 om førtidspension før det 60 år, og hvor betingelserne for almindelig  

 førtidspension er opfyldt.
 Mellemste førtidspension består tillige af et invaliditetsbeløb og højeste  

 førtidspension herudover af et erhvervsudygtighedsbeløb.
Til pensionen ydes tillæg efter stort set samme regler som til  

 folkepensionen.
Herudover kan der tilkendes bistands- og plejetillæg.
 Førtidspensionister overgår ved det fyldte 67. år til folkepension.
Invaliditetsydelse Efter lov om social pension kan der tilkendes invaliditetsydelse, der er  

 indtægtsuafhængig, til personer, der ville have ret til højeste eller  

 mellemste førtidspension, hvis de ikke havde erhvervsmæssigt arbejde.
Invaliditetsydelse kan også tilkendes personer, der på grund af alvorlig  

 høreskade har svære kontaktvanskeligheder.
I tilslutning til  

 invaliditetsydelser kan der tilkendes bistands- eller plejetillæg.
Beskatningen Førtidspensionens grundbeløb og pensionstillæg herunder særligt  

 pensionstillæg samt erhvervsudygtighedsbeløb er skattepligtige, medens  

 invaliditetsbeløb, bistands- og plejetillæg, personlige tillæg og  

 invaliditetsydelse samt førtidsbeløb mv. er skattefrie efter LL § 7, litra i.
A.B.5.3 Ægtefællers beskatning Hver ægtefælle beskattes af sin egen pension med tilhørende skattepligtige  

 tillæg og forskud herpå, idet beskatningen ganske følger udbetalingen.
Det  

 gælder foruden grundbeløbet også pensionstillæg, alderstillæg, ventetillæg og  

 beløb for erhvervsudygtighed.
 Ægteskabstillæg tilkommer pensionisten og beskattes hos denne som en del  

 af den samlede pension.
A.B.5.4 § 85 - plejehjem Beboere på plejehjem får som alle andre personer udbetalt deres pension,  

 de skal herefter betale for de ydelser, som den enkelte modtager som led i  

 plejehjemsopholdet.
Betaling til husleje, el og varme er obligatorisk, mens de øvrige ydelser  

 kan til- eller fravælges.
Betaling for såvel obligatoriske som valgfrie  

 ydelser foretages af beboeren eller den, beboeren har bemyndiget hertil.  

 Plejehjemsbeboerne er skattepligtige af den fulde sociale pension efter  

 reglerne omtalt ovenfor i afsnit A.B.5.1 og 5.2, se TOLD*SKAT Nyt 1993.2.78  

 (TfS 1993,10). Betaling for såvel obligatoriske som ikke-obligatoriske  

 ydelser er ikke fradragsberettigede ved indkomstopgørelsen.
Samlivsophør I tilfælde, hvor den ene ægtefælle optages på et plejehjem, mens den anden  

 bliver boende i sit hjem, betragtes samlivet som ophørt med virkning fra  

 optagelsesårets udgang.
 Pensionen beregnes normalt således, at begge ægtefæller tillægges pension  

 som enlig.
Har den optagne ægtefælle forsørgelsespligt over for den hjemmeboende  

 ægtefælle eller hjemmeboende børn, fastsættes en betaling for opholdet først  

 efter afsættelse af et beløb til opfyldelse af forsørgelsespligten, således  

 at ægtefællens og børnenes levevilkår ikke forringes på grund af pågældendes  

 optagelse på plejehjem, jf. § 10 i Socialministeriets bekendtgørelse nr. 613  

 af 24 jun. 1996 om tilbud og betaling for bolig mv. i plejehjem og beskyttet  

 boliger etc.
Den optagne ægtefælle beskattes af sine samlede indtægter,  

 herunder for-mueafkast og under forudsætning af, det betalte  

 forsørgelsesbeløb er fastsat af en offentlig myndighed  

 (plejehjemsadministrationen), kan det fradrages som et godkendt  

 underholdsbidrag mellem faktisk adskilte ægtefæller, jf.
A.F.4.2. Modtageren  

 beskattes af »bidraget«.
A.B.5.5 Indlæggelse på institutioner under sygehusvæsenet Til pensionister og enkelte andre som ikke får pension og som er indlagt  

 på sygehus eller anden institution under sygehusvæsenet udbetales lommepenge  

 efter reglerne i § 5 a i lov om sygehusvæsenet (sygehusloven).
 Lommepengene, der udbetales efter samme regler som lommepenge efter  

 bistandsloven, behandles skattemæssigt som disse.
A.B.5.6 Delpension Delpension kan udbetales efter lov om delpension til personer i alderen  

 60-67 år, der nedsætter deres arbejdstid.
 Lønmodtagere skal nedsætte arbejdstiden med mindst 7 timer eller mindst  

 1/4 af den gennemsnitlige ugentlige arbejdstid, således at arbejdstiden  

 svarer til en ugentlig arbejdstid på mellem 12 og 30 timer i gennemsnit.
 Selvstændige kan kun nedsætte arbejdstiden fra fuld tid til halv tid.
Der udbetales delpension fra kommunen for det antal timer, hvormed  

 arbejdstiden er nedsat.
Delpensionen er skattepligtig.
 A.B.6 Underholdsydelser, legater mv.
I dette afsnit behandles spørgsmålet om indkomstskattepligt for modtageren  

 af underholdsydelser.
Se A.F.4 om yderens fradragsret.
A.B.6.1 Underholdsbidrag i anledning af separation eller skilsmisse Bidrag til underhold af den anden ægtefælle i anledning af skilsmisse  

 eller separation medregnes til denne ægtefælles skattepligtige indkomst.
Ifølge LL § 10 stk. 1, skal bidrag til underhold af et barn kun medregnes  

 til barnets skattepligtige indkomst for den del af bidragene, der overstiger,  

 det af socialministeren fastsatte normalbidrag.
Særlige bidrag til barnets  

 dåb og bidrag i anledning af, at barnet når konfirmationsalderen, medregnes  

 dog ikke til barnets skattepligtige indkomst.
Dette gælder dog kun i det  

 omfang bidragene ikke overstiger 1 gang det månedlige normalbidrag i  

 forbindelse med dåb og 3 gange det månedlige normalbidrag i forbindelse med  

 konfirmation.
 I tilslutning hertil er ifølge LL § 7, litra p, følgende beløb skattefrie:
- børnetilskud efter § 10 i børnetilskudsloven - forskudsvis udbetaling af børnebidrag efter kap. 3 i børnetilskudsloven - særlige bidrag efter § 10 i til børnetilskudsloven.
 Det normalbidrag, der er gjort skattefrit for barnet udgjorde 1. jan. -  

 1997*8.727 kr. pr. år; dette gælder hele 1997*.
 Reglen i LL § 10 kommer kun til anvendelse på periodiske underholdsbidrag,  

 men ikke på affindelsessummer for afkald på en bidragsret, se lsr. 1951.202  

 og 1963.165 samt UfR 1971.570. ØLD (skd. 18.187).
Når et modtaget engangsbeløb påstås betragtet som en indkomstskattefri  

 affindelsessum for afkald på en bidragsret, må det undersøges, om beløbet er  

 fremkommet efter en egentlig kapitalisering af det fastsatte årlige  

 underholds-bidrag.
I modsat fald må man være opmærksom på, at beløbet kan  

 være en forudbetaling af bidrag for en bestemt periode.
I så fald er beløbet  

 indkomstskattepligtigt, efterhånden som bidragene forfalder.
 Udbetalinger, der ved deling af fællesboet ikke er indkomstskattepligtige:
 - engangsydelse, som det pålægges en ægtefælle, der har haft særeje, at  

 betale i forbindelse med separation eller skilsmisse i henhold til  

 ægteskabslovens § 56, for at sikre at den anden ægtefælle ikke stilles  

 urimeligt ringe i økonomisk henseende efter separationen eller skilsmissen,  

 se skd. 50.179. og Skat 1985.4.111.
 - gaveydelse mellem ægtefæller ved skævdeling af fællesboet i forbindelse  

 med separation og skilsmisse.
 - ydelse, der gives til afløsning af en forpligtelse til at oprette et  

 uigenkaldeligt testamente, og som påtages i forbindelse med separation eller  

 skilsmisse, se Skat 1985.3.84.
 Ved bedømmelse af karakteren af ydelser, der i separationsvilkårene  

 betegnes som bidrag til en af ægtefællernes underhold i en given periode, må  

 der sondres mellem løbende ydelser, der er indkomstskattepligtige for  

 modtagerne, og afdrag på gæld.
Hvis tilsagnet går ud på, at der uden særlige betingelser og uden særlige  

 forbehold om ophør ved modtagers eller yders død betales et bestemt månedligt  

 beløb, indtil der i alt er ydet et klart fikseret beløb eller et bestemt  

 beløb i en bestemt årrække, er der tale om afdrag på gæld.
De betalte ydelser  

 skal herefter ikke medtages ved modtagerens indkomstopgørelse.
Beløb, der af bidragyderen betales som præmier vedrørende livsforsikring  

 o.l., må, hvor bidragmodtageren har ejendomsretten vedrørende nævnte  

 forsikring, anses som et skattepligtigt underholdsbidrag.
Beskatning for  

 modtageren følger i øvrigt af PBL § 56, stk. 1. Om modtageren har fradragsret  

 for præmien beror på reglerne i PBL.
 Det udelukker ikke beskatning hos modtageren, at bidragyderen ikke kan  

 fratrække, eller har aftalt ikke at fratrække et pålagt eller aftalt  

 underholdsbidrag, jf. lsr. 1964.158 og lsr. 1956.19.
Som nærmere omtalt i afsnit A.F.4.1 nægtes der fradragsret for bidrag i  

 anledning af skilsmisse, når de fraskilte ægtefæller har fælles bopæl og  

 fælles husførelse.
Hvis den ene ægtefælle i disse tilfælde ingen indtægt har,  

 skal den pågældende beskattes af værdien af frit ophold hos sin tidligere  

 ægtefælle, men ikke af det aftalte eller fastsatte bidrag.
Fællesbørn, der  

 opholder sig sammen med moderen hos den fraskilte mand, beskattes ikke af  

 værdien af det frie ophold, jf.
KSL § 5, stk. 4.
 Såfremt en ægtefælle i forbindelse med separation eller skilsmisse ved  

 bodelingen har fået tillagt en beboelsesret i den tidligere ægtefælles  

 ejendom, er værdien af hel eller delvis fribolig at betragte som ekstra  

 underholdsbidrag.
 Det er ikke nogen betingelse for beskatning af bidrag hos modtageren, at  

 de bidrag, der udredes i anledning af separation eller skilsmisse, er fastsat  

 eller godkendt af det offentlige jf. skm. cirk nr. 72 af 17. apr. 1996, punkt  

 18.1 ( se modsat vedr. faktisk samlivsophævelse i afsnit A.B.6.2). Det er  

 tilstrækkeligt, at der foreligger en bindende aftale mellem ægtefællerne om  

 betaling af et løbende underholdsbidrag, idet det forudsættes, at aftalen er  

 tilstrækkelig klar med hensyn til fastsættelsen af bidragets størrelse og  

 løbetid, lsr. 1969.174. Se endvidere ØLD af 18. feb. 1972 (skd 21.155) og  

 lsr. 1979.161.
Beløb ud over det fastsatte bidrag Beløb, der betales udover, hvad der er fastsat eller aftalt som løbende  

 bidrag, skal, hvis der er tale om beløb, der ydes til bidragyderens børn,  

 behandles som ikke-indkomstskattepligtige gaver.
Derimod skal beløb, der  

 betales til en tidligere ægtefælle, betragtes som indkomstskattepligtige  

 gaver.
Bidrag, som en fraskilt person betaler til sit og den tidligere  

 ægtefælles fællesbarn, der, efter at den tidligere ægtefælle har giftet sig  

 på ny, er adopteret af sidstnævntes ægtefælle, betragtes også som  

 ikke-indkomstskattepligtige gaver for barnet.
Kun betalte og forfaldne bidrag Bidragmodtageren skal kun beskattes af de beløb, der faktisk er modtaget  

 som underholdsbidrag i indkomståret, ligesom kun forfaldne underholdsbidrag  

 skal medregnes, lsr. 1972.77.
 En moder, der kun modtog en del af det til hende og barnet tilkommende  

 bidrag, kunne betragte bidraget til barnet som indgået fuldt ud, mens hendes  

 eget underholdsbidrag var reduceret med det manglende beløb, lsr. 1979.52.
A.B.6.2 Underholdsbidrag i anledning af faktisk samlivsophævelse Bidrag, der betales i anledning af faktisk samlivsophævelse, er  

 indkomstskattepligtig for modtageren, såfremt bidraget er fastsat eller  

 godkendt af det offentlige, jf.
LL § 10, stk. 2. Dette gælder også for det  

 indkomstår, hvori samlivet ophæves, se TOLD-SKAT Nyt 1992.4.121(TfS 1992,93).  

 Børn er dog kun skattepligtige af den del af bidraget, der overstiger  

 normalbidraget, jf.
A.B.6.1.
VL har fastslået, at ægtefæller er selvstændigt skattepligtige jf.
KSL § 4  

 stk. 1, og betingelsen i LL § 10, stk. 2 om at parterne skal være ansat  

 selvstændigt til statsskat, er derved opfyldt.
Dommen stadfæster også, at  

 bidragmodtageren er skattepligtig af bidrag for perioden før separationen,  

 hvor det offentlige havde godkendt det betalte bidrag, jf.
TfS 1996, 335 Foreligger der ikke nogen godkendelse eller fastsættelse, beskattes de  

 modtagne bidrag ikke, ligesom der normalt ikke sker nogen beskatning af  

 bidrag, der er modtaget i tiden forud for fastsættelsen eller godkendelsen  

 fra det offentlige.
 Bidrag, der modtages efter en indgået bidragsaftale mellem ægtefællerne,  

 kan dog beskattes fra tidspunktet for aftalens indgåelse, hvis det  

 offentliges godkendelse senere gives med tilbagevirkende kraft, fx ved  

 optagelse i vilkårene for separationen eller skilsmissen.
 Når bidraget ikke fastsættes eller godkendes af det offentlige i det år,  

 hvori samlivet ophæves, beskattes kun bidrag, der er udredet i det  

 indkomstår, hvori resolutionen foreligger (jf. lsr. 1982.47 om bidragyderens  

 fradragsret), uanset om godkendelsen gives med tilbagevirkende kraft.
 Om beskatning af bidrag efter de tidligere gældende  

 ægtefællebeskatningsregler (før 1983) henvises til VLD af 28. aug. 1987, Skat  

 1987.10.715 (TfS 1987, 458). Dommen udelukker ikke, at der efter den  

 nugældende lovgivning foretages beskatning af bidragmodtageren i de foran  

 omtalte tilfælde.
 Underholdsbidrag til børn under forældrenes faktiske adskillelse skal kun  

 medregnes til barnets indtægt, såfremt bidraget overstiger normalbidraget, og  

 kan fradrages ved opgørelsen af bidragyderens skattepligtige indkomst efter  

 reglerne i LL § 10, stk. 2.
Såfremt samlivet mellem ægtefællerne er ophørt i skattemæssig henseende,  

 og den, der har forladt boligen, må betragtes som ejer af denne, kan den  

 tilbageblevne ægtefælle, sålænge ægtefællerne har indbyrdes  

 forsørgelsespligt, kun beskattes af hel eller delvis fri bolig, det er dog en  

 betingelse at boligen er led i en bidragsaftale.
I så fald er bidraget på  

 normal vis skattepligtigt for modtageren og fradragsberettiget for yderen,  

 jf. bl.a. lsr. 1980.53. Se også A.D.3.1.2 vedrørende anvendelse af  

 procentregler.
A.B.6.3 Bidrag til børn født uden for ægteskab Børn født uden for ægteskab er skattepligtige af det modtagne bidrag, i  

 samme omfang som børn født i ægteskab, jf.
LL § 11, samt ovenfor under  

 A.B.6.1.
 Ydelser udover det fastsatte eller aftalte bidrag må betragtes som gaver.
Hvis en forældrehar fælles bopæl med barnet, kan den pågældende ikke  

 fratrække de bidrag, der ydes til barnet.
Barnet vil dog alligevel være  

 indkomstskattepligtigt af bidragene, i det omfang de overstiger  

 normalbidraget.
Betales der ikke bidrag, men ydes der i stedet frit ophold, skal barnet  

 ikke beskattes af værdien af frit ophold, jf.
KSL § 5, stk. 4.
Bidrag til børn, der opholder sig i døgninstitution Når det sociale udvalg i henhold til bistandsloven yder hjælp til et barns  

 vedvarende forsørgelse ved anbringelse i døgninstitution, indtræder det  

 offentlige i retten til det fastsatte eller aftalte beløb, der svarer til  

 hjælpen, som det offentlige yder, jf. bistandslovens § 8, stk. 1.
Barnet skal ikke beskattes af værdien af opholdet i døgninstitutionen, jf.  

 LL § 7, litra j.
Da det offentlige som ovenfor nævnt er indtrådt i retten til  

 bidraget, har barnet ikke krav på dette beløb, og skal derfor heller ikke  

 beskattes heraf.
Kun i det omfang det betalte bidrag overstiger såvel  

 normalbidraget som den modtagne bistandshjælp, er barnet  

 indkomstskattepligtigt af bidraget.
 A.B.6.4 Aftægtsydelser, understøttelser mv.
 Aftægtsydelser er skattepligtige for modtageren i medfør af SL § 4 litra  

 c.
Aftægtsydelser vil typisk forekomme i forbindelse med overdragelse af fast  

 ejendom eller andre formuegoder, hvor overdragelsessummen helt eller delvis  

 berigtiges ved, at køberen påtager sig at udrede en årlig ydelse til  

 sælgeren.
Det forhold, at den kapitaliserede værdi af aftægtsydelsen indgår i  

 salgssummen for en solgt ejendom eller virksomhed, medfører ikke, at sælgeren  

 kan bortse fra nogen del af de årlige ydelser, jf.
HRD i UfR 1971.597 og ØLD  

 af 19. jun. 1974 (skd. 31.51). Se evt.
E.I.1.1.4.
Ydelser i henhold til forpligtelseserklæringer (understøttelseskontrakter)  

 er skattepligtige for modtageren.
Dette gælder også i tilfælde, hvor yderen  

 ikke kan fradrage ydelserne, jf. lsr. 1960.175, samt i tilfælde, hvor en  

 tilsvarende gaveydelse ville være skatte- og afgiftsfri for modtageren.
Aftægtsydelser mv. kan helt eller delvis bestå i ret til fri kost og logi,  

 fri bolig eller andre rettigheder.
Værdien af sådanne naturalydelser ansættes  

 skønsmæssigt efter den værdi, ydelsen har på modtagelsestidspunktet.
Landsskatteretten anså en løbende udbetaling fra en trust i USA for  

 skattepligtig efter SL § 4 litra c.
De løbende ydelser, der kunne sidestilles  

 med en rentenydelsesret, skulle beskattes som kapitalindkomst, bl.a. fordi  

 trustens midler overvejende var anbragt i obligationer, se TOLD-SKAT Nyt  

 1992.17.510 (TfS 1992, 425). Om beskatning af rentenydelseskapitaler henvises  

 endvidere til A.D.1.14, samt TfS 1991, 530 og kommentaren hertil i TOLD-SKAT  

 Nyt 1992.6.19,(TfS 1992, 169).
 Fribolig mv.
 Værdien af en fribolig ansættes efter skøn til boligens udlejningsværdi.
 Statens satser for brug af lejeboliger er vejledende ved udøvelsen af  

 skønnet, ligesom der tages hensyn til særlige forhold, såsom beliggenhed,  

 alder og vedligeholdelsesforpligtelse, se skemaet på næste side.
Det fremgår af Finansministeriets cirk. nr. 15 af 28. jan. 1993, at  

 boligbidraget for statens tjeneste- og lejeboliger pr. 1. jun. 1994 forhøjes  

 med 3,4 pct.
Den husleje, der således er gældende forhøjes pr. 1. jun. 1995  

 med 3,0 pct., jf.
Finansministeriets cirk. nr. 11 af 5. feb. 1995. Denne  

 husleje forhøjes pr. 1 jun. 1996 med 1,6 pct., jf.
Finansministeriets cirk.  

 nr. 12 af 18. jan. 1996. I 1996 skal satserne i Finansministeriets cirk. nr.  

 15 af 28. jan. 1994 således ganges med i alt en faktor 1,08206.
*Huslejen forhøjes pr. 1. jun. 1997 med 2,2 pct., jf.
Finansministeriets  

 cirk. nr. 5 af 20. jan. 1997. Dvs. i 1997 skal satserne i Finansministeriets  

 cirk. nr. 158 af 28. jan. 1993 ganges med i alt en faktor 1,10587.* Boligens størrelse beregnes efter de i Finansministeriets cirkulære nr. 22  

 af 18. feb. 1983 givne retningslinier.
Ved opgørelsen af boligarealet  

 medregnes kun arealet af værelser og kamre, men ikke gange, bad, køkken,  

 bryggers, forstue mv.
For så vidt angår beskatningen af ejeren af boligen, se  

 LL § 12 A.
Værdien af fri varme ansættes efter et skøn, og værdien kan ansættes til  

 værdien af olieforbruget svarende til den frembragte varme, også hvor denne  

 stammer fra halmfyring eller fyring med træaffald, jf.
Skat 1986.1.68 (TfS  

 1986, 96) og TOLD-SKAT Nyt 1993.6.225 (TfS 1992, 587).
A.B.6.5 Legater Legater er i almindelighed indkomstskattepligtige, jf.
SL § 4, litra c.  

 Der gælder særregler for beskatning af legater, der ydes til studierejser og  

 videnskabelige arbejder, idet sådanne legater normalt er skattefrie.
Visse  

 legater med understøttelsesformål er skattefrie efter LL § 7. Endvidere er  

 legater, der ydes som en anerkendelse af modtagerens fortjenester, under  

 visse betingelser omfattet af de lempelige beskatningsregler i LL § 7 O, stk.  

 1, nr. 1.
 A.B.6.5.1 Uddannelseslegater mv.
Legater, der ydes som hjælp til gennemførelse af en uddannelse, er  

 skattepligtig indkomst,uanset om udbetalingen sker efter lov om Statens Uddannelsesstøtte eller fra private legatmidler, jf. lsr. 1956.20.
Det forhold, at et legat er bundet til anvendelse til bestemte  

 studieudgifter (fx et boglegat) medfører ikke, at legatet kan anses for  

 skattefrit, medmindre der er tale om rejse- og opholdsudgifter ved en  

 studierejse, jf.
A.B.6.5.2.
Med hensyn til stipendier, der udbetales efter lov om Statens  

 Uddannelsesstøtte, foretages der hvert år en kontrol af, hvorvidt de  

 studerende, der har modtaget stipendier, har opfyldt betingelserne herfor med  

 hensyn til størrelsen af andre indkomster mv.
Såfremt det pålægges modtagerne  

 at tilbagebetale modtagne stipendier helt eller delvis, skal  

 tilbagebetalingen fratrækkes i det indkomstår, hvori det for meget modtagne  

 støttebeløb kan opgøres endeligt.
Told- og Skattestyrelsen har offentliggjort en meddelelse om den  

 skattemæssige behandling af tilbagebetaling af stipendier fra SU, se TOLD-SKAT Nyt 1993.16.764 (TfS 1993, 431).
 Værdien af fribolig på studenterkollegier skal medregnes ved  

 indkomstopgørelsen, men der udvises traditionelt stor tilbageholdenhed ved  

 værdiansættelsen.
Den omstændighed, at uddannelsessøgende bor på et relativt billigt  

 kollegieværelse giver normalt ikke anledning til nogen beskatning.
For bolig  

 på nyere studenterkollegier ydes der normal betaling.
 I henhold til bekendtgørelse nr. 622 af 14. jul. 1997 om folkehøjskoler,  

 landbrugsskoler, husholdningsskoler og efterskoler kan der ydes statsligt og  

 kommunalt tilskud til nedsættelse af elevbetalingen.
 Ifølge Ligningsrådets vedtagelse skal offentlige tilskud i form af nedsat  

 egenbetaling for ophold og undervisning til børn og unge under 18 år ikke  

 anses for indkomstskattepligtige på følgende skoler:
- folkehøjskoler - ungdomshøjskoler - landbrugsskoler - husholdningsskoler - efterskoler - ophold på en kostafdeling ved en friskole, en privat grundskole og en  

 privat gymnasieskole.
Tilskud til pensionisters ophold på folkehøjskoler, landbrugsskoler,  

 hushold-ningsskoler og efterskoler er skattefri i medfør af LL § 7 litra ø.  

 Ligningsrådet har vedtaget, at statens generelle ø-tilskud til unges  

 videreuddannelse ikke skal anses for indkomstskattepligtige for unge under 18  

 år - på betingelse af, at de udgifter, tilskuddene tilsigter at dække, rent  

 faktisk er afholdt af den uddannelsessøgende.
Fylder den unge 18 år i den periode, tilskuddet skal dække, er den del af  

 tilskuddet, som vedrører tiden efter det fyldte 18. år, skattepligtigt.
For  

 de tilskud, der fortsat skal beskattes, afhænger beskatningstidspunktet af  

 forholdene i de enkelte tilfælde.
 Såfremt tilskuddet bevilges med et samlet beløb uden forbehold for hele  

 skoleopholdet, skal det beskattes i det indkomstår, hvor der ved underretning  

 til eleven eller skolen gives endeligt tilsagn om tilskuddet.
Bevilges tilskuddet derimod som en løbende ydelse med betaling til de for  

 skoleopholdet gældende betalingsterminer og i øvrigt betinget af elevens  

 fortsatte tilstedeværelse og deltagelse i undervisningen, skal tilskuddet  

 beskattes i de indkomstår, hvori tilskudsydelserne forfalder til betaling,  

 jf. lsr. 1981.189. Legater er indkomstskattefrie, når de ydes til en  

 stipendiat under midlertidigt ophold her i landet.
Dette gælder, såfremt  

 stipendiaten når denne påbegynder opholdet her i landet, både er statsborger  

 og hjemmehørende i et udviklingsland.
Ligningsrådet fastsætter, hvilke lande  

 der efter denne bestemmelse skal anses for udviklingslande, jf. jf.
LL § 7 K,  

 stk. 7, se A.A.1.3.7 A.B.6.5.2 Studierejselegater og legater til videnskabeligt arbejde Ved lov nr. 305 af 24. apr. 1996 er der ændret i LL.
I følge LL § 7 K er legater, der er betinget af, at de anvendes til  

 studierejser i udlandet, Færøerne og Grønland indkomstskattefrie for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet og sædvanlige meromkostninger ved  

 opholdet på studiestedet.
Ved et legat forstås en ydelse fra en fond, en  

 institution eller fra det offentlige.
 Dette gælder dog kun i det omfang, legatet ikke overstiger faste  

 beløbsgrænser fastsat af Ligningsrådet.
Disse er nu fastsat i *TSS-cirk. 1996-33, jf.
TfS 1997, 94* Taksterne for meromkostninger ved ophold på studiestedet, er sat til  

 statens takster for godtgørelsesbeløb for merudgifter ved ophold i udlandet  

 til kost mv. med tillæg af 1/3 af hoteldispositionsbeløbet.
Herudover er der  

 fastsat takster til rejseomkostninger til de forskellige kontinenter (fly).
 Overskridelse af taksterne medfører skattepligt for det beløb, der  

 overskrides.
Ligningsrådets beløbsgrænser for legatbeløb til dækning af sædvanlige  

 meromkostninger gælder dog kun for den del af opholdet, der ikke overstiger  

 28 dage.
For den del af opholdet i udlandet, der overstiger 28 dage,  

 reduceres beløbsgrænsen til 3/4.
Endelig er der skattefrihed for den del af legatet, der dækker  

 dokumenterede udgifter til undervisning og anden betaling til studiestedet,  

 jf.
LL § 7 K, stk. 5.
Om SU gælder det, at den ikke er omfattet af skattefrihed, jf.
LL § 7 K,  

 stk. 8.
Legater, der ydes til dækning af omkostninger ved videnskabelige arbejder,  

 herunder en højere uddannelsesinstitutions udgifter til forskerstuderendes  

 studier, er skattefrie, jf.
LL § 7 K, stk. 6.
 Legaterne er kun skattefrie, hvis de kan anses at medgå til dækning af de  

 nævnte udgifter.
Ph.d.-studerende, der er omfattet af lov om statens uddannelsesstøtte,  

 afsnit II, kan skattefrit modtage stipendium og legater under studieophold i  

 udlandet, Færøerne eller Grønland på op til *11.000 kr. pr. måned (367 kr.  

 pr. døgn).* Legater til ph.d.-studerende er kun omfattet af  

 skattefrihedsbestemmelsen, hvis legatet er ydet på betingelse af, at det  

 anvendes til studieophold i udlandet, Færøerne eller Grønland, jf.
LL § 7 K,  

 stk. 3.
Herudover kan den ph.d.-studerende skattefrit modtage et beløb til  

 anvendelse til studieopholdet i udlandet fra den pågældendes  

 uddannelsesinstitution, jf.
LL § 7 K, stk. 4. Det skattefri beløb kan højst  

 udgøre differencen mellem Ligningsrådets takster for meromkostninger ved opholdet på studiestedet  

 for det pågældende land og den skattefri del af stipendium og legater som  

 beskrevet i afsnittet ovenfor.
Ph.d.studerende, der modtager løn, er efter lovændringen ikke omfattet af  

 reglerne i LL § 7 K for så vidt angår løndelen.
De behandles skattemæssigt  

 fuldt ud som lønmodtagere.
Personer, der er indskrevet ved et ph.d.-studium  

 og som finansieres ved hjælp af legater, er heller ikke længere omfattet af  

 reglerne i LL § 7 K, stk. 3 og 4. Legaterne er i stedet skattefrie efter  

 bestemmelsens stk. 1 om studierejselegater.
Udgifter, som dækkes af et indkomstskattefrit legat til andre personer end  

 ph.d.-studerende til rejse, sædvanlige meromkostninger til dækning af  

 undervisning mv. samt til dækning af ph.d.-studerendes rejseudgifter, kan  

 ikke fradrages eller afskrives i den skattepligtige indkomst.
Udgifter i  

 forbindelse med studier uden for landet for ph.d.-studerende kan ikke  

 fradrages ud over hvad der følger af LL § 7 K, stk. 3 og 4.
Skattefriheden for ellers skattefrie godtgørelser bortfalder, i det omfang  

 udgifterne kan dækkes af den indkomstskattefri del af legater.
Skattefriheden  

 for ellers skattefrie SU-stipendier bortfalder, i det omfang det skattefri  

 beløb på *11.000 kr.* kan dækkes af den indkomstskattefri del af andre  

 legater.
A.B.6.5.3 Legater med understøttelsesformål Sådanne legater er altid indkomstskattepligtige, medmindre legatet er  

 skattefrit i medfør af reglerne i LL § 7.
 Personer, der har fribolig i stiftelser og legatboliger, er  

 indkomstskattepligtige af værdien af friboligen, efter et skøn over  

 udlejningsværdien, jf. i øvrigt A.B.6.4.
A.B.7 Gaver, hædersgaver og gevinster A.B.7.1 Indkomstskattepligtige gaver Gaveerhvervelser skal efter SL § 4 c medtages ved indkomstopgørelsen,  

 medmindre gaven falder ind under afsnit II i lov om afgift af dødsboer og  

 gaver (BAL), jf.
SL § 5 b som ændret ved lov nr. 427 af 14. jun. 1995. Ved  

 lov nr. 1119 af 21. dec. 1994 er åbnet mulighed for at beregne passivposter  

 ved skatte- eller gaveafgiftspligtige gaveoverdragelser med succession, der  

 er foretaget efter lovens regler den 1. jan. 1995 eller senere, jf.
KSL § 33  

 D.
 Om afgiftspligtige gaver, se A.B.7.2. Enkelte gaver kan være gjort  

 indkomstskattefrie og afgiftsfrie ved særlig lovhjemmel (se A.B.7.3 og  

 A.B.7.4.3).
A.B.7.1.1 Gavebegreber En gave kan foreligge f.eks. som en aktuel overdragelse af et formuegode,  

 som et løfte om en fremtidig ydelse eller som en eftergivelse af gæld, og  

 gaveydelsen kan bestå i såvel overdragelse af ting som arbejdsydelser og  

 brugsrettigheder.
Der foreligger også en gave, når et gode overføres fra en  

 persons formue til en andens mod et vederlag, der afviger fra handelsværdien.
Værdiansættelsen Værdien af det overdragne formuegode ansættes efter et skøn over værdien i  

 handel og vandel på overdragelsestidspunktet.
Ved overdragelse af aktiver, hvor der skal beregnes arve- eller  

 gaveafgift, finder værdiansættelsen sted efter de i skd.cirk. nr. 185 af 17.  

 nov. 1982 fastsatte retningslinier, se t&s nyt 1991.6.327 (TfS 1991,  

 128). Principperne i cirkulærets regler finder også anvendelse i  

 værdiansættelsesspørgsmål efter BAL.
Disse regler kan også danne udgangspunkt for skønnet ved  

 værdiansættelsen, når gaven skal henregnes til modtagerens skattepligtige  

 indkomst.
 Hvis gaven hidrører fra udlandet, er det dens værdi her i landet, der skal  

 lægges til grund ved indkomstopgørelsen, lsr. 1957.18 og 1959.119.
Eksempler på gavebeskatning Hvor en fast ejendom var i lige sameje mellem 2 ejere, hvoraf den ene  

 bekostede en varig forbedring på ejendommen, blev medejeren anset for  

 indkomstskattepligtig af halvdelen af værditilvæksten.
En del af købesummen for en fast ejendom blev berigtiget ved indrømmelse  

 af en livsvarig, fri boligret for sælgeren.
Dennes senere opgivelse af  

 boligretten uden vederlag p.g.a. alderdomssvækkelse (som ikke kunne  

 sidestilles med ophør ved død) blev anset for en gavedisposition, idet der  

 ved opgivelsen tilførtes køberen en formuefordel, jf.
VLD af 28. feb. 1986  

 (Skat 1986.3.205) (TfS 1986, 151).
Eksempler på at gavebeskatning ikke gennemføres Det er en betingelse for at beskatte en ydelse som gave, at der ikke er  

 betalt vederlag, eller dog kun delvis vederlag.
I praksis sker der dog kun  

 beskatning, hvis det fastsatte vederlag klart afviger fra handelsværdien.  

 Hvor den ene part ved indgåelse af en aftale gør en god forretning, kan  

 besparelsen ikke beskattes, når vederlaget ifølge parterne tilsigter at  

 udgøre fuldt vederlag.
 Ved en - helt eller delvis - vederlagsfri overdragelse af et formuegode  

 kan der foreligge sådanne konkrete forhold, at gavebeskatning ikke kommer på  

 tale.
En skatteyder erhvervede vederlagsfrit fra en kommune en parcel på 369 m2,  

 der havde været benyttet som vandværksgrund.
Parcellen var naboparcel til  

 skatteyderens ejendom.
Under hensyntagen til de ved erhvervelsen påtagne  

 forpligtelser og udgifter bl.a. til planering, beplantning mv. fandt Landsskatteretten, at der ikke var tilflydt skatteyderen nogen  

 skattepligtig erhvervelse (gave), lsr. 1981.165.
En skatteyder modtog et beløb fra sin afdøde mands broder i USA.
Beløbet  

 ansås ikke for en indkomstskattepligtig gave, da det var ydet efter formløse  

 optegnelser vedrørende beløbets anvendelse efter yderens død, lsr. 1978.56.
 Det er en betingelse for at en gave anses for ydet, at gaveløftet er  

 kommet til gavemodtagerens kundskab, således at denne har fået et endeligt og  

 ubetinget retligt krav over for giveren, se fx Skat 1989.4.315 (TfS 1989,  

 176).
 Selv om der ikke kan ske beskatning ud fra et gavesynspunkt, kan  

 beskatning dog ofte gennemføres ud fra andre synspunkter, idet det overdragne  

 gode kan anses som et supplement til løn, leje eller renteindtægter eller som  

 maskeret udbytte fra et aktie- eller anpartsselskab.
Bidrag til valgkampagne Skatteministeren har i forbindelse med behandlingen af Justitsministeriets  

 forslag til ændring af lov om private bidrag til politiske partier og  

 offentliggørelse af politiske partiers regnskaber afgivet følgende udtalelse  

 (uddrag):
 Spm. nr. 61 af 3. maj 1995:
"der udbedes en uddybning af justitsministerens afsluttende  

 bemærkning under forslagenes 1. behandling, hvorefter tilskud til  

 enkeltkandidater er skattepligtig..." Skatteministerens svar:
 1. Det kan indledningsvis bemærkes, at offentligt ydet støtte til et  

 politisk parti eller en politisk kandidat uden for partierne er skattefri,  

 jf. § 13 i lov om økonomisk støtte til politiske partier mv.
 For så vidt angår private bidrag til politiske partier samt til de enkelte  

 kandidater både i og uden for partierne gælder derimod de almindelige  

 skattemæssige regler.
 2. Et politisk parti er omfattet af skattepligten efter SEL § 1, stk. 1,  

 nr. 6.
 Skattepligten omfatter dog alene indtægter, som erhverves af partiet ved  

 erhvervsmæssig virksomhed.
 Et bidrag, som et politisk parti får af en privatperson eller fra en  

 privat virksomhed, vil således som følge af dets ikke-erhvervsmæssige  

 karakter være skattefrit for partiet.
3. Privat ydet støtte til en kandidat uden for partierne eller til en  

 bestemt politiker inden for et parti er personlig indkomst for den pågældende  

 efter statsskattelovens § 4, jf.
PSL § 3.
Er situationen den, at en politiker til fordel for sit parti giver afkald  

 på et bidrag, som den pågældende har modtaget fra privat side, vil bidraget  

 være skattepligtigt for politikeren, da denne ved afkaldet disponerer over  

 bidraget.
Der er ikke hjemmel for politikeren til at fradrage bidraget ved  

 opgørelsen af den skattepligtige indkomst.
Når en privatperson eller en privat virksomhed ønsker at yde et bidrag til  

 en politiker, vil situationen dog formentlig normalt være den, at bidraget  

 gives til partiet, som kanaliserer det ud til den enkelte kandidat til brug  

 for dennes politiske arbejde.
Der vil derfor i praksis typisk ikke være noget  

 beskatningsproblem.
 Er beløb, som et parti bruger i en valgkampange for at promovere en af  

 partiets politikere, betragtes nemlig ikke som en indtægt for denne og skal  

 derfor ikke medregnes til den pågældendes personlige indkomst.
 Formentlig af denne grund er (var)det anført i ligningsvejledningen, at de  

 bidrag en folketingskandidat modtager til sin valgkampagne, ifølge praksis  

 ikke beskattes. "....., TfS 1995, 620.
*Se endvidere TfS 1997, 553 og TfS 1997, 554, hvori henholdsvis  

 Skatteministeriet og Skatteministeren redegør for den skattemæssige  

 behandling af støtte til kandidater i forbindelse med kommunevalg, herunder  

 støtteannoncer i blade og aviser.* Formuedeling mellem papirløse samlevende HD af 18. nov. 1985 (skd. 77.997) tager stilling til spørgsmålet om en  

 person, der efter ophævelse af et papirløst samliv, modtager værdier fra den  

 tidligere partner, skal betale indkomstskat heraf.
 Dommen fastslår, at ydelser erlagt efter samlivets ophør er  

 skattepligtige, såfremt modtageren ikke har et retskrav på kompensation.  

 (Dommen er kommenteret i UfR. 1986.B.129).
 HD af 3. apr. 1986 (Skat 1986.4.261) (TfS 1986, 210) drejede sig også om  

 den skattemæssige behandling af aktiver modtaget i forbindelse med ophævelse  

 af papirløst samlivsforhold.
En kvinde, der i ca. 15 år havde samlevet med en mand, med hvem hun havde  

 9 børn, ophævede samlivet og flyttede med børnene.
Ved samlivets ophør  

 overdrog manden en bil til kvinden og ydede hende forskellige kontante beløb,  

 der bl.a. blev anvendt til køb af en fast ejendom, ligesom han til børnene  

 betalte underholdsbidrag efter aftale.
Kvinden blev ikke anset  

 indkomstskattepligtig af det modtagne.
Højesteret antog, at kvinden under det  

 mangeårige samliv gennem arbejde i hjemmet og i mandens virksomhed i  

 betydeligt omfang havde bidraget til at sikre de formueværdier, som forelå  

 ved samlivets ophør, og at de overdragne værdier var ydet for at sætte  

 kvinden i stand til at opretholde et hjem for sig selv og børnene.
Den skattemæssige betydning af, at der efter samlivets ophør erlægges en  

 ydelse, når modtageren har et retskrav på kompensation, fremgår af VLD af 9.  

 april 1981 (skd. 58.295). Sagen vedrørte et papirløst par, der boede sammen  

 fra 1970 til 1977. I 1973 var de flyttet ind i en villa, som den mandlige  

 part havde skøde på.
I 1975 indgik parret en overenskomst om ligedeling af  

 friværdien af villaen ved samlivets ophævelse, og i henhold hertil havde den  

 kvindelige part i 1977 modtaget 70.000 kr., som hun var blevet beskattet af.  

 Begge parter havde under samlivet haft indtægter og i fællesskab betalt  

 ydelserne på huset og de øvrige leveomkostninger.
Landsretten fandt intet grundlag for at statuere, at der forelå en  

 skattepligtig gave, idet det i præmisserne bl.a. anføres, at:  

 »sagsøgerinden efter omstændighederne også uden indgåelse af en  

 overenskomst som den pågældende på grundlag af almindelige retsgrundsætninger  

 på tilsvarende måde kunne have fået et krav på andel i provenuet ved salg af  

 ejendommen eller i friværdien i ejendommen.« I kendelse af 19. januar 1994 fandt Landsskatteretten, at kvinden, der i  

 forbindelse med en samlivsophævelse havde fået et beløb fra samleveren på kr.  

 370.000, måtte anses for skattepligtig af beløbet efter statsskattelovens §  

 4. Sagen vedrørte et papirløst par, der havde levet sammen i 5 1/2 år.
Parret  

 havde ikke børn.
Efter ophævelsen af det papirløse samliv, havde parterne  

 indgået aftale om, at samleveren betalte 370.000 kr. til kvinden til fuld og  

 endelig afgørelse af hendes økonomiske krav i anledning af samlivsophævelsen.  

 Under samlivet havde kvinden selv haft indtægt, ligesom hun havde modtaget  

 løn fra det af samleveren dominerede selskab.
Kvindens indsats under samlivet  

 havde hovedsageligt bestået i almindeligt hjemmearbejde og deltagelse i  

 repræsentation.
Landsskatteretten fandt det ikke godtgjort, at kvinden under  

 de foreliggende omstændigheder kunne antages at have et retskrav på  

 kompensation, TfS 1994, 164.
Puljepasningsordninger En puljepasningsordning er en dagpasningsordning, hvor forældrene påtager  

 sig en forpligtelse til at arbejde et vist antal dage om året i  

 daginstitutionen.
 Ligningsrådet har udtalt, at såfremt forældre gratis udfører arbejde i en  

 puljepasningsordning, bør der i ligningsmæssig praksis ses bort fra den  

 økonomiske fordel, der kan opnås ved, at et barn er tilmeldt ordningen.
A.B.7.1.2 Frit underhold Værdien af frit underhold, som en skatteyder modtager fra en samlever,  

 bør, når det drejer sig om skatteydere med beskedne indtægter og  

 formuemidler, i reglen ikke ansættes højere end den af Ligningsrådet  

 fastsatte normalværdi af kost og logi, der for indkomståret 1997 udgør  

 *23.600 kr.,* jf.
TSS-cirk. 1996-32.
 Hvis den, der modtager frit underhold, har indtægter, bør disse indtægter  

 antages at være brugt til fælleshusholdningen, således at indtægterne fragår  

 ved beregningen af værdien af frit underhold, se lsr. 1974.117.
 Har parterne indtægter af nogenlunde samme størrelse, er der ikke grundlag  

 for beskatning af frit underhold, jf. lsr. 1973.29. I et tilfælde, hvor en  

 kvinde havde egne indtægter, blev værdien af hendes frie underhold dog ansat  

 til 6.000 kr. (vedrører året 1963), da mandens økonomiske forhold var  

 særdeles gode, lsr. 1967.106.
 Børn, der sammen med moderen opholder sig hos deres fader, skal ikke  

 beskattes af værdien af frit ophold hos faderen, KSL § 5, stk. 4.
Værdien af kortvarige ophold hos familie beskattes efter praksis ikke.
I HD af 27. nov. 1986 (Skat 1987.1.32) (TfS 1986, 592) blev en kvinde anset  

 for indkomstskattepligtig af værdien af frit underhold hos sin samlever.
Kvinden havde opsagt sin stilling for at pleje sin samlever, der var  

 alvorlig kvæstet efter en ulykke.
Da samleveren efter et par års forløb var  

 fuldt erhvervsdygtig, fortsatte kvinden med at passe parrets to fælles børn.
Den kvindelige part i et samlivsforhold havde i det år, samlivet blev  

 etableret, et negativt privatforbrug på ca. 41.000 kr.
Landsskatteretten  

 fandt, at der måtte anses at være sket en skattepligtig formueoverførsel fra  

 samleveren på 61.000 kr. (hvoraf ca. 20.000 kr. udgjorde hendes kontante  

 forbrug), jf.
Skat 1986.11.663 (TfS 1986, 610).
 I ØLD af 20. maj 1987 (Skat 1987.8.557) blev en kvinde ikke anset for  

 indkomstskattepligtig af et beløb på 20.000 kr. som hun havde modtaget fra  

 sin samlever, der boede i England, til dækning af bl.a. husleje.
A.B.7.1.3 Gaverejser Gaverejser og frirejser, der betales af arbejdsgiveren, omtales i afsnit  

 A.B.1.9.18.
 Hvis en skatteyder - uden for ansættelsesforhold - modtager en frirejse  

 eller f.eks. af et trafikselskab har fået et frikort til brug inden for  

 selskabets område, er han principielt skattepligtig af rejsens eller  

 rejsernes værdi.
 Værdien af frirejser, ydet som gaver (f.eks. af slægtninge i udlandet) med  

 det ene formål, at gavemodtageren skal besøge giveren, skal efter praksis  

 ikke medregnes med det beløb, gaven har kostet giveren, men alene med et  

 beløb svarende til værdien af selve opholdet under rejsen, lsr. 1952.136 og  

 1960.29 og 190. I lsr. 1967.106 formuleres synspunktet således, at modtageren  

 skal beskattes af rejsens reelle økonomiske værdi (anslået til 450 kr.,  

 medens giveren havde betalt 4.255 kr. for rejsen).
 Ved værdiansættelsen kan den af Ligningsrådet fastsatte værdi af fri kost,  

 som for indkomståret 1997 udgør 50 kr. pr. dag, være retningsgivende.
 En skatteyder, der af sin i U.S.A. bosatte svigersøn var blevet anmodet om  

 at vidne i en mod svigersønnen anlagt straffesag, og som af svigersønnen  

 havde fået betalt sin billet til rejsen, kunne allerede under hensyn til  

 rejsens formål ikke anses indkomstskattepligtig af nogen del af værdien  

 heraf, lsr. 1963.105.
 Kontante gavebeløb, der ydes med henblik på en rejse, men som ikke er  

 betinget af, at der rent faktisk foretages en rejse, er fuldt ud  

 indkomstskattepligtige eller gaveafgiftspligtige, såfremt der er tale om den  

 gaveafgiftspligtige personkreds, se A.B.7.2.
 Om en frirejse, der er vundet som gevinst ved en offentlig bortlodning, se  

 A.B.7.5.1.
 En radio- og TV-forhandler ansås for skattepligtig af 6.000 kr., der  

 udgjorde den skønsmæssigt ansatte værdi af en af et leverandørfirma  

 arrangeret frirejse til USA og til Det fjerne Østen, idet rejsen ansås for at  

 have været af overvejende turistmæssig karakter, lsr. 1980.57.
A.B.7.1.4 Enkeltstående gældseftergivelse Gældseftergivelse, der fremtræder som led i en samlet akkord eller anden  

 samlet kreditordning, udløser i almindelighed ingen beskatning, jf.
KGL § 6  

 A, se eventuelt E.L.2. Vedrørende begrænsninger i retten til fremførsel af  

 underskud, se E.L.2.5.
Enkeltstående tilfælde af gældseftergivelse behandles efter SL §§ 4-6, jf.  

 KGL § 5, stk. 2. I forbindelse med singulære ordninger kan der ske hel eller  

 delvis beskatning hos debitor af det eftergivne beløb, hvis debitors  

 insolvens ikke kan bevises.
Beskatning eller gaveafgiftsberigtigelse vil  

 typisk indtræde i tilfælde, hvor kreditor har gavehensigt, eller parterne  

 befinder sig i et gavemiljø, jf.
Skat 1986.8.522 (TfS 1986, 459)  

 (Strandhavedommen). Har gældseftergivelsen karakter af en gave, skal værdien  

 af gaven ansættes til fordringens værdi.
Ved HD af 20. dec. 1979 blev den af  

 skattemyndighederne hidtil fulgte praksis, hvorefter arvingsgæld altid blev  

 fastsat til kurs 100 tilsidesat, idet Højesteret fastslog, at det var værdien  

 i handel og vandel af den arvede fordring, der skulle afgiftsberigtiges.
Som  

 følge af denne afgørelse blev en ved Højesteret verserende sag om værdien af  

 en gave i form af eftergivelse af gæld i henhold til nogle pantebreve forligt  

 således, at gaveafgiften skulle beregnes på grundlag af pantebrevenes  

 handelsværdi, skd. 53.173 og tilsvarende lsr. 1981.58.
 Hvis den eftergivne fordring var værdiløs, foreligger der ikke nogen gave.
 Hvis en kreditor afgiver saldokvittering mod at modtage et mindre beløb  

 end det skyldige, og det må formodes, at debitor ikke ville have været i  

 stand til at betale det fulde beløb, foreligger der ikke nogen gave, se bl.a.  

 lsr. 1974.28 og Skat 1989.6.472. I lsr. 1954.104 antog Landsskatteretten, at  

 der forelå en delvis gave, idet debitor var i besiddelse af realisable midler  

 til betaling af hele gælden.
A.B.7.1.5 Påtagelse af forpligtelse Hvor en gave består i en forpligtelse til at udrede løbende kontante  

 ydelser, må der tages stilling til, om der foreligger en kapitalgave, der  

 skal indkomstbeskattes i det år, hvori tilsagnet om gaven er ydet, eller en  

 aftægts- eller underholdsydelse, hvis skattemæssige konsekvenser er omtalt  

 under A.B.6.4.
Hvis gavetilsagnet går ud på, at der uden særlige betingelser og uden  

 forbehold (stiltiende eller udtrykkeligt) om ophør ved givers eller  

 gavemodtagers død ydes et bestemt årligt beløb, indtil der ialt er ydet et  

 klart fikseret beløb eller et bestemt beløb i en bestemt årrække, foreligger  

 der en kapitalgave.
Værdien af denne gave beskattes som nævnt i det år,  

 tilsagnet opnås, og værdiansættelsen foretages under hensyntagen til den  

 afdragsvise erlæggelse.
De årlige ydelser anses som afdrag på gæld og  

 medtages ikke ved indkomstopgørelsen.
A.B.7.1.6 Rentefri eller lavt forrentede lån Gives rentefri eller lavt forrentede lån indenfor gaveafgiftskredsen,  

 opgøres gavens værdi ved lånets stiftelse som differencen mellem lånets  

 hovedstol og fordringens kursværdi.
Denne retstilstand var baseret på AAL §  

 15 og § 48 og således gældende indtil 1. jul. 1995. Se fx TfS 1992, 500 og  

 redegørelsen i TfS 1996, 37. BAL har med virkning fra 1. jul. 1995 ophævet  

 AAL § 15.
 En skatteyder ville efter sin separation udstede et gældsbrev til sin  

 svigermor for et lån på 225.000 kr., bl.a. på vilkår, at gælden først skulle  

 afdrages og forrentes med 6 pct. p.a. fra 1. apr. 1993, og første termin  

 skulle betales den 11. dec. 1993, hvilken termin dækkede perioden 1. april  

 til 11. dec. 1993. Normalrenten var på stiftelsestidspunktet 8 pct. p.a.  

 Ligningsrådet fandt, at lånet måtte anses som en indkomstskattepligtig gave  

 til skatteyderen, og at værdien af gaven svarede til forskellen mellem lånets  

 hovedstol og fordringens kursværdi på stiftelsestidspunktet.
 I en sag, hvor der var ydet rentefrie lån mellem to brødre, der ikke var  

 omfattet af kredsen i den dagældende AAL § 44, fandt Landsskatteretten, at  

 der på baggrund af praksis ikke skulle ske beskatning af rentefordelen.
Landsskatteretten fandt heller ikke, at der skulle ske beskatning efter  

 kursgevinstlovens regelsæt, ligesom der heller ikke i praksis var  

 tilstrækkeligt grundlag for at overføre rentefikseringsmodellen, jf.
SL § 4,  

 litra e, til familieforhold, hvor der til forskel fra koncernforhold ikke var  

 tale om en overordnet dispositionsret over den samlede økonomi, jf.
TfS 1997,  

 791.
 Anfordringslån medfører hverken indkomstskattepligt eller gaveafgiftspligt  

 for låntageren.
Der antages ikke i disse situationer at være fornøden hjemmel til efter  

 bestemmelserne i KGL at beskatte långiveren af de kursgevinster, der løbende  

 opnås ved afdrag på lånet.
Dette udelukker dog ikke, at man i aftaler af  

 gensidig bebyrdende karakter, som f.eks. ved salg af fast ejendom eller andre  

 formuegoder, beskatter kursgevinst, hvis der som led i købesummens  

 berigtigelse udstedes et rentefrit eller lavt forrentet pantebrev eller  

 gældsbrev.
Der henvises i øvrigt til A.D.2. Se artikel i TfS 1988, 446 af Hanne Søgaard Hansen m.fl., Skatteministeriet.
A.B.7.1.7 Arveafkald Arveafkald på en endnu ikke falden arv vil, selv hvor det ydes til fordel  

 for bestemte medarvinger, normalt ikke indeholde nogen skattepligtig  

 gaveydelse, jf. til dels lsr. 1963.6. Vederlag i forbindelse med afkald på  

 forventet arv anses efter lov nr. 426 af 14. jun. 1995 (BAL), § 23, stk. 3,  

 som gave, jf. lovbekendtgørelse nr. 642 af 2 aug. 1997.
Gives der derimod afkald på en allerede falden arv, må det undersøges, om  

 den trufne disposition med hensyn til arvens fordeling har støtte i  

 arveladerens bestemmelser, idet beskatning undlades, hvis den foretagne  

 arvedeling blot følger de legale arvedelingsregler eller er udtryk for  

 arveladerens ønsker med hensyn til fordelingen af hans formue. *Ved lov nr.  

 1222 af 27. dec. 1996 er hidtil gældende tidsmæssige betingelser lempet med  

 virkning for dødsboer, hvor dødsfaldet er indtruffet den 1. jan. 1997 eller  

 senere.
Herefter gælder, at afkaldet skal være meddelt overfor skifteretten  

 senest samtidig med indsendelsen af den endelige boopgørelse, dog senest  

 inden udlodning af boet påbegyndes.* Der kræves ikke nogen gyldig  

 testamentarisk disposition fra arveladerens side for at lægge arveladerens  

 ønsker til grund ved skiftet, se fx lsr. 1943.39 og 1978.56, hvor  

 indkomstbeskatning blev undladt.
Har den stedfundne skævdeling af arven ingen støtte i de legale  

 arvedelingsregler eller i arveladerens dispositioner, kan arveafkaldet -  

 udover at udløse afkaldsgiverens betaling af afgift - udløse beskatning af  

 gavens værdi hos den begunstigede.
Se fx skd. 70.427.
Hidtidig administrativ arve- og gaveafgiftspraksis m.h.t. afkald på falden  

 arv er nu lovfæstet i lov om afgift af dødsboer og gaver, lovbekendtgørelse  

 nr. 642 af 2. aug. 1997, § 5. Loven (BAL) har virkning, når afgiftspligten er  

 indtrådt den 1. jul. 1995 og senere.
Gives afkaldet til fordel for bestemte  

 medarvinger (afkald af dispositiv karakter), skal der både beregnes boafgift  

 for afkaldsgiver uden hensyntagen til afkaldet og ske gavebeskatning hos de  

 begunstigede medarvinger, selv om afkaldet gives rettidigt.
Er der givet afkald, efter førnævnte tidspunkter, betragtes det merbeløb,  

 der tilfalder medarvinger i kraft af afkaldet, ikke som arv, men som en gave  

 fra afkaldsgiveren.
Virkningen heraf er, at afkaldsgiver skal betale  

 boafgifter uden hensyntagen til afkastet, og at der skal betales indkomstskat  

 af gaven, eller gaveafgift, hvis der er tale om en nærtpårørende omfattet af  

 personkredsen i BAL § 22. Det bemærkes i den forbindelse, at f.eks. gaver til  

 søskende er indkomstskattepligtige.
Se lsr. 1961.15 og 1970.117 samt lsr.  

 1983.40.
Delvis afkald samt andre problemer om afkald er iøvrigt behandlet af Vagn Carstensen i UfR 1974 B, s. 13, der især drejer sig om afgiftsmæssige  

 problemer, men også omhandler indkomstskattemæssige forhold.
A.B.7.1.8 Arveforskud Reglerne om den skatte- og afgiftsmæssige behandling af arveforskud er  

 ændret ved lov nr. 426 af 14 jun. 1995 om afgift af dødsboer og gaver (BAL),  

 lovbekendtgørelse nr. 642 af 2. aug. 1997, samt lov nr. 427 af 14. jun. 1995  

 indeholdende konsekvensændringer som følge af BAL.
Begge love har virkning,  

 når dødsfaldet er indtrådt den 1. juli 1995 eller senere, respektive gaven er  

 modtaget den 1. juli 1995 eller senere.
Forskud på forventet arv betragtes som en gave uanset om forskuddet er  

 ydet til en nærtbeslægtet gaveafgiftspligtig person eller til en person  

 udenfor denne kreds, jf.
BAL § 23, stk. 3 og § 50. Om den gaveafgiftspligtige  

 personkreds, se A.B.7.2.
 Forskud på forventet arv til en person, der er omfattet af den  

 gaveafgiftspligtige personkreds i BAL § 22 gaveafgiftsberigtiges.
 Betingelserne for at anse en ydelse som et arveforskud er, dels at  

 modtageren er aktuelt arveberettiget efter yderen (efter loven eller i  

 henhold til testamente, lsr. 1942.127 og 1959.21 samt Skat 1986.1.69  

 modsætningsvis), dels at der er udstedt arveforskudsbevis, eller at der  

 foreligger andre omstændigheder, der viser, at det modtagne beløb skal  

 afkortes i senere arv, og dels, at der er en vis sandsynlighed for, at  

 modtageren vil overleve overdrageren.
 Kriterierne for hvornår der foreligger et arveforskud har fremover med den  

 ændrede skatte- og afgiftsmæssige behandling efter BAL ingen betydning.
 Som eksempel på »andre omstændigheder«, der kan  

 »dokumentere« en arve-forskudshensigt, kan henvises til lsr.  

 1978.170, hvor forskelsværdien mellem overdragelsessummen og handelsværdien  

 af et sommerhus ansås for et arveforskud, idet sælgeren i et forud for  

 overdragelsen oprettet testamente havde testamenteret ejendommen til køberen  

 som legat og i en efter overdragelsen oprettet codicil til testamentet havde  

 tillagt køberen det pantebrev, som denne havde udstedt som delvis betaling  

 for ejendommen, jf. tilsvarende lsr. 1982.50.
 Det er en betingelse for at anerkende, at et beløb er ydet som  

 arveforskud, at der allerede i forbindelse med ydelsen af arveforskud er  

 udstedt arveforskudsbevis eller dog truffet aftale om afkortning i senere  

 arv.
 Det anerkendes i praksis, at der også til legatarer kan ydes arveforskud.
 Udbetales kun en del af legatet, må der i arveforskudsbeviset være indsat  

 bestemmelse om afkortning, også selv om der ydes alle legatarer lige meget i  

 arveforskud.
Arveforskud udenfor gavekredsen ydet før 1. jul. 1995 For forskud på forventet arv, der er ydet før 1. jul. 1995, til en person  

 udenfor denne nærtbeslægtede personkreds, fastsætter BAL § 50, at forskuddet  

 skal gaveafgiftsberigtiges med 36,25 %, når forskudsgiveren er død den 1.  

 juli 1995 eller derefter, og forskudsmodtageren har overlevet  

 forskudsgiveren.
Sådanne arveforskud er altså ikke længere arve- men  

 gaveafgiftspligtige.
Gaveafgiftssatsen er dog den samme som satsen for bo- og  

 tillægsboafgiften i.h.t.
BAL.
Gaveafgiften beregnes uden gaveafgiftsfrit  

 bundbeløb.
Arveforskuddet skal gaveanmeldes senest den 1. maj året efter  

 dødsfaldet. *Ved lov nr. 1222 af 27. dec. 1996 er i en tilføjelse til BAL §  

 50 præciseret, at vurde-ringen af om forskudsmodtageren er omfattet af den  

 gaveafgiftspligtige personkreds (også) foretages på baggrund af forholdene  

 ved dødsfaldet.
Dette medfører, at den tidligere samlever med hvem afdøde i  

 mellemtiden havde giftet sig, bliver afgiftsfri.
Ved lovforslag L. 52 af 29.  

 okt. 1997, vedtaget den 16. dec. 1997, er fastsat i et nyt stk. 2 til § 50,  

 at gaveafgiften af arveforskud til personer, der har haft fælles bopæl med  

 forskudsgiveren i de sidste 2 år før modtagelsen af forskuddet, eller i  

 øvrigt i det omfang, der fremgår af BAL § 1, stk. 2, litra d, samt til  

 plejebørn, jf.
BAL § 1, stk. 2, litra f, udgør 15 pct. af forskuddet.
Er forskudsgiver  

 afgået ved døden i perioden 1. jul. 1995 til 31. dec. 1997 nedsættes  

 gaveafgiften til 15 pct.* Arveforskud udenfor gavekredsen ydet den 1. jul. 1995 eller senere Er et arveforskud udenfor personkredsen i BAL § 22 ydet den 1. jul. 1995  

 eller senere, er arveforskuddet indkomstskattepligtigt som personlig indkomst  

 for forskudsmodtageren.
A.B.7.1.9 Beskatningstidspunktet En gave skal medtages ved indkomstopgørelsen, når modtageren er  

 underrettet om gaven, lsr. 1945.25. Ved gaver udenfor gaveafgiftskredsen  

 medregnes gaver således i det indkomstår, hvor retserhvervelsen finder sted.
Der kan imidlertid være knyttet sådanne betingelser til gaven, at  

 beskatningstidspunktet udskydes, lsr. 1946.153, hvor gavemodtageren først  

 blev beskattet af gaven ved rentenyderens død.
Om beskatning af gaver med  

 forbeholdt rentenydelsesret, se A.B.7.3.3, med ændring af bedømmelsen af  

 disse gaver i.h.t.
BAL.
Det forekommer, at gavemodtageren senere, når han bliver klar over gavens  

 skattemæssige konsekvenser, giver afkald på den.
Et sådant afkald kan normalt  

 ikke tillægges skattemæssig betydning, lsr. 1950.142. Se om afkald på indtægt  

 i afsnit A.A.1.3.9.
Såfremt en gaveoverdragelse af aktier er sket under forudsætning af, at  

 told- og skatteregionen godkender den i gaveanmeldelsen anførte aktiekurs,  

 anses gaven i skattemæssig henseende for ydet på det tidspunkt, hvor  

 modtageren af gaven er underrettet om gaven, uanset om det pågældende vilkår  

 først opfyldes på et senere tidspunkt.
Gavedispositionen vil kunne annulleres  

 med skattemæssig virkning fra gavetidspunktet, såfremt told- og  

 skatteregionen fastsætter en højere værdi af aktierne, idet en afgørende  

 forudsætning fra giverens side må anses for bristet.
Det må dog være en  

 forudsætning, at gaven annulleres i umiddelbar forbindelse med den endelige  

 afgørelse (dvs. den administrative klagemulighed skal være udtømt) af  

 aktiernes værdi til gaveaf-giftsberegningen, skd. 16.48.
 Efter BAL og konsekvensændringen i SL § 5 b, jf. lov nr. 427 af 14. jun.  

 1995 lægges der som hidtil vægt på gavens modtagelse, hvilken efter praksis  

 forstås som tidspunktet for gavetilsagnet.
A.B.7.2 Afgiftspligtige gaver efter lov om afgift af dødsboer og gaver Lov nr. 426 af 14. jun. 1995, BAL, har virkning for gaver, der er modtaget  

 den 1. jul. 1995 og senere.
Gaveafgiften er en proportional afgift på 15 %, når gaven er ydet til  

 andre i gavekredsen end givers stedforældre og bedsteforældre.
For disse  

 sidstnævnte er afgiften 36,25 %. Der skal ikke foretages sammenlægning med  

 gaver i tidligere kalenderår mellem de samme parter.
Hver person er én  

 giver/ modtager uanset ægteskabelig formueordning.
 Den gaveafgiftspligtige personkreds er opregnet i lovens § 22.
Med ægtefæller sidestilles personer af samme køn, der er registreret i  

 henhold til lov om registreret partnerskab.
Gaver mellem ægtefæller, hvis  

 ægteskab ikke er ophørt ved separation/skilsmisse, når gaven modtages, er  

 gaveafgifts-fri.
Afgift betales også for gaveafgiftspligtige gaver, der  

 fremkommer ved køb eller anden retshandel, hvor modtageren ikke har ydet  

 fuldt vederlag, og undertiden tillige, hvor vederlaget må betegnes som en  

 overpris.
Ved adoptionsforhold er adoptionslovene gældende.
Den skatte- og  

 afgiftsmæssige behandling af gaver mellem adoptanten og dennes slægt til/fra  

 adoptivbarnet, respektive mellem adoptivbarnets biologiske slægt til/fra  

 adoptivbarnet, afgøres således af den arveretlige stilling, som  

 adoptionsbevillingen og de for denne gældende adoptionslove mv. tillægger  

 adoptivbarnet i forhold til de berørte.
Tendensen i disse har været at knytte  

 stadig stærkere bånd til adoptanten og dennes slægt med den konsekvens, at  

 den biologiske slægt ikke arver til 15 pct. boafgift, se TfS 1996, 268. Gaver  

 mellem plejeforældre og plejebørn samt gaver mellem søskende er  

 indkomstskattepligtige.
 Bestemmelsen om, at gaver ydet fra stedbørn til stedforældre er undergivet  

 gaveafgift, gælder også, når et i et ægteskab indbragt særbarn efter  

 ægteskabets opløsning har ydet en gave til sin tidligere stedfader eller  

 moder, lsr. 1970.116.
Gaveafgiftsreglerne kommer til anvendelse, hvis enten giver eller modtager  

 har hjemsted her i landet, jf.
BAL § 25.
En udenlandsk statsborger med fuld skattepligt til Danmark, der ved sit  

 fyldte 25. år ville få en trustkapital i New Zealand, oprettet af  

 bedstefaderen, udbetalt til fri rådighed, var ikke indkomstskattepligtig af  

 udbetalingen, men alene gaveafgiftspligtig.
Efter danske retsregler måtte  

 udbetalingen anses som en båndlagt gave fra truststifteren til barnebarnet.
Såfremt både gavegiver og modtager har hjemsted i udlandet, skal der kun  

 betales gaveafgift, hvis gaven består af fast ejendom her i riget og tilbehør  

 til sådanne og formue knyttet til et fast driftssted her i riget.
Afgiftsfri  

 er ifølge BAL § 24, stk. 4 underhold i yderens hjem eller på hospital,  

 plejehjem eller lignende uden hensyn til gavens størrelse.
Afgiftsfriheden  

 gælder imidlertid ikke den situation, hvor børn har stillet en selvstændig  

 bolig til rådighed for forældre/svigerforældre, og boligejeren er omfattet af  

 LL § 12 A, se TfS 1996, 245.
 Gaveanmeldelsen skal indgives til told- og skatteregionen på det sted,  

 hvor giver har bopæl, når anmeldelsen indgives eller senest skal indgives.
 Har giver bopæl i Københavns Kommune indgives anmeldelsen til Told- og  

 Skatteregion København.
 Har giveren og eventuelt tillige modtageren bopæl i udlandet, indsendes  

 gaveanmeldelsen ligeledes til Told- og Skatteregion København.
Har giveren bopæl i Frederiksberg Kommune indgives anmeldelsen til Told- og Skatteregion København nr. 3 (Nordvest).
 Gaveanmeldelsen skal indgives senest den 1. maj året efter  

 gaveoverdragelsen.
 Det er uden betydning for afgiftspligtens indtræden, om giveren har  

 forbeholdt sig brugs- eller indtægtsnydelsen af det overdragne eller tillagt  

 andre en sådan rettighed til det overdragne. *BAL § 24, stk. 1, fastsætter,  

 at der af kapitaler og formuegoder, hvorpå der hviler en brugs eller  

 indtægtsnydelse, betales 36,25 pct. i afgift af gaven.
Har giver forbeholdt sig selv en brugs- eller indtægtsnydelse af gaven,  

 kan værdien af denne rettighed fratrækkes ved beregningen af  

 kapitalgaveafgiften.
Værdien af den fratrukne rettighed afgiftsberigtiges ved  

 ophøret af rettigheden med enten bo- eller gaveafgift af den oprindeligt  

 fratrukne værdi.
Sådanne rettigheder til fordel for tredjemand kan derimod  

 ikke fratrækkes i kapitalgaveafgiftsgrundlaget.
Reglen har virkning for gaver  

 modtaget den 1. jan. 1997 eller senere.* Overdrages kapitalgaven med respekt  

 af en allerede eksisterende brugs- eller indtægtsrettighed for tredjemand er  

 dispositionen ikke omfattet af BAL § 24, og kapitalværdien af tredjemands  

 rettighed vil kunne fratrækkes i kapitalgaveafgiftsgrundlaget, se TfS 1996,  

 634.
 Kapitalgavemodtageren kan forlange, at gaveafgiften betales af kapitalen,  

 selv om brugs- eller indtægtsnydelsen derved reduceres.
Det er uden betydning for gaveafgiftsberegningen, om giveren har lovet at  

 betale gaveafgiften, jf.
BAL § 24, stk. 5.
 Gaven og eventuelle modydelser værdiansættes af parterne i gaveanmeldelsen  

 og anmeldes med nettobeløbet.
 Parterne skal selv beregne gaveafgiften ved indgivelsen af  

 gaveanmeldelsen.
 Den beregnede gaveafgift skal indbetales samtidig med indgivelsen af  

 gaveanmeldelsen.
Ved afgiftsberegningen kan fratrækkes det årlige afgiftsfri bundbeløb, der  

 udgør *41.400 kr. (1997) for gaver til alle i den gaveafgiftspligtige  

 personkreds, bortset fra ved gave til givers svigerbarn.
Her udgør  

 bundbeløbet *14.500 kr. (1997), hvis ægteskabet med givers barn består.
Er  

 svigerbarnets ægtefælle afgået ved døden, udgør bundbeløbet dog *41.400 kr.  

 (1997).
 Bundbeløbene reguleres efter personskattelovens § 20.
 Såfremt en gave alene tilhører den ene givers bodel, kan der kun gives  

 ét bundfradrag efter BAL § 22, stk. 1 ved afgiftsberegningen.
Der skal betales en rente på 1 pct. pr. påbegyndt måned, hvis  

 gaveanmeldelsen indgives for sent, hvis gaveanmeldelsen er mangelfuld, så  

 kontrol ikke kan gennemføres, eller hvis hele gaveafgiften ikke betales  

 samtidig med indgivel-sen af gaveanmeldelsen.
Renten beregnes fra den 1. i  

 måneden, jf. lovens § 38.
 Oplysningerne i gaveanmeldelsen afgives under strafansvar efter lovens §  

 41.
Ændring af værdiansættelsen i gaveanmeldelsen Parterne er bundet af den værdiansættelse, de har anført i en  

 gaveanmeldelse.
Told- og skatteregionen kan som efterprøvende myndighed ændre  

 værdiansættelsen, hvis den af parterne anførte værdi ikke svarer til det  

 overdragnes handelsværdi på gavetidspunktet.
Told- og skatteregionens ændring  

 skal ske inden 3 måneder efter anmeldelsens modtagelse, og parterne skal have  

 lejlighed til at ytre sig skriftligt eller mundtligt inden ændringen, såfremt  

 dette ikke medfører overskridelse af en lovbestemt frist eller lignende.
I skd. cirk. nr. 138 af 2. sep. 1983 henledes opmærksomheden på ØLD af 7.  

 sep. 1982 (skd. 65.166), som fastslår, at »der ikke er grundlag for at  

 antage, at skattemyndighedernes efterprøvelse af værdiansættelserne i en  

 gaveanmeldelse alene eller i det væsentlige skal sikre, at ansættelsen ikke  

 er for lav.
Såfremt ansættelsen anses for at være for høj, skal der også  

 foretages en ændring.« A.B.7.3 Gaver, der hverken er indkomstskattepligtige eller afgiftspligtige A.B.7.3.1 Lejlighedsgaver I praksis sker der ikke nogen beskatning af lejlighedsgaver af  

 traditionelt præg, såsom fødselsdags-, bryllups- og sølvbryllupsgaver o.l.,  

 såfremt der er tale om gaver af mindre omfang, Ved bedømmelse af om der alene er tale om gaver af mindre omfang, skal der  

 henses til værdien af den enkelte gave.
Hvis flere gaver hidrører fra samme  

 gavegiver, skal der dog foretages en samlet bedømmelse.
En studerende modtog efter studentereksamen et legat på 700 kr., der  

 ifølge legatfundatsen skulle tildeles en dansksindet elev fra en bestemt  

 sønderjysk skole.
Legatet var tildelt uden ansøgning, og Landsskatteretten  

 fandt, at tildelingen kunne sidestilles med en lejlighedsgave, der ikke  

 oversteg det efter forholdene naturlige niveau for en sådan gave, og herefter  

 kunne der bortses fra beskatning af beløbet, lsr. 1984.63.
 En skatteyder, der havde haft feriegæster fra U.S.A., og som modtog en  

 kontant gave fra disse, blev ikke beskattet heraf på grund af den nære  

 forbindelse mellem gaven og de af ham afholdte udgifter, lsr. 1969.28.
 Gaver af større værdi imellem forretningsforbindelser er ikke fritaget for  

 beskatning.
 Lejlighedsgaver, herunder jule- og nytårsgaver fra arbejdsgiveren, omtales  

 i afsnit A.B.1.9.21.
A.B.7.3.2 Indsamlede gaver Gaver, der hidrører fra indsamlede bidrag, er skattefri ifølge LL § 7,  

 litra a.
 Det er herved forudsat, at gaven er oppebåret een gang for alle og alene  

 har karakter af en anerkendelse af modtagerens fortjenester.
Som »indsamlet« betragtes et gavebeløb ikke alene, hvor  

 indsamlingen henvender sig til offentligheden, men også hvor den finder sted  

 blandt personalet i en institution eller virksomhed.
Den omstændighed, at to,  

 tre eller flere personer slår sig sammen om en gave, er dog ikke  

 tilstrækkelig til, at gaven kan betragtes som tilvejebragt ved indsamling af  

 bidrag.
Hertil må kræves, at indsamlingen har været organiseret over en vis  

 større kreds, jf. skd.cirk. nr. 72 af 17. apr. 1996, pkt. 2.1.1., og at der  

 har været tale om en egentlig indsamling, jf. lsr. 1963.104, 1965.15, 1969.27  

 og 1981.57.
 LL § 7, litra a er også fundet anvendelig på en pengegave på ca. 100.000  

 kr. hidrørende fra en dagbladsindsamling til fordel for efterladte efter en  

 person omkommet ved en ulykke i Tingbæk Kalkmine, se Skat 1988.12.797.  

 (bindende forhåndsbesked).
*Ligeledes er LL § 7, litra a fundet anvendelig på indsamlede midler på  

 ca. 625.000 kr. ydet som nærsamfundets anerkendelse af en særlig indsats,  

 herunder som foregangsmand inden for alternativ miljørigtig  

 landbrugsproduktion, hvorimod gaven ikke repræsenterede nogen form for  

 vederlag for en arbejds- eller bistandspræstation, se TfS 1997, 397.* På generalforsamlingen i en konsulenttjeneste blev det vedtaget at yde den  

 fratrædende leder af konsulenttjenesten en afskedsgave som påskønnelse af  

 hans mangeårige ledende arbejde i tjenesten.
Gavens størrelse blev ansat til  

 ca. 1 kr. pr. medlem, og midlerne blev tilvejebragt dels på  

 generalforsamlingen, hvor 850 af foreningens ca. 12.000 medlemmer deltog,  

 dels fra det normale kontingent.
Landsskatteretten fandt, at der ikke var  

 tale om en indsamling i den forstand, hvori udtrykket anvendes i LL § 7,  

 litra a, jf. lsr. 85.46.
Gavebeløb, der er udredet af arbejdsgiveren, kan ikke betragtes som  

 »indsamlet«.
Sådanne gavebeløb vil på den anden side ofte falde ind  

 under bestemmelserne i LL § 7 O om fratrædelsesgodtgørelse eller  

 jubilæumsgratiale, se A.B.1.4.1 og A.B.1.4.2.
A.B.7.3.3 Gaver med forbeholdt udbytteret Af BAL § 49 fremgår, at hvis en person inden lovens ikrafttræden, den 1.  

 juli 1995, har givet en gave, hvoraf den pågældende har forbeholdt sig  

 indtægterne eller nytten for sin livstid eller for et tidsrum, skal der  

 betales gaveafgift efter reglerne i BAL eller indkomstskat af gaven, når  

 rente- eller brugsnydelsen ophører efter lovens ikrafttræden, uanset om  

 retten ophører, mens giver lever eller først ved dennes død.
Har gavegiver  

 indsat subsidiære rentenydere efter sin død, er tidspunktet for sidste  

 rentenydelsesrets ophør afgørende for, hvornår afgift eller skat skal  

 betales, se TfS 1996, 234. Er gaven med den forbeholdte udbytteret modtaget  

 den 1. jul. 1995 eller senere, indtræder gaveafgifts- eller skattepligten ved  

 overdragelsen uanset den forbeholdne ret for giveren, se TfS 1996. 634. Er  

 gaven overdraget indenfor den gaveafgiftspligtige kreds, skal anmeldelse  

 herom således ske senest den 1. maj året efter overdragelsen.
Overdrages f.eks. en fast ejendom, således at giveren forbeholder sig  

 nytten og brugen af ejendommen for sin livstid, skal der på  

 overdragelsestidspunktet *uanset givers forbeholdte rettighed* svares  

 afgift/indkomstskat af gavens værdi.
Ved fastsættelse af gavens værdikan der  

 tages hensyn til værdien af den kapitaliserede boligret, *se evt. nærmere om  

 den nye regel i BAL § 24, stk. 1, ovenfor under A.B.7.2, m.h.t. sådanne gaver  

 modtaget den 1. jan. 1997 eller senere.* A.B.7.4 Hædersgaver A.B.7.4.1 Fonds, legater mv.
Gave- og legatbeløb, der er ydet een gang for alle af offentlige midler,  

 legater, kulturelle fonds o.lign. her i landet eller i udlandet, når gaven  

 eller legatet udelukkende har karakter af en anerkendelse af modtagerens  

 fortjenester, beskattes efter reglerne i LL § 7 O.
Bestemmelsen er med  

 virkning fra og med indkomståret 1996 flyttet fra LOSI § 2, nr. 16 til LL § 7  

 O, stk. 1, nr. 1, jf. lov nr. 313 af 17. maj 1995. Ved overflytningen er der  

 ikke tilsigtet nogen ændring i bestemmelsens anvendelsesområde.
Afgørelserne i det følgende blev truffet efter bestemmelserne i LOSI § 2,  

 nr. 16. Henvisningerne til disse bestemmelser er afløst af henvisning til LL  

 § 7 O, idet realindholdet af bestemmelsernes omfang svarer til hinanden.
Bestemmelsen i LL § 7 O fastslår, at gave- og legatbeløb, der overstiger  

 et grundbeløb på 7.900 kr. inden for et indkomstår, medregnes til den  

 personlige indkomst med 85 pct. af den del af værdien, der overstiger 7.900  

 kr.
Grundbeløbet reguleres efter PSL § 20, og det udgør i 1997 10.200 kr.
Om den nærmere forståelse af udtrykket »offentlige midler, legater og  

 kulturelle fonds o.l.«, bemærkes, at der ikke stilles krav om, at den  

 udbetalende fond skal have et almennyttigt formål.
Udbetales beløbet derimod  

 af en forening, er det ifølge praksis en betingelse for at beløbet kan anses  

 for omfattet af bestemmelsen, at foreningen skal have et almennyttigt formål.
Fra Fællesbankens Fond blev en hædersgave på 20.000 kr. tildelt en person,  

 der havde virket i sparekasseverdenen i mere end 30 år.
Landsskatteretten  

 fandt, at nu LL § 7 O ikke indeholder en betingelse om, at den udbetalende  

 fond skal have et almennyttigt formål, og beløbet blev herefter beskattet som  

 særlig indkomst, lsr. 1984.62.
 En museumsbetjent havde i sin fritid været beskæftiget som ulønnet  

 idrætsleder, og i denne egenskab havde han af en lokal fond, oprettet af  

 brugsforeningen i hans bopælskommune, fået udbetalt et beløb på 3.000 kr.  

 Dette beløb ansås for omfattet af nu LL § 7 O, lsr. 1980.180.
 Et legatbeløb på 25.000 kr. fra Veluxfonden til en numismatiker ansås  

 ligeledes omfattet af nu LL § 7 O, lsr. 1982.63.
 En legatportion på 12.000 kr., som en boelsmand havde modtaget fra en  

 kreditforenings jubilæumsfond som anerkendelse af hans langvarige virke inden  

 for dansk landbrugs faglige organisationer, ansås for omfattet af nu LL § 7  

 O, idet der ikke fandtes holdepunkter for den ved den påklagede ansættelse  

 anlagte forståelse af bestemmelsen, hvorefter »legater, kulturelle fonds  

 o.l.« skulle hidrøre fra »offentlige midler«, lsr. 1980.55.
En arkitekt og lærer på kunstakademiet, modtog uansøgt et legat på 10.000  

 kr. fra Johs.
Krøiers Fond.
Tildelingen af legatet var af fondens bestyrelse  

 begrundet i klagerens faglige fortjenester og tænkt som en  

 hæderstilkendegivelse.
Denne begrundelse var ikke i overensstemmelse med  

 fondens fundats, der bl.a. forudsatte legatportioner anvendt til uddannelse  

 af unge mænd med henblik på selvstændig erhvervsudøvelse, ikke mindst som  

 selvstændige kunsthåndværkere.
Landsskatteretten fandt imidlertid, at det  

 omhandlede beløb opfyldte betingelserne for beskatning efter nu LL § 7 O,  

 lsr. 1985.153.
 I lsr. 1969.109 blev en hædersgave ydet til en læge af Landsforeningen til  

 bekæmpelse af kredsløbssygdomme anset for omfattet af nu LL § 7 O, idet der  

 blev lagt vægt på, at foreningen, der er landsomfattende med et stort antal  

 medlemmer, har et klart almennyttigt formål (selv om beløbet altså her ikke  

 var ydet fra en egentlig fond eller lign.). Ligeledes er en hæderspris fra  

 Foreningen til hjertesygdommenes bekæmpelse samt Carnegiefondets belønninger  

 anset omfattet af nu LL § 7 O.
Omvendt vil »hædersgaver«, der udredes af foreninger uden  

 almennyttigt formål, og som hidrører fra foreningens almindelige midler, ikke  

 være omfattet af nu LL § 7 O.
Således kunne Hygiejneprisen, der var ydet af  

 en brancheforening, ikke antages at have en sådan karakter af anerkendelse,  

 at den kunne omfattes af nu LL § 7 O, lsr. 1976.118.
 Uddelinger fra Rådet for større færdselssikkerhed til personer, der har  

 gjort et særligt påskønnelsesværdigt arbejde for færdselssikkerheden, anses  

 som hædersgaver, forudsat at gaven er ydet en gang for alle, samt at gaven  

 ikke har karakter af arbejdsvederlag.
 En skuespiller havde modtaget to legater i 1978. Udformningen af de to  

 legaters fundatser udelukkede ikke, at legaterne blev tildelt samme person  

 flere gange, men alligevel anså Landsskatteretten legaterne for omfattet af  

 nu LL § 7 O, bl.a. under hensyn til, at det var oplyst, at klageren ikke  

 tidligere havde modtaget de omhandlede legater, og at det i øvrigt ville være  

 i strid med formålet og ideen bag legaternes fundatser, om samme kunstner fik  

 tildelt legatet flere år i træk, lsr. 1981.166.
Ikea-prisen, indstiftet af Ikea a/s, uddeles en gang årligt med hhv.  

 15.000 kr., 10.000 kr. og 10.000 kr. til personer, der har skabt »en  

 bedre hverdag for de mange mennesker.« Prisen kan ikke søges og  

 prismodtagerne udpeges af en komite, bestående af en billedhugger, en  

 grafiker, en journalist og en arkitekt.
Efter det oplyste, herunder at der  

 ikke er dannet en selvstændig fond, men alene nedsat en særlig  

 udvælgelseskomite, fandt lsr. ikke, at prisen kunne henføres under nu LL § 7  

 O, Skat 1986.10.602 (TfS 1986, 540).
 Angående udtrykket »udelukkende anerkendelse af modtagerens  

 fortjenester« kan anføres, at enker, der modtager hædersgaver på grund  

 af afdødes indsats, som hovedregel ikke er anset omfattet af bestemmelsen i  

 LL § 7 O.
Hvis nu LL § 7 O skal anvendes, må gave- eller legatbeløbet ikke være ydet  

 på grund af et specielt værk.
En forfatter, der modtager en ydelse på grund  

 af en speciel bog, kommer normalt ikke ind under disse regler.
Hertil må  

 kræves, at gave- eller legatbeløbet skal være ydet ham som en anerkendelse af  

 hans forfatterskab som sådant.
Produceren af et TV-program, der var blevet tildelt en hædersbevisning ved  

 Prix Italia-konkurrencen, blev anset for almindelig indkomstskattepligtig af  

 den del af prisen, som Danmarks Radio havde videregivet til ham.
Kun  

 nationale radio- og TV-selskaber kunne deltage i konkurrencen og  

 hæderbevisningen var i øvrigt tildelt Danmarks Radio for et bestemt værk,  

 Skat 1987.1.44 (TfS 1987, 21).
A.B.7.4.2 Personlig indkomst Som personlig indkomst beskattes:
a.
Beløb, der ydes over en årrække, lsr. 1959.24 og 25.
b.
Beløb, der er en belønning for arbejds- eller bistandspræstationer,  

 lsr. 1980.56, 1981.56 og 1984.64 og 146.
c.
Beløb, der er klausuleret, f.eks. beløb, der ydes til fortsat  

 videnskabeligt arbejde eller beløb, der ydes til køb af bøger (boglegater).  

 (Se dog A.B.6.5.2 om de delvis skattefri studierejselegater og legater til  

 videnskabeligt arbejde).
d.
Præmier udbetalt på grundlag af konkurrence, lsr. 1978.86 og 1981.55.
e.
Idébelønninger til lønmodtagere for rationaliseringsforslag  

 o.l., lsr. 1970.115, og beskatning af penge og genstandspræmier, der ydes til  

 statens ansatte for rationaliseringsforslag, skd. 17.110.
 Af særlige afgørelser skal nævnes:
VLD af 18. feb. 1980 (Skd. 54.227) vedrørende en forfatter, som i 1973  

 modtog en legatportion på 2.000 kr. og i 1974 en legatportion på 5.000 kr.  

 fra samme legat.
Forfatteren havde i en årrække arbejdet på et særligt  

 kartotek over bøger, og det var for denne indsats hun modtog legatbeløbene,  

 der blev tildelt uden ansøgning og uden betingelser.
Hun modtog kun legaterne  

 de to år.
I VLD bemærkes det, at den hende i 1974 tildelte legatportion er  

 ydet hende for samme indsats som den, for hvilken hun i 1973 havde modtaget  

 en legatportion.
I hvert fald under disse omstændigheder fandtes det i 1974  

 tildelte beløb ikke at kunne anses for ydet hende en gang for alle, og det  

 var således ikke omfattet af bestemmelsen i nu LL § 7 O.
 Beløb, der udbetales sammen med universitetsguldmedaljer, anses ikke  

 omfattet af nu LL § 7 O, jf. lsr. 1959.23, hvor dog modtagerens omkostninger  

 i forbindelse med guldmedaljeafhandlingen blev tilladt fratrukket ved  

 indkomstopgørelsen.
En skatteyder, der var ansat ved Handelshøjskolen i København, modtog Tietgen-prisbelønningen på 10.000 kr. samt en guldmedalje for en  

 afhandling, der blev anvendt til opnåelse af licentiatgrad.
Da  

 prisbelønningen måtte anses for at være tildelt ham for den arbejdsmæssige  

 indsats ved udarbejdelsen af afhandlingen, blev beløbetikke anset for  

 omfattet af nu LL § 7 O, lsr. 1984.146.
En købmand modtog et legat, der var tildelt som en anerkendelse af hans  

 særlige indsats som bestyrelsesmedlem (sekretær) i købmandsforeningen og ikke  

 som en anerkendelse af hans fortjenester i almindelighed.
Beløbet ansås ikke  

 for omfattet af nu LL § 7 O, lsr. 1981.56.
En aktivitetspris på 5.000 kr., der blev tildelt et medlem af HK for sit  

 positive virke inden for en lokal HK-forenings medlemsskare, blev ikke anset  

 for omfattet af nu LL § 7 O.
Prisen var indstiftet af en fond, der bestyredes  

 af den lokale HK-forening, og prisen kunne kun udbetales til HK-foreningens medlemmer.
Fondens midler tilfaldt i tilfælde af opløsning  

 foreningen, Skat 1987.7.512 (TfS 1987, 368).
 Et beløb på 10.000 kr. modtaget for besvarelsen af en prisopgave kunne  

 ikke anses omfattet af nu LL § 7 O, lsr. 1981.55.
En legatportion på 5.000 kr. fra Knud Højgaards Fond uddelt efter  

 ansøgning til teknikerstuderende efter studiets første del, blev ikke anset  

 for omfattet af nu LL § 7 O.
Tildelingen kunne ikke betragtes som udelukkende  

 at have karakter af en anerkendelse af modtagerens fortjenester, jf. lsr.  

 1984.64.
Se også ØLD af 19. aug. 1976 vedrørende F.
L.
Smidth og Co A/S's Mindelegat af 1964, hvor ydelserne ikke blev anset som omfattet af nu LL §  

 7 O, da der var en nær sammenhæng mellem arbejdsgiver og legatbestyrelse, og  

 tildeling kun kunne ske til de i virksomheden ansatte i forbindelse med deres  

 virke der, jf. tilsvarende lsr. 1980.56.
Udbetalinger fra Statens Kunstfond medregnes ligeledes ikke til nu LL § 7  

 O, hvad enten der er tale om de almindelige 3-års stipendier eller om  

 engangsbeløb, der er ydet som støtte til forfattere og kunstnere som  

 anerkendelse for værker, hvor det økonomiske udbytte ikke står i rimeligt  

 forhold til den kunstneriske indsats, lsr. 1967.108, hvor et sådant beløb  

 primært blev anset som en slags erstatning for manglende indtægter på grund  

 af svigtende salg.
Se også lsr. 1970.114 og lsr. 1975.21.
 Det samme er tilfældet med de understøttelser til kunstnere og forfattere,  

 der ydes over finansloven, lsr. 1954.118. Yder kunstfonden studierejselegater  

 eller udgivelsesstøtte, behandles disse udbetalinger efter samme regler som  

 legater ydet til studierejser og videnskabelige arbejder, se A.B.6.5.2.
Også forfatterprisen for børne- og ungdomsbøger medregnes ikke til nu LL §  

 7 O, lsr. 1970.114, og det samme gælder hædersgaver fra Hærens Linieofficerskorps Jubilæumsfond.
A.B.7.4.3 Skattefri hædersgaver Hæderspriser, der udbetales i henhold til Nobelstiftelsens Grundstadgar  

 samt Nordisk Råds Litteratur- og Musikpris er fritaget indkomstskat, LL § 7 v.
 Carnegiefondets belønninger for heltemodige handlinger anses omfattet af  

 reglen i nu LL § 7 O, jf. skd. cirk. nr. 181 af 1. dec. 1995, pkt. 2.3.6.2,  

 også når der er tale om redningsaktioner mv. udført af professionelle, jf.  

 A.B.7.4.1.
A.B.7.5 Gevinster Efter bestemmelsen i SL § 4, litra f skal indtægter af lotterispil samt  

 andet spil og væddemål medregnes ved indkomstopgørelsen.
A.B.7.5.1 Ikke skattepligtige Visse gevinster er ikke indkomstskattepligtige, idet der i stedet svares  

 en afgift til staten.
Det drejer sig om følgende:
1. Præmieobligationsgevinster og gevinster ved tipning og lotto.
Efter  

 bestemmelser i særlige love fradrages der i stedet inden udbetaling en 15  

 pct.'s afgift af den del af gevinstbeløbet, der overstiger 200 kr.
2. Gevinster ved lotterispil m.v, jf. lovbek. nr. 636 af 27. juli 1993,  

 som ændret ved lov nr. 1223 af 27. dec. 1996. Efter loven betales  

 lotteriafgift i stedet for indkomstskat.
Af gevinster i Landbrugslotteriet og Varelotteriet samt af kontante gevinster udgør afgiften 15 pct. af den del  

 af gevinstens beløb, der overstiger 200 kr.
Af andre gevinster udgør afgiften  

 17 1/2 pct. af den del af gevinstens værdi, der overstiger 200 kr.
 De gevinster, der omfattes af denne lovgivning, er:
 Gevinster i Landbrugs- og Varelotteriet.
 Gevinster ved bortlodninger, der sker i henhold til lov om  

 gevinstopsparing.
 Gevinster ved klasselotteri afholdt af Det Danske Klasselotteri A/S.
Gevinster ved her i landet (bortset fra Færøerne og Grønland) afholdte,  

 offentlige bortlodninger - herunder bortlodning ved tombola.
En bortlodning  

 er offentlig, når alle får mulighed for at deltage f.eks. efter annoncering i  

 dagspressen.
 Gevinster ved her i landet (bortset fra Færøerne og Grønland) afholdte  

 præmie- og gættekonkurrencer, der henvender sig til offentligheden (herunder  

 de af dag- og ugeblade arrangerede konkurrencer), såfremt der ikke er tale om  

 konkurrencer af litterær, kunstnerisk, videnskabelig eller teknisk karakter  

 eller om prisbelønninger for besvarelse af opgaver af denne art.
 Gevinster ved sådanne konkurrencer er efter udtrykkelig bestemmelse i  

 lotteriafgiftsloven ikke omfattet af denne lov.
 Lotteriafgiften administreres af told- og skatteregionerne.
 3. Gevinster vundet i et spillekasino omfattet af lov om spillekasinoer,  

 er indkomstskattefri i medfør af § 11 i lov om afgift af spillekasinoer, jf.  

 lovbekg. nr. 778 af 24. aug. 1994.
 4. Gevinster vundet ved totalisatorspil omfattet af lov om totalisatorspil  

 er indkomstskattefri i medfør af § 3, stk. 5 i lovbek. nr. 736 af 19. aug.  

 1994 om totalisatorspil.
 Om præmier o.lign. til idrætsfolk, se A.B.2.8.
A.B.7.5.2 Skattepligtige gevinster Alle andre gevinster end de foran under A.B.7.5.1. omtalte er fuldt ud  

 skattepligtige.
Det gælder således følgende:
 Gevinster hidrørende fra ikke-offentlige bortlodninger, som fx  

 lodtrækninger blandt medlemmerne af en forening eller blandt funktionærerne i  

 et firma (f.eks. ferie- eller julelotteri), lsr. 1955.38.
 Medlemmer af kunstforeningen »Den Frie Forårsudstilling«, der  

 hvert år deltager i en lodtrækning om retten til at udtage et kunstværk af en  

 nærmere angiven værdi, anses indkomstskattepligtig af det vundne kunstværks  

 (skønsmæssigt ansatte) værdi.
Gevinster fra præmie- eller gættekonkurrencer, der ikke henvender sig til  

 offentligheden.
En præmie i en konkurrence, der var arrangeret af en  

 tobaksfabrik for landets tobakshandlere, er således anset fuldt ud  

 indkomstskattepligtig.
 Gevinster ved offentlige bortlodninger, præmie- og gættekonkurrencer, der  

 er afholdt på Færøerne, i Grønland eller i udlandet (fx det irske sweep-stake  

 og det tyske lotto samt D.O.B.S. (Danish Overseas Betting Services)), er  

 skattepligtige.
Præmier, der er opnået ved deltagelse i konkurrencer af litterær,  

 kunstnerisk, videnskabelig eller teknisk karakter samt prisbelønninger for  

 besvarelse af opgaver af denne art er skattepligtige, jf. ovenfor.
Se lsr.  

 1981.55 om præmie for besvarelse af en prisopgave.
 Kortspil mv.
 Gevinster hidrørende fra kortspil (jf. lsr. 1957.21 om præmiewhist), og  

 væddemål er også indkomstskattepligtige.
 Gevinst/tab på terminskontrakter m.v. behandles skattemæssigt efter  

 reglerne i KGL §§ 29 - 32.
Hvis gevinsten ikke består i et kontant beløb, men i naturalier, skal dens  

 handelsværdi (ved salg til forbruger) lægges til grund ved beregningen af det  

 skattepligtige beløb.
I reglen kan man gå ud fra den i lotteriprogrammet  

 opgivne værdi, så længe det ikke er påvist, at denne afviger fra  

 handelsværdien.
Hvis gevinsten imidlertid sælges i nær tidsmæssig tilknytning  

 til lodtrækningen, anvender man salgssummen, og det hvad enten denne er  

 lavere eller højere end katalogprisen, jf. l.o.s.r. 1934.40 og lsr. 1952.138.
Vindere af biler skal medregne bilen ved opgørelsen af den skattepligtige  

 indkomst og formue til værdien i handel og vandel, hvilket normalt vil sige  

 forhandlerprisen.
I denne pris kan dog gives et passende nedslag, idet en  

 sådan bil ofte har kørt adskillige km i reklamemæssigt øjemed inden  

 overdragelsen til vinderen.
A.B.7.6 Dusører Dusører og belønninger for fortjenstfulde handlinger er personlig  

 indkomst, men Skatteministeren kan i henhold til LL § 7 O, stk. 2, nr. 2  

 bestemme, at sådanne beløb beskattes efter § 7 O, stk. 3, såfremt de ydes for  

 fortjenstfulde handlinger, som det ligger uden for modtagerens erhverv at  

 udføre.
Der tænkes på dusører og belønninger for indsats for at redde  

 menneskeliv eller for medvirken til opklaring af forbrydelser.
Ansøgning om  

 beskatning efter § 7 O, stk. 2, nr. 2 indsendes til den lokale told- og  

 skatteregion, i Københavns og Frederiksbergs kommuner dog til skattedirektoraterne.
 Afgørelserne herfra kan påklages til Told- og Skattestyrelsen, der træffer  

 endelig administrativ afgørelse.
 Beskatningen af LL § 7 O, stk. 2, nr. 2-udbetalinger sker ifølge LL § 7 O,  

 stk. 3 således, at 85 pct. af den del af udbetalingerne, som overstiger et  

 grund beløb på 10.200 kr. (i 1997), medregnes i den skattepligtige indkomst.
 En dusør udbetalt for et forsøg på at afværge et bankrøveri, blev  

 beskattet efter LOSI § 17, stk. 2 (nu LL § 7 O, stk. 2, nr. 2).
En skatteyder, der drev selvstændig erhvervsvirksomhed med salg af geværer  

 og rifler og havde autorisation som våbenhandler, blev bekendt med, at et  

 gevær, han havde købt af en privat person, var stjålet.
Som led i  

 afleveringen modtog han en dusør, som dog ikke kunne beskattes som særlig  

 indkomst efter § 17, stk. 2 (nu LL § 7 O, stk. 2, nr. 2), da afleveringen af  

 det stjålne gevær måtte anses at være en handling, som henhører under  

 erhvervet som våbenhandler.
Carnegiefondets belønninger for heltemodige handlinger anses omfattet af  

 reglen i LL § 7 O, stk. 1, nr. 1, vedrørende gaver og legatbeløb udbetalt som  

 anerkendelse af modtagerens fortjenester.
Dette gælder også, når der er tale  

 om redningsaktioner mv. udført af professionelle.
Se A.B.7.4.1. Beskatning  

 kan dermed ske efter LL § 7 O, stk. 3 uden ansøgning.
