Orientering om ny forsøgsbekendtgørelse Til jobcentrene mfl.
 Arbejdsmarkedsstyrelsen har udarbejdet vedlagte nye forsøgsbekendtgørelse (bek. nr. 969 af 26. september 2011), der træder i kraft den 30. september 2011.
 Bekendtgørelsen erstatter bekendtgørelse nr. 829 af 5. juli 2011 og indeholder en ændring til § 5 (forsøget om opkvalificering ved ansættelse uden løntilskud).
 Der er sket en udvidelse af bestemmelsen, således at ordningen med virkning fra 1. september 2011 og i resten af forsøgsperioden frem til 1. august 2012 udvides til at gælde alle unge ledige under 30 år uanset forudgående uddannelse.
 Ændringen har således betydning for unge, der er blevet ansat den 1. september 2011 eller senere.
 Ændringen er en udmøntning af pkt. 1 i den politiske aftale fra den 7. juli 2011 om en styrket indsat over for unge ledige.
