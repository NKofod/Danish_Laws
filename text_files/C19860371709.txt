 Arbejdsformidlingskontorerne.
 Nedenstående refereres 2 sager:
1. Et AF-kontor har anmodet direktoratet for  

 erhvervsuddannelserne om oplysning om, efter hvilke retningslinier kontoret  

 skulle beregne tilskud i et tilfælde; hvor en virksomhed havde fået bevilget  

 tilskud til opretholdelse af en uddannelsesplads på 6/11 af kr. 18.000 i  

 henhold til AER-bekendtgørelse nr. 329 af 22. juni 1984, og som efterfølgende  

 ansøgte om tilskud til opretholdelse af en anden uddannelsesplads under 18  

 måneders varighed i henhold til AER-bekendtgørelse nr. 629 af 20. december  

 1985. Direktoratet for erhvervsuddannnelserne svarede - med henvisning til  

 AER-lov nr. 248 af 23. maj 1984, jf. § 11b; stk. 1, hvorefter der til  

 virksomheder, som i løbet af et kalenderår opretter en eller flere lære- og  

 praktikpladser og hvorved gennemsnittet opretholdes, ydes eet tilskud (kr.  

 30.000/18.000 efter gammel tilskudssats eller kr. 15.000/9.000 efter ny  

 tilskudssats) - da der allerede er ydet virksomheden 6/11 af et tilskud for  

 opretholdelse af pladsantallet i 1986, kan der til den senest oprettede af de  

 2 pladser ydes 5/11 af det tilskud, der kunne ydes, såfremt delvist tilskud  

 ikke allerede var bevilget.
Efter de for direktoratet for  

 erhvervsuddannelserne foreliggende oplysninger vil virksomheden være  

 berettiget til 5/11 af kr. 9.000 til elevpladsen, jf. § 10, stk. 1 i  

 AER-bekendtgørelse nr. 629.
 2. Et AF-kontor forelagde en sag, hvor en arbejdsgiver  

 havde fået bevilget et opretholdelsestilskud på kr. 30.000 efter de gamle  

 tilskudssatser til et uddannelsesforhold, der påbegyndtes i 1986.  

 Uddannelsesaftalen blev ophævet, efter at arbejdsgiveren havde modtaget kr.  

 18.000 i tilskud, d.v.s. 3/5 af opretholdelsestilskuddet i 1986.
 Senere indgik arbejdsgiveren en ny uddannelsesaftale med en ny elev og  

 anmodede derfor AF om at udbetale den resterende del af  

 opretholdelsestilskuddet.
 Da der var tale om et tilskud efter bekendtgørelse nr. 329 af 22. juni  

 1984, og datoen d. 1. juni 1986 var passeret, da arbejdsgiver fremsatte sin  

 anmodning, var kontoret i tvivl om, hvorvidt der kunne udbetales et  

 resttilskud.
 I denne anledning udtalte direktoratet, at der i henhold til  

 bekendtgørelse nr. 629 af 20. december 1985 kunne udbetales 2/5 af et tilskud  

 på kr. 15.000, d.v.s. at der kunne udbetales kr. 6.000 som den resterende  

 andel af opretholdelsestilskuddet for 1986.
 P.D.V.
 E.B.
