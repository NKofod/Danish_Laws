 Kommunen fremsatte krav om tilbagebetaling af for meget udbetalt  

 boligstøtte for 1987, idet klagers indtægt ifølge skattevæsenets  

 slutopgørelse fraveg den indkomst, som klagers boligstøtte var beregnet efter  

 i perioden 1.1. til 30.12.1987.
 Klager havde den 6.10.1987 på kommunens omberegningsskema til brug for  

 kommunens beregning af boligstøtte pr. 1.1.1988 oplyst, at han pr. 1.10.1987  

 havde fået en højere indtægt end hidtil.
 Amtsankenævnet besluttede at hjemvise sagen til kommunen til fornyet  

 afgørelse vedr. tilbagebetalingskravet for november og december måneder 1987  

 under hensyntagen til det af Bygge- og Boligstyrelsen vejledende udtalte i  

 skrivelse af 9.1.1990 til Amtsankenævnet i Roskilde Amt.
 Bygge- og Boligstyrelsen oplyste vejledende, at i et tilfælde, hvor de  

 oplysninger, som boligstøttemodtageren afgiver i oktober måned, vedrører  

 forhold, som er aktuelle på oplysningstidspunktet, vil kommunen efter  

 styrelsens opfattelse ved beregning af boligstøtte for november og december  

 måneder skulle tage hensyn til, om de pågældende oplysninger afviger så meget  

 fra de hidtidigt afgivne oplysninger, at boligstøtten burde have været  

 udbetalt med et andet beløb.
 Bygge- og Boligstyrelsen oplyste endvidere vejledende, at såfremt  

 kommunen ikke foretager denne vurdering, vil boligstøttemodtageren med rette  

 kunne hævde, at han i oktober måned har meddelt kommunen sin aktuelle  

 indkomst mv. med den virkning, at der efter omstændighederne ikke vil kunne  

 rejses tilbagebetalingskrav for november og december måneder i det pågældende  

 år.
 Ovennævnte har i et brev af 2/1-90 klaget over Tårnby kommunes krav om  

 tilbagebetaling af for meget udbetalt boligsikring i 1987, i alt 2.031 kr.,  

 jfr. boligstøttelovens § 41.
 Som begrundelse for klagen er anført, at den faktiske husstandsindkomst  

 ikke har oversteget den forventede fremtidige indkomst, der er anvendt som  

 beregningsgrundlag med 25%, hvorfor der ikke i henhold til boligstøttelovens  

 § 41 skal ske tilbagebetaling.
Klager har endvidere anført, at han den 6/10-89 har givet kommunen  

 meddelelse om forhøjelse af husstandsindkomsten, hvorfor tilbagebetaling  

 efter klagers opfattelse overhovedet ikke kan komme på tale.
Klager anfører,  

 at han ikke har modtaget boligsikring mod bedre vidende, idet han har givet  

 alle oplysninger, han var i besiddelse af, på daværende tidspunkt vedrørende  

 løn og husleje.
 Endelig har klager anført, at han finder det mærkeligt, at kommunen har  

 tilbagereguleret for huslejeforhøjelsen fra 1/10-87 og ikke samtidig har  

 taget stilling til indkomstforhøjelsen, idet kommunen den 6/10-87 har fået  

 meddelelse om begge ændringer.
 Klager har endvidere ved brev af 29/11-89 fremsendt supplerende  

 oplysninger til kommunen, hvoraf det fremgår, at den forventede fremtidige  

 indkomst på 121.000 kr., som kommunen anvendte ved beregning af boligsikring,  

 har været korrekt indtil 1/10-87, hvor klager skiftede job og fra samme dato  

 fik en større indtjening.
 Amtsankenævnet har den 23/1-90 modtaget klagen fra kommunen med en  

 udtalelse og kopi af sagens akter.
Det fremgår af sagen, at kommunen fastsatte boligsikringen for 1987 efter  

 en forventet fremtidig indkomst på 121.000 kr.
Da indtægten ikke var beregnet  

 som klagers socialindkomst + procenttillæg, kan indtægten ikke afvige med 25  

 % og 20.000 kr. som anført af klager, men kun med 10.000 kr. op til 131.000  

 kr.
 Det fremgår endvidere af sagen, at klager den 6/10-87 på kommunens  

 omberegningsskema til brug for kommunens beregning af boligsikring pr. 1/1-88  

 oplyste, at han pr. 1/10-87 havde fået en højere indtægt end hidtil.
 Endelig fremgår det af kopi af klagers lønseddel for september 1987, at  

 han udover stigningen pr. 1/10-87 allerede pr. 1/9-87 fik en væsentlig  

 lønstigning.
 Kommunen standsede ikke udbetaling af boligsikring til klager pr. 1/10-87  

 til trods for oplysningen om indtægtsforhøjelsen, idet kommunen på grund af  

 indberetningsterminer til EDB-systemet hos Kommunedata først havde mulighed  

 for at ændre i beregningen pr. 1/1-88. Kommunen regulerede således også først  

 fra denne dato for en huslejeforhøjelse med tilbagevirkende kraft fra  

 1/10-87.
 Kommunen har ved brev af 27/11-89 til klager fremsat krav om  

 tilbagebetaling af for meget udbetalt boligsikring i 1987, i alt 2.031 kr.,  

 jfr. boligstøttelovens § 41, idet klagers indtægt ifølge skattevæsenets  

 slutopgørelse fraveg den indkomst som klagers boligstøtte var beregnet efter  

 i perioden 1/1-30/12-87.
 Boligstøtten var i perioden beregnet efter en indkomst på 121.000 kr.,  

 hvor klagers indtægt faktisk har været 150.000 kr.
 Klager har i perioden modtaget boligstøtte med følgende beløb:
 Klager var på baggrund af den nævnte faktiske indtægt ikke berettiget til  

 boligsikring i 1987.
 Boligstyrelsen har i anledning af en forespørgsel fra amtsankenævnet for  

 Roskilde amt afgivet en vejledende udtalelse af 9/1-90 om, hvorvidt der kan  

 rejses tilbagebetalingskrav overfor en boligstøttemodtager for november og  

 december måneder i et tilfælde, hvor den pågældende i oktober måned har  

 besvaret et spørgeskema til brug for den årlige omberegning af boligstøtte  

 pr. 1. januar i det følgende år, når det af skemaet fremgår, at pågældendes  

 forhold afviger så meget fra det grundlag, som den aktuelt udbetalte  

 boligstøtte er beregnet på, at pågældende ikke ville være berettiget til hele  

 eller en del af den løbende boligsikring.
 Boligstyrelsen oplyste i den anledning, at i et sådant tilfælde, hvor de  

 oplysninger som boligstøttemodtageren afgiver, vedrører forhold som er  

 aktuelle på oplysningstidspunktet, vil kommunen efter styrelsens opfattelse  

 ved beregning af boligstøtte for november og december måneder skulle tage  

 hensyn til, om de pågældende oplysninger afviger så meget fra de hidtidigt  

 afgivne oplysninger, at boligstøtten burde have været udbetalt med et andet  

 beløb.
 Det er endvidere Boligstyrelsens opfattelse, at såfremt kommunen ikke  

 foretager denne vurdering, vil boligstøttemodtageren med rette kunne hævde,  

 at han i oktober måned har meddelt kommunen sin aktuelle indkomst mv. med den  

 virkning, at der efter omstændighederne ikke vil kunne rejses  

 tilbagebetalingskrav for november og december måneder i det pågældende år.  

 Boligministeriets vejledende udtalelse af 9/1-90 er vedlagt i kopi til  

 kommunens orientering.
Amtsankenævnets sekretariat har ved telefonisk henvendelse til  

 Boligstyrelsen den 31/8-90 fået bekræftet, at den vejledende udtalelse stadig  

 er gældende, og at det er Boligstyrelsens opfattelse, at udtalelsen hviler på  

 hensynet til boligstøttemodtageren.
Styrelsen betragter således  

 oplysningspligten i boligstøttelovens § 38, stk. 3, som opfyldt, såfremt  

 boligstøttemodtageren på omberegningsskemaet for det følgende år giver  

 oplysninger om indtægtsændringer for det indeværende år.
 Der henvises til boligstøttelovens §§ 18, 38, stk. 3, og 41, sammenholdt  

 med Boligstyrelsens cirkulære af 30/8-82, pkt. 14.6-14.7, samt  

 Boligstyrelsens vejledning af 22/10-87, pkt. 15.6-15.7.
 Lovgrundlaget er vedlagt i kopi til klagers orientering.
Amtsankenævnet har behandlet sagen i møder afholdt den 20. juli 1990 og  

 den 28. september 1990 truffet følgende AFGØRELSE:
Nævnet besluttede at tiltræde kommunens afgørelse om at gøre et  

 tilbagebetalingskrav for boligstøtte gældende.
I tilslutning hertil  

 besluttede nævnet at hjemvise sagen til kommunen til fornyet beregning af  

 kravet, således at det afklares, om en periodevis opdeling af klagers  

 indtægter i 1987, der efter det oplyste har været varierende, vil føre til en  

 reduktion af det tilbagebetalingskrav, som kommunen har gjort gældende.
 Nævnet har ved sin afgørelse lagt vægt på, at det fremgår, at klagers  

 indtægt steg pr. 1/9-87 og igen pr. 1/10-87. Klager har dog ikke givet  

 meddelelse som omhandlet i boligstøttelovens § 38, stk. 3, ligesom klagers  

 endelige indkomst har oversteget den anvendte forventede husstandsindkomst  

 med mindst 10.000 kr., hvorfor kommunen har været berettiget til at fremsætte  

 et tilbagebetalingskrav.
 Nævnet besluttede endvidere at hjemvise sagen til kommunen til fornyet  

 afgørelse vedrørende tilbagebetalingskravet for november og december måneder  

 1987 under hensyntagen til det af Boligstyrelsen udtalte i skrivelse af  

 9/1-90 til amtsankenævnet i Roskilde amt.
 Det bemærkes, at der er adgang til aktindsigt i overensstemmelse med  

 reglerne i forvaltningsloven og offentlighedsloven.
Amtsankenævnets afgørelse er endelig, men Boligstyrelsen har mulighed for  

 at optage principielle sager til behandling.
Frist for anmodning herom er 4  

 uger.
Se vedlagte vejledning.
 Der vil ikke herfra blive foretaget videre i anledning af denne klage, som  

 nu er sendt tilbage til kommunen til fornyet behandling og afgørelse.
 Kommunen bedes underrette klager om den ny afgørelse med oplysning om  

 ankeadgang.
