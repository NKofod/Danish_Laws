 Direktoratet meddeler en landinspektør, at sammenlægning eller  

 omdeling af matr.nre., der ligger i hver sit kirkesogn i en købstad, ikke må  

 finde sted, uden at der er søgt Kirkeministeriets godkendelse af  

 sognegrænsens ændring.
Foranlediget af en af kirkeministeriet oversendt sag angående regulering  

 af grænsen mellem sognene i H.
Købstad, nemlig N. og M.
Sogne, har man d.d.  

 over for kirkeministeriet udtalt, at det beror på en beklagelig fejl, når der  

 som påtalt af menighedsrådene i tidens løb er sket notering i matriklen for  

 H.
Købstad af sammenlægninger og omdelinger, hvorved ejerlavsgrænser, som  

 oprindelig har været sammenfaldende med sognegrænsen, er blevet forandret,  

 uden at grænsen mellem kirkesognene samtidig er søgt ændret, og denne derfor  

 nu adskillige steder skærer bestående matr.nre. og bebyggelsen på disse, men  

 at man nu har truffet foranstaltning til, at sådanne sammenlægninger og  

 omdelinger ikke vil finde sted, medmindre kirkeministeriets godkendelse  

 foreligger.
 Ved at meddele foranstående skal man anmode hr. landinspektøren om ved  

 fremtidige sammenlægninger og omdelinger i købstaden at iagttage  

 bestemmelserne i bekendtgørelse nr. 424 af 24. september 1949 § 49, 1. stk.,  

 sidste punktum, og § 51, 1. stk.
 (* 1) Offentliggjort i tidsskriftet Landinspektøren 21. bind side 416.
