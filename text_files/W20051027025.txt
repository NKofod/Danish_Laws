Klage over at en 3 ½ år gammel dreng ikke modtog korrekt behandling af et  

 fingerbrud Nævnet fandt ikke grundlag for at kritisere den  

 overlæge, der havde behandlet patienten.
 Nævnet oplyste, at et brud af den pågældende art som  

 udgangspunkt bør behandles operativt, men at det var relevant, at overlægen  

 den  

 7. januar 2004 vurderede, at der foreløbig ikke skulle foretages operativt  

 indgreb, idet et sådant ville have medført en betydelig forøget risiko for  

 sårinfektion.
Nævnet fandt endvidere, at det var relevant, at overlægen  

 ved kontrolundersøgelsen den 21. januar 2004 ikke ordinerede operativ  

 behandling, men valgte at se tiden an.
Nævnet oplyste i den forbindelse, at  

 det  

 med overvejende sandsynlighed vil medføre betydelig eller total stivhed i  

 yderleddet på 3. finger, såfremt man operativt sætter et brud af den  

 pågældende  

 type på plads.
 Endelig fandt nævnet, at det efter de foreliggende  

 oplysninger om kraft og bevægelighed i håndens 3. finger var relevant at  

 afslutte behandlingen af patienten den 3. marts 2004.
