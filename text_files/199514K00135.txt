Nr BTL 135 Betænkning over Forslag til lov om ændring af forskellige skattelove  

 (Asylansøgere)   

 Nr L 135 1995-96, 1. samling Afgivet af Skatteudvalget Afgivet: 19960221 Udvalget har behandlet lovforslaget i nogle møder og har herunder stillet  

 et spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af Dansk  

 Folkepartis medlem) lovforslaget til vedtagelse uændret.
Et mindretal inden for flertallet (Enhedslistens medlem af udvalget)  

 bemærker, at skatteministeren i svaret på udvalgets spørgsmål oplyser, at  

 lovforslaget som hovedregel ikke medfører realitetsændringer for de enkelte  

 asylansøgere m.v. og dermed heller ingen nettoindkomstnedgang.
Af ministerens  

 svar fremgår endvidere, at i visse særlige tilfælde kan lovforslaget isoleret  

 set betyde en skattemæssig stramning med hensyn til personer omfattet af den  

 midlertidige jugoslaverlov, men at det skønnes, at eventuelle urimelige  

 virkninger kan afhjælpes ved, at der i aftrapningsreglerne tages højde for de  

 ændrede skattemæssige regler.
Mindretallet forudsætter, at reglerne også i  

 praksis sikrer, at lovforslaget heller ikke i disse tilfælde resulterer i  

 nettoindkomstnedgang.
 Et mindretal (Dansk Folkepartis medlem af udvalget) indstiller  

 lovforslaget til forkastelse ved 3. behandling.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
