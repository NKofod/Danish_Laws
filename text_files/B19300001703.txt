 I Henhold til Lov Nr. 108 om Undersøgelse af Levnedsmidler m.m. af 18.  

 April 1910 § 7 fastsættes herved følgende Regler for, hvad der maa indføres,  

 udstilles eller lagres i Salgsøjemed eller udbydes til Salg som Frugtvin og  

 Rosinvin (Rosincider):
 § 1.  Til Salg under Betegnelsen Frugtvin maa kun  

 udbydes en ved alkoholisk Gæring af saft af friske Frugter eller andre  

 Plantedele i frisk Tilstand fremstillet Drik samt tilsvarende Produkter  

 fremstillede af ugæret Frugtsaft ved Tilsætning af Spiritus.
 En Vare, der er fremstillet af friske Vindruer eller frisk Druesaft, maa  

 ikke udbydes til Salg som Frugtvin.
 § 2.  Det er forbudt til Salg at udbyde Frugtvin:
 § 3.  Det er tilladt i Fremstillingsvirksomhederne:
 § 4.  Til Salg under Betegnelsen Rosinvin (Rosincider)  

 maa kun udbydes en Vare, der er fremstillet ved alkoholisk Gæring af tørrede  

 Druer tilsat Vand.
 Varen maa ikke indeholde mere end 20 Rumdele Alkohol i 100 Rumdele og ikke  

 mindre end 17 g glycerinfri og sukkerfri Ekstrakt i 1 l (17g/l), ligesom  

 Varens Ekstrakt kun maa indeholde Bestandele, som enten hidrører fra tørrede  

 Druer, eller som er dannede ved Alkoholgæring af saadanne.
Til Rosinvin (Rosincider) maa der sættes Spiritus.
Det er forbudt til Salg  

 som Rosinvin (Rosincider) at udbyde en Vare, som efter Udleveringen fra  

 Fremstillingsvirksomheden har været underkastet Tilsætning eller Behandling  

 af nogen Art.
Blanding af Rosinvin (Rosincider) med Druevin berøres dog ikke  

 af denne Bestemmelse.
 Det er tilladt ved Tilvirkning af Rosinvin (Rosincider) at benytte de i §  

 3, Pkt. 5-9, for Frugtvin tilladte Behandlinger.
 Det er forbudt at tilsætte Rosinvin (Rosincider) Frugtvin.
 § 5.  Det er forbudt til Salg at udbyde Frugtvin og  

 Rosinvin (Rosincider), til hvilken der er tilsat:
Alun eller andre opløselige Aluminiumforbindelser, Baryumforbindelser, Strontiumforbindelser, Magniumforbindelser, Vismutforbindelser, Zinkforbindelser, Ferrocyanider, Svovlsyrling (dog med den Begrænsning, der følger af Bestemmelsen i § 3,  

 Pkt. 7), Andre Konserveringsstoffer, Fri Syrer, Sure Salte, Uren ( fri Amylalkohol indeholdende) Sprit, Urent (ikke teknisk rent) Stivelsesukker, Kermesbær, Tjærefarvestoffer, dog bortset fra saadanne, som det er tilladt at  

 tilsætte Levnedsmidler, der udbydes til Salg, jfr. § 4 i Anordning Nr. 162 af  

 10. Juni 1913 om Forbud imod Tilsætning af Farvnings- og Konserveringsstoffer  

 til Levnedsmidler, der er bestemt til Falholdelse, Formaldehyd og Stoffer, der ved deres Anvendelse afgiver Formaldehyd, Glycerin, kunstige Sødestoffer samt Stoffer, som kan være skadelige for Sundheden.
§ 6.  Udbud til Salg af Frugtvin eller Rosinvin  

 (Rosincider), der er undergaaet en Tilsætning eller Behandling, som ikke  

 udtrykkelig er tilladt efter §§ 3 og 4, er, forsaavidt den ikke er forbudt  

 ved § 2, § 3, Pkt. 1, 3 og 7, § 4, 3die og 5te Stk., og § 5, kun tilladt paa  

 Betingelse af, at Varens særlige Beskaffenhed overensstemmende med den i den  

 overnævnte Lov af 18. April 1910 § 6 givne Forskrift paa utvetydig og klar  

 Maade er angivet paa den Flaske, Fustage eller anden Beholder, hvori Varen  

 sælges, paa Etiketten, paa Fakturaen, hvis saadan er udstedt, i Priskuranter  

 og i Avertissementer o.s.v.
Denne Angivelse skal paa Etiketten være af samme  

 Typer, Udstyrelse og Farve som Bogstaverne i den Benævnelse, som maa anses  

 som Varens Hovedbetegnelse, f.
Eks. et Fantasinavn, og af en Størrelse, der  

 udgør mindst 2/3 af disse Bogstavers Størrelse, dog i intet Tilfælde mindre  

 end 3mm høje.
Angivelsen skal være anbragt paa en saadan Maade, at den ved  

 Varens Salg er synlig for Køberen, og skal være affattet i det danske, norske  

 eller svenske Sprog.
 Anbringes Angivelsen paa en anden Maade eller i et andet Sprog end foran  

 krævet, betragtes Angivelse som undladt.
§ 7.  Frugtvin og Rosinvin (Rosincider) maa ikke  

 udbydes til Salg under en Betegnelse, der er egnet til at fremkalde det  

 Indtryk, at Varen er Druevin, eller under en Artsbetegnelse for Spirituosa,  

 saasom Bitter, Likør, Cherry Brandy, Cherry Cordial m.v.
Det er endvidere  

 forbudt at udbyde Frugtvin og Rosinvin (Rosincider) til Salg under  

 Betegnelser, hvori Betegnelser for indførte Druevine eller Artsbetegnelser  

 for Spirituosa indgaar som Led.
 Denne Bestemmelse finder tilsvarende Anvendelse paa Blandinger af Rosinvin  

 (Rosincider) med indført Druevin, forsaavidt Varen ikke udbydes til Salg som  

 »forskaaret« Vin i Overensstemmelse med § 6, 1ste Stk., Pkt. 3,  

 jfr. § 9 i Anordning af 22. Januar 1930 om Vin og Spirituosa.
 § 8.  Det er tilladt at udbyde Frugtvin og Rosinvin  

 (Rosincider) til Salg med Angivelse af, at Varen repræsenterer en bestemt  

 Vintype.
 Saadan Angivelse maa paa Etiketten kun ske med Bogstaver, der højst er  

 halvt saa store som Bogstaverne i den Benævnelse, der maa anses som Varens  

 Hovedbenævnelse, og som er af samme Typer, Udstyrelse og Farve som disse  

 Bogstaver.
§ 9.  Naar Frugtvin eller Rosinvin (Rosincider)  

 forhandles i Flasker, skal disse være forsynede med Etikette med Angivelse af  

 Fabrikantens Navn og Hjemsted eller et af Toldbestyrelsen godkendt  

 Anonymitetsmærke.
Dersom Varen ikke er produceret her i Landet, er det dog  

 tilstrækkeligt, at Etiketten er forsynet med Angivelse af Produktionslandet.
 § 10.  Det er forbudt i Salgsøjemed som Frugtvin eller  

 Rosinvin (Rosincider) at indføre, udstille eller lagre Varer, der ikke i  

 Henhold til Bestemmelserne i nærværende Anordning maa udbydes til Salg som  

 Frugtvin eller Rosinvin (Rosincider).
 § 11.  Denne Anordning træder i Kraft den 1. August  

 1930.
