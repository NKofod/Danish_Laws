 I medfør af § 11, stk. 2, i lov nr. 98 af 12. marts 1980 om skibes  

 sikkerhed m.v., jfr. industriministeriets bekendtgørelse nr. 362 af 5. august  

 1980 fastsættes:
 1. Forskriften finder anvendelse på tårne til  

 iselevatorer for anlæg til sortering af industrifisk i fiskeskibe.
 2.1. Tårne til iselevatorer skal være forsynet med lejdere.
 2.2. Når lejdere har en større vinkel med det horisontale plan end 70  

 grader og større højde over dækket end 5 meter, skal lejdere være forsynet  

 med forbundne rygbøjler fra en højde af 2,20 meter over dækket.
 3.1. På eller nær toppen af tårnet skal der placeres en formålstjenlig  

 platform, hvorfra smøring, vedligeholdelse og evt. reparation kan foregå.
 3.2. Platformen skal være forsynet med forsvarligt rækværk samt fodliste  

 eller lignende til forebyggelse af nedstyrtning.
 4. I eksisterende fiskeskibe med tårne til  

 iselevatorer skal det ved førstkommende syn vurderes, hvorvidt det er  

 relevant at kræve ovenstående helt eller delvist opfyldt.
 5. Overtrædelse af forskriften kan straffes med bøde  

 eller hæfte i medfør af § 28 i lov om skibes sikkerhed m.v.
 6. Forskriften træder i kraft den 1. december 1986.
 Direktoratet for statens skibstilsyn,  

 den 10. oktober 1986.
