Nr BTB 63 Betænkning over Forslag til folketingsbeslutning om søfolks  

 skattefritagelse af krigsrisikotillæg   

 Nr B 63 1987-88, 1. samling Afgivet af Skatte- og Afgiftsudvalget Afgivet: 19880323 Udvalget har behandlet beslutningsforslaget i en række møder og her herunder stillet spørgsmål til skatteministeren, som denne har besvaret skriftligt.
Disse spørgsmål er, sammen med ministerens besvarelse heraf, optrykt i et bilag til denne betænkning.
Herefter indstiller et flertal (udvalget med undtagelse af Fremskridtspartiets medlem) beslutningsforslaget til forkastelse ved 2. (sidste) behandling.
Et mindretal inden for flertallet (Socialistisk Folkepartis medlemmer af udvalget) udtaler, at dårligt arbejdsmiljø og farlige arbejdspladser bør sikres ordentligt.
Skattefrihed sikrer ikke søfolkenes liv.
Det næste bliver vel, at Fælles Kurs foreslår, at asbestarbejdere skal have skattefritagelse for en del af lønnen i stedet for åndedrætsværn og andre afbødende foranstaltninger.
Mindretallet afviser derfor beslutningsforslaget.
Et mindretal (Fremskridtspartiets medlem af udvalget) indstiller beslutningsforslaget til vedtagelse uændret.
Jytte Hilden (S) Stavad (S) fmd.
Erling Christensen (S) Pia Gjellerup (S) Helen Beim (S) Bjørn Poulsen (SF) Bente Søltoft (SF) Jens Thoft (SF) Aagaard (KF) Kirkegaard (KF) Svend Åge Petersen (KF) Pernille Sams (KF) Svend Heiselberg (V) Skrumsager Skau (V) nfmd.
Bente Juncker (CD) Glistrup (FP) Aase Olesen (RV) Partierne KRF og FK havde ikke medlemmer i udvalget.
Bilag Udvalgets spørgsmål til skatteministeren og dennes besvarelse heraf Spørgsmål 1:
Udvalget ønsker oplyst, for hvor mange krigszoner der er udbetalt krigsrisikotillæg.
 Oplysningerne bedes givet for 1980 og følgende år.
 Spørgsmål 2:
Hvor mange personer har i de nævnte år været omfattet af krigsrisikotillægget? Spørgsmål 3:
Hvor meget er der i de nævnte år udbetalt i krigsrisikotillæg? Svar:
Til brug for besvarelsen af spørgsmål 1-3 har jeg anmodet om en udtalelse fra Danmarks Rederiforening.
Danmarks Rederiforening og de søfarendes organisationer har siden 1980 betragtet følgende områder som krigsrisikoområder, hvor der har været indgået aftaler om udbetaling af krigsrisikotillæg på indtil 200 pct. af hyren:
 1. Falklandsøerne m.v.
 - i perioden: 14. april 1982-23. juni 1982.
2. Beirut havn -i perioden:6. februar 1984-4. december 1984.
3. Den arabiske/persiske Golf, forskellige områder, senest vest for linjen 530' østlig længde -i perioden:17. maj 1984 -.
Det er ikke statistisk muligt at konstatere, hvor mange personer der har været omfattet af krigsrisikotillægget i de nævnte perioder.
Det er alene muligt at opgøre det totale beløb udbetalt som krigsrisikotillæg pr. år.
I perioden 1980 til og med 1987 er der pr. år udbetalt krigsrisikotillæg med følgende beløb:
Det bemærkes, at oplysningerne kun vedrører rederier, indmeldt i Danmarks Rederiforening.
 Spørgsmål 4:
Hvor stor en andel af de udbetalte beløb er blevet opkrævet i skat? Svar:
Det er ikke muligt at beregne det nøjagtige skatteprovenu af de udbetalte krigsrisikotillæg.
Det skønnes dog, at op til 50 pct.
af krigsrisikotillæggene i perioden 1980-1987 er opkrævet i skat, svarende til højst ca. 20 mio. kr.
