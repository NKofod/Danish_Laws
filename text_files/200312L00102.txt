Fremsat den 28. november 2003 af  

 Anne Baastrup (SF),  

 Aage Frandsen (SF) og Kamal Qureshi (SF) Forslag til Lov om ændring af lov om forældremyndighed og samvær (Forbedring af barnets rettigheder) § 1 I lov om forældremyndighed og samvær, jf. lov nr. 387 af  

 14. juni 1995, som senest ændret ved § 2 i lov nr. 461 af 7. juni 2001,  

 foretages følgende ændringer.
 1.  


  

 § 16  

  

 affattes  

    

  

 således:
»§ 16.  

  

 Barnet har ret til samvær med den forælder, barnet ikke bor sammen med.« 2.  

  

 I  

  

 § 17, stk. 1,  

  

 indsættes efter »Statsamtet  

 træffer efter anmodning« ordene: »eller efter tilkendegivelse fra barnet«.
 3.  


  

 § 29  

  

 affattes således:
»§ 29.  

  

 Før der træffes afgørelse om en sag om forældremyndighed eller samvær, skal  

 der  

 finde en samtale sted med barnet herom.
Samtalen kan dog undlades, hvis der  

 foreligger dokumentation, der giver grund til at antage, at barnet ikke er  

 modent hertil, eller det må antages at være til åbenlys skade for barnet.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslaget er en delvis genfremsættelse af det af  

 Socialistisk Folkeparti fremsatte lovforslag nr.
L 115 fra folketingsåret  

 2002-03, jf. herom Folketingstidende 2002-03, forhandlingerne side 3957 og  

 tillæg A side 2545 og 2548.
Lovforslaget skal ses i sammenhæng med det af Socialistisk  

 Folkeparti fremsatte beslutningsforslag nr.
B 21 om børns rettigheder og B 30  

 om inkorporering af FNs børnekonvention i dansk ret.
Danmark har ratificeret FNs børnekonvention.
Ifølge  

 artikel 12 skal barnet sikres en ret til at udtale sig i alle forhold, der  

 vedrører barnet  en ret, der især gælder i sager, der vedrører barnet,  

 og som  

 forelægges en dømmende myndighed eller en forvaltningsmyndighed.
Sager om,  

 hvor  

 et barn skal bo, og hvor meget barnet må se sin anden forælder og eventuelle  

 søskende, må siges at være en beslutning om barnet, der er meget  

 vidtrækkende.  

 Derfor anbefaler forslagsstillerne, at muligheden for at undlade en samtale  

 med  

 barnet under henvisning til, at det er uden betydning for sagen (§ 29),  

 bortfalder.
Forslagsstillerne ser det som et brud på børnekonventionens  

 artikel  

 12, at barnets udtaleret om en for barnet så vigtig sag kan tilsidesættes  

 under  

 henvisning til, at det er uden betydning for sagen.
Ikke sjældent er der børn, som i samværsperioden udsættes  

 for omsorgssvigt.
Derfor vil det være hensigtsmæssigt, at statsamtets  

 beslutninger angående samvær tager udgangspunkt i et hensyn til børnenes  

 trivsel og ikke i forældrenes rettigheder.
Forslagsstillerne mener, at hvis  

 hensynet til barnets tarv skal være reelt, skal udgangspunktet for afgørelser  

 i  

 samværssager være barnets ret til begge forældre, og afgørelser om  

 fastsættelse  

 af eller afslag på samvær skal træffes med afsæt i barnets viden om eget liv  

 og  

 barnets forhold til og glæde ved samværet.
Som en logisk følge heraf er det  

 naturligvis afgørende, at statsamtet har kendskab til barnets mening,  

 følelser  

 og oplevelser.
Denne viden kan tilvejebringes ved  

    

  

 samtaler med barnet foretaget af en  

 børnesagkyndig eller en anden med viden om og erfaring med samtaler med børn.
Bemærkninger til lovforslagets enkelte bestemmelser Til § 1 Ad nr. 1 I den gældende lovgivning er udgangspunktet at sikre  

 forældrenes lige ret til samvær.
Begge forældre har ret til samvær, medmindre  

 det beviseligt er til skade for barnet.
Det forekommer forslagsstillerne, at  

 der i lovgivningen er indeholdt et for stort hensyn til forældrenes  

 rettigheder, og at det er problematisk, at det ikke er barnets tarv, der er  

 udgangspunktet for afgørelserne.
I Civilretsdirektoratets undersøgelse om  

 samvær, høring af børn, børnesagkyndig rådgivning og konfliktmægling, maj  

 2003,  

 tydeliggøres det, at hensynet til forældrenes rettigheder er udgangspunktet  

 for  

 statsamtets afgørelser.
Endvidere fremgår det, at den mest almindelige  

 begrundelse for, at statsamtet ikke ophæver et samvær, når  

 forældremyndighedsindehaveren har bedt om det, er, »at der ikke over for  

 statsamtet var dokumenteret omstændigheder, der kunne begrunde afslag på  

 samvær«.
 En for myndighederne omvendt bevisbyrde, hvor hensynet til  

 barnet er afgørende for, om der skal være samvær eller ej, og ikke hensynet  

 til  

 ligestilling mellem forældrene, vil være langt at foretrække frem for en  

 lovgivning, hvor samvær bevilges, fordi det ikke kan bevises, at samværet er  

 til skade for barnet.
At det er sådan, loven fortolkes, fremgår af  

 Civilretsdirektoratets nyhedsbrev nr. 16 2002, hvor det tydeligt fremgår, at  

 undersøgelser i samværssager starter med, at statsamtet indhenter information  

 hos begge forældre, og at en videre undersøgelse kun finder sted, hvis »de  

 foreliggende oplysninger [tyder] på, at der er større problemer omkring  

 samværet«.
Ligeledes fremgår det, at oplysninger primært hentes hos  

 forældrene  

 og andre myndigheder, og at en samtale med barnet først finder sted, hvis  

 information ikke kan tilvejebringes på andre måder.
Dette er oven i købet  

 tilfældet i sager, hvor der er mistanke om omsorgssvigt under samværet.
Dette  

 mener forslagsstillerne er uheldigt, da barnets viden således ikke inddrages,  

 hvilket i høj grad kan være til skade for barnet i sidste ende.
For som det  

 videre står i nyhedsbrevet, »har en bopælsforælder, der søger samværet  

 ophævet  

 under henvisning til, at barnet tager skade af samværet, sjældent mulighed  

 for  

 at indsende dokumentation for sine oplysninger«.
Som løsning på problemet  

 foreslås det af Civilretsdirektoratet, at statsamtet indhenter oplysninger  

 hos  

 andre relevante myndigheder.
Specielt i sådanne sager mener forslagsstillerne  

 at der vil være al mulig grund til at inddrage barnets oplevelse af og viden  

 om  

 samværet medmindre det er til skade for barnet.
Barnet er en af deltagerne,  

 hvis ikke den primære deltager, i samværet og som sådan utrolig vidende  

 derom.  

 En samtale med barnet er ikke udelukkende en belastning for barnet, da en  

 samtale ikke er ensbetydende med pålæggelse af ansvar.
Som  

 Civilretsdirektoratet selv påpeger, kan statsamtet i tilfælde, hvor der er  

 tvivl om, hvorvidt samværsforælderen lider af et alvorligt misbrug, »indkalde  

 barnet til en samtale om, hvad barnet og samværsforælderen foretager sig  

 under  

 samværet m.v.
Det bør også overvejes at afholde en sådan samtale, selv om  

 barnet ikke er så gammelt eller modent, at statsamtet almindeligvis ville  

 indkalde barnet til en samtale efter § 29 i lov om forældremyndighed og  

 samvær.  

 I så fald bør samtalen afholdes af en børnesagkyndig.« Ved den foreslåede omvendte bevisbyrde sikres det, at der  

 skal foretages en positiv overvejelse hos myndigheden, før der træffes  

 beslutning, og at det således bliver en vurdering af, om det er godt for  

 barnet  

 at have samvær med forælderen, og ikke af, hvorvidt det kan bevises, at det  

 er  

 skadeligt for barnet.
Ad nr. 2 I  

  

 § 17, stk. 1,  

  

 indsættes efter »Statsamtet træffer efter anmodning« ordene: »eller efter  

 tilkendegivelse fra barnet«.
 Efter § 17 i lov om forældremyndighed og samvær træffer  

 statsamtet efter anmodning afgørelse om omfanget og udøvelsen af samværet og  

 kan fastsætte de nødvendige bestemmelser i forbindelse hermed.
Det foreslås, at der gives barnet en adgang til over for  

 statsamtet at tilkendegive, at barnet ønsker ændringer i samværet, og at en  

 sådan tilkendegivelse fra barnet indebærer, at statsamtet skal træffe  

 afgørelse  

 om eventuelle ændringer i samværet.
Der stilles ikke særlige krav til formen  

 for en sådan tilkendegivelse, som efter omstændighederne kan gives mundtligt  

 eller via en person, som har barnets tillid.
Der bør endvidere overvejes indført en mulighed for, at  

 skilsmissebørn får information om, at barnet selv kan rejse spørgsmålet om  

 ændring af samværet, eventuelt via en talsperson.
Information kan meddeles  

 via  

 pjecer på skoler og biblioteker, hvor børn gøres opmærksomme på, at de selv  

 har  

 nogle rettigheder.
Opstår der uenighed mellem forældrene om samværets  

 afvikling, bør barnet inddrages med egentlig udtaleret, eventuelt via en  

 talsperson.
Ad nr. 3 Ifølge gældende regler (§ 29) skal der, hvis barnet er  

 fyldt 12 år, før afgørelse om forældremyndighed og samvær træffes, finde en  

 samtale sted med barnet.
Samtalen kan dog undlades, hvis det må antages at  

 være  

 til skade for barnet eller uden nogen betydning for sagen.
Er barnet under 12  

 år, skal der finde en samtale sted, hvis barnets modenhed og sagens  

 omstændigheder tilsiger dette.
Forslagsstillerne har tidligere peget på, at  

 denne aldersgrænse bør fjernes, således at udgangspunktet er, at alle børn  

 høres, medmindre det vurderes at være til skade for barnet eller barnet ikke  

 vurderes at være modent hertil.
Ifølge Civilretsdirektoratets undersøgelse er statsamternes  

 praksis nu, at børn over 8 år i vidt omfang bliver hørt i sager, hvor  

 forældrene er uenige.
Det er ikke praksis at have samtaler med børnene, hvis  

 forældrene er enige.
Der var således blevet gennemført samtaler med børnene i  

 40 pct. af samværssagerne.
Når barnet var fyldt 8 år, blev der ifølge  

 undersøgelsen lagt vægt på barnets mening i tre fjerdedele af afgørelserne.  

 Forslagsstillerne finder det glædeligt, at børn over 8 år bliver hørt og  

 deres  

 mening tillagt vægt.
Forslagsstillerne er dog af den opfattelse, at alle børn  

 bør tilbydes en samtale, også børn, hvis forældre er enige.
I  

 Civilretsdirektoratets rapport står der: »Statsamterne kan også tilbyde børn  

 rådgivning.
Formålet med dette er at give barnet mulighed for at tale med en  

 børnesagkyndig om de problemer i familien, som berører barnet.
Inddragelsen  

 af  

 børn i rådgivningen må dog ikke få den virkning, at barnet får følelsen af at  

 blive pålagt ansvaret for familiens situation.
Der er ikke nogen aldersgrænse  

 for, hvornår børn skal have tilbud om rådgivning, da selv forholdsvis små  

 børn  

 kan have behov for og gavn af rådgivning« (s. 33). Forslagsstillerne glæder  

 sig  

 over, at rapporten påpeger børns behov for og gavn af at tale med en uvildig  

 om  

 den for børnene belastende situation, som en skilsmisse oftest vil være.
I en række tilfælde forekommer der samværssager, hvor  

 forældrenes relation er så konfliktfyldt, at der er en reel fare for, at  

 forældrene bruger deres børn som gidsler i forældrenes interne kamp.
I disse  

 tilfælde kan barnet manipuleres til at vurdere den ene forælder negativt.  

 Herved kan barnet sættes i et dilemma, hvis det føler, at det skal vælge  

 mellem  

 sine forældre.
Derfor må det naturligvis sikres, at der i sager, hvor der  

 måtte  

 være tvivl om, hvorvidt børnene presses til at udtale sig negativt om samvær  

 med den ene forælder, tages særlige forholdsregler.
I de sager er det  

 vigtigt,  

 at den børnesagkyndige får tydeliggjort, at samtalen ikke drejer sig om, at  

 barnet skal vælge mellem forældrene eller selv træffe beslutninger om  

 samværet,  

 men at samtalen finder sted, for at barnet kan få mulighed for at udtale sig,  

 og for at den børnesagkyndige kan høre om barnets oplevelser og mening, så  

 der  

 kan blive truffet den for barnet bedst mulige beslutning.
Som en særlig  

 forpligtelse påhviler det således den børnesagkyndige at sikre, at man ved  

 høring af barnet kommer hele vejen rundt om omstændighederne for barnets  

 udsagn.
Det kan blandt andet sikres ved, at der gennemføres flere samtaler,  

 f.eks. i forlængelse af samvær med forældrene.
Konflikt mellem forældrene kan ramme børnene meget hårdt.  

 Statsamterne har mulighed for at tilbyde forældrene rådgivning og mægling  

   

 redskaber, som ifølge Civilretsdirektoratets undersøgelse har overvejende  

 positive konsekvenser, når de benyttes.
Derfor ser forslagsstillerne gerne,  

 at  

 denne ordning opprioriteres og udbygges både for børn og for forældre.
Ved lovforslaget foreslås det, at der som udgangspunkt skal  

 finde en samtale sted uanset barnets alder og uanset forældrenes enighed.  

 Samtalen kan kun undlades, hvis der foreligger dokumentation for at antage,  

 at  

 barnet ikke er modent hertil, eller det må antages at være til åbenlys skade  

 for barnet.
Herved begrænses den gældende undtagelsesbestemmelse: dels ved,  

 at  

 der kræves dokumentation for, at barnet ikke er modent til en sådan samtale,  

 og  

 dels ved, at reglen om undladelse af en samtale, fordi det vil være til skade  

 for barnet, kun finder anvendelse, hvis det er åbenlyst, at det vil være til  

 skade for barnet.
Endelig udgår muligheden for at undlade en samtale, hvis  

 samtalen må antages at være uden betydning for sagen.
Til § 2 Det foreslås, at loven træder i kraft hurtigst muligt, dvs.  

 dagen efter bekendtgørelsen i Lovtidende.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om forældremyndighed og samvær. (Forbedring af barnets  

 rettigheder).
(Lovforslag nr.
L 102).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget I lov om forældremyndighed og samvær, jf. lov nr. 387  

 af 14. juni 1995, som senest ændret ved § 2 i lov nr. 461 af 7. juni 2001,  

 foretages følgende ændringer.
 Samvær  

 m.v.
 § 16.  

  

 Barnets forbindelse med begge forældre søges bevaret ved, at den, der ikke  

 har barnet boende, har ret til samvær.
 1.  


  

 § 16  

  

 affattes således:
 § 16.  

  

 Barnet  

 har ret til samvær med den forælder, barnet ikke bor sammen med.
 § 17.  

  

 Statsamtet træffer efter anmodning afgørelse om omfanget og udøvelsen af  

 samværet og kan fastsætte de nødvendige bestemmelser i forbindelse hermed.  

 Afgørelsen træffes efter, hvad der er bedst for barnet.
 2.  

  

 I  

  

 § 17, stk. 1,  

  

 indsættes efter  

 »Statsamtet træffer efter anmodning« ordene: »eller efter tilkendegivelse fra  

 barnet«.
Sagsbehandling § 29.  

  

 Er et  

 barn fyldt 12 år, skal der, før der træffes afgørelse i en sag om  

 forældremyndighed eller samvær, finde en samtale sted med barnet herom.  

 Samtalen kan dog undlades, hvis det må antages at være til skade for barnet  

 eller uden nogen betydning for sagen.
 Stk. 2.  

  

 Er barnet  

 under 12 år, skal der finde en samtale sted som nævnt i stk.1, hvis barnets  

 modenhed og sagens omstændigheder tilsiger det.
 3.  

  

 § 29  

 affattes således:
