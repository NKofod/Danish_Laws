Bekendtgørelse om ændring i forretningernes fordeling mellem ministrene Efter statsministerens indstilling er der ved kongelig resolution af 25. august 2017 fastsat følgende bestemmelser vedrørende forretningernes fordeling mellem ministrene:
 § 1. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, samt vedrørende bogholderi og regnskab, herunder kreditor- og debitoradministration, udarbejdelse af perioderegnskab, administration af kasse og likviditet, anlægsadministration, regnskabsmæssige registreringer i Navision Stat, vedligeholdelse af registreringsramme i regnskabssystemet, bogføring af rejseafregning og udarbejdelse af standard ledelsesinformation til understøttelse af institutionernes styringsbehov, der vedrører Beredskabsstyrelsen, overføres fra finansministeren til forsvarsministeren pr. 31. august 2017.
