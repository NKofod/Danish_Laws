 Undervisningsvejledningen skal give lærere og studerende mulighed for i  

 samarbejde at gennemføre en biologiundervisning efter bekendtgørelse af 24.  

 april 1974. Vejledningen uddyber bekendtgørelsens tekst og belyser derigennem  

 hvilke faglige og pædagogiske overvejelser der ligger bag udformningen af  

 bekendtgørelsen.
BIOLOGI SOM FÆLLESFAG Undervisningens formål:
Bekendtgørelsens formålsafsnit afspejler faget biologis bidrag til  

 opfyldelse af de overordnede mål for hf-uddannelsen.
Undervisningens mål er  

 ikke at etablere en fælles faglig basisviden for alle studerende, men at de  

 studerende får en viden om udvalgte emner inden for biologien.
Det afgørende for opfyldelse af fagets målbeskrivelse er i undervisningen  

 at arbejde naturvidenskabeligt med udvalgte biologiske emner.
Det vil igen  

 sige at erkende, afgrænse og formulere biologiske problemer og derefter at  

 opstille hypoteser, der kan efterprøves ved kontrollerede eksperimenter.
Arbejdet med fagets principper og metoder skal blandt andet stimulere de  

 studerendes kreative evner.
Det vil sige, at de studerende i vid udstrækning  

 skal gives mulighed for selv at formulere problemer, opstille hypoteser,  

 skitsere og gennemføre eksperimenter og fremstille undervisningsmaterialer.
Med bekendtgørelsens formulering »kritiske analyser af information  

 med biologisk indhold« er der først og fremmest tænkt på træning i  

 analyse af populære artikler, TV-udsendelser o.s.v. om biologiske forhold.
I  

 en kritisk analyse indgår elementer som: vurdering af data og konklusioner  

 samt præsentation i forhold til primærmaterialet.
 Med punktet: »at de studerende får mulighed for at erkende, at mange  

 samfundsvigtige problemer kun kan løses ved at anvende viden og metoder fra  

 flere fag, herunder biologi« menes, at mange af de komplekse problemer,  

 der nævnes i indholdsbeskrivelsen (f.eks. befolkningseksplosion og  

 ressourceproblemer) indeholder elementer fra så mange forskellige videnskaber  

 (også humanistiske som f.eks. samfundsvidenskab, psykologi og etik), at det  

 ikke ville være rimeligt at foregøgle, at erkendelse af problemernes omfang -  

 for slet ikke at tale om løsning - kan klares af en enkelt, traditionelt  

 afgrænset videnskab.
 I forbindelse med dette punkt er det nærliggende at gøre opmærksom på  

 bekendtgørelsens muligheder for tværfaglig undervisning.
Da målene for undervisningen i høj grad er bestemmende for planlægning og  

 gennemførelse af den aktuelle undervisning, skal de studerende inddrages i en  

 indledende drøftelse af biologiundervisningens mål.
Kun herved er de  

 studerende i stand til på kvalificeret måde at være medbestemmende i  

 forbindelse med fastlæggelse af undervisningens indhold og valg af  

 undervisningsmetoder.
 Undervisningens indhold :
 Bekendtgørelsens indholdsbeskrivelse er sammensat med henblik på at finde  

 frem til biologiske emner, der umiddelbart har interesse for unge, der søger  

 en videregående uddannelse.
Hovedtemaet er menneskets biologi på populationsniveau.
Man vil med dette  

 tema komme til at beskæftige sig med væsentlige samfundsproblemer anskuet fra  

 en biologisk synsvinkel.
Fagets sociale aspekter skal fremhæves overalt i undervisningen.
For at  

 sikre dette skal undervisningens udgangspunkt være et alment problem, der  

 indeholder biologiske elementer.
 Udfra hovedtemaet, menneskets biologi på populationsniveau skal der  

 inddrages lavere organisationsniveauer indenfor de valgte emner i den  

 udstrækning disse udgør nødvendig basisviden for at forstå hovedtemaet.
I bekendtgørelsen er nævnt en række eksempler på mulige almene  

 udgangspunkter.
Disse eksempler skal i det følgende karakteriseres nøjere med  

 hensyn til det fagbiologiske indhold.
a.
Lighedsdebatten.
 Hermed forstås diskussionen om hvorvidt mennesket med hensyn til bestemte  

 fænotypiske træk med social betydning (f.eks. intellektuel formåen) er  

 bestemt af arv eller miljø eller en kombination af disse faktorer.
b.
Eugenik.
Herunder kan man bl.a. komme ind på det forhold, at individer med genetisk  

 bestemte fysiske eller psykiske brist i større eller mindre udstrækning er  

 sat uden for den naturlige selektion i velfærdssamfundet.
Hvilken indflydelse  

 kan dette tænkes at få på populationens genpulje på længere sigt? c.
Befolkningseksplosionen.
Hvorledes kan det stadig stigende befolkningstal vurderes på baggrund af  

 almene biologiske lovmæssigheder om udviklingen af individantal i  

 populationer i ligevægt og uligevægt? d.
Helseproblemer i I-lande og i U-lande.
Her tænkes på forhold som den biologiske baggrund for over- og  

 underernæring, fejlernæring og fysiske og psykiske belastningssymtomer.
Disse  

 forhold kan sættes i relation til populationsbegrænsende faktorer i naturlige  

 populationer.
e.
Seksualitet.
I hvor høj grad kan en fylogenetisk og ontogenetisk beskrivelse af  

 seksualitet hos andre dyrearter bruges til at beskrive og forklare den humane  

 seksualitet, herunder seksuelle afvigelser? f.
Aggressivitet.
Hvad fortæller f.eks. pattedyretologien os om aggressiv adfærd? Hvilke  

 udløsende ydre forhold er beskrevet? Hvilken rolle spiller den kulturelle  

 overbygning for menneskets faktiske adfærd? Er det overhovedet rimeligt at  

 opstille homologier mellem dyrs og menneskers adfærd? g.
Ressource- og forureningsproblemer.
Det tekniske samfund er truet af manglende balance i forbindelse med  

 uhæmmet brug af ressourcer og modsvarende ophobning af affaldsstoffer.
Hvad  

 kan økologien fortælle os om de biologiske kredsløb og de muligheder, der er  

 for at få genoprettet balancen? h.
Arbejdspladsmiljøproblemer og boligmiljøproblemer.
Her er der foruden det abiotiske miljø på arbejdsplads og i hjemmet også  

 tænkt på de mere mentalhygiejnisk prægede forhold, som de kan sammenfattes i  

 begrebet trivsel.
På hvilken måde kan biologien belyse dette begreb? Undervisningsindholdet skal sammensættes således, at der kan arbejdes på  

 de pædagogiske niveauer: forståelse, anvendelse, analyse, syntese og  

 vurdering.
 Omkring pensumstruktureringen skal der i den enkelte hf-klasse gennemføres  

 et samarbejde mellem de studerende og faglæreren, således at de studerende  

 får en reel medbestemmelse på undervisningens indhold.
 Undervisningsprincipper, arbejdsformer og undervisningsmidler :
 På grund af de særlige deltagerforudsætninger, der gør sig gældende på hf,  

 hvor de studerende f.eks. ofte er mere aldersmæssigt modne, ofte har  

 erfaringer udenfor et snævert skolemiljø og ofte er målrettede og  

 studiemotiverede, må biologiundervisningen være i særlig grad aktuel,  

 aktiviserende, anskuelig og afvekslende.
 Biologiundervisningen må arbejde på forskellige abstraktionsniveauer  

 strækkende sig fra den direkte indlæring gennem førstehåndserfaringer og  

 direkte sansning af virkeligheden over den AV-formidlende undervisning, hvor  

 virkeligheden er bearbejdet og transformeret af hensyn til anskuelighed og  

 forståelse, til den helt abstrakte ord- og symbolformidlede undervisning.
 De forskellige abstraktionsniveauer må alle have deres plads i  

 undervisningen, og man må i planlægningsfasen overveje fordele og ulemper ved  

 de forskellige niveauer under hensyn til at undervisningen skal være  

 anskuelig og aktiviserende.
Den direkte indlæringsform, hvor førstehåndserfaringer og direkte sansning  

 af virkeligheden er det vigtigste, har i form af direkte dataindsamling i  

 naturen og i forbindelse med forelagt materiale været praktiseret i  

 biologiundervisningen i menneskealdre.
Eksperimenter kan ligeledes være et  

 eksempel på denne metode.
Den direkte indlæringsform er en afspejling af en biologisk  

 forskningsmetode samtidig med at den er aktiviserende og anskuelig for de  

 studerende.
Den direkte indlæringsform skal derfor have en høj prioritet ved  

 valget af undervisningsmetode, dog således at denne form ikke overdoceres  

 under hensyn til at alle abstraktionsniveauer skal indgå i undervisningen.
 Der henvises iøvrigt til det særlige afsnit om øvelser og eksperimenter.
AV-midlerne giver mulighed for en pædagogisk bearbejdning af  

 virkeligheden.
Dette betyder at indviklede og uoverskuelige biologiske  

 sammenhænge kan anskueliggøres.
Ofte er deltagernes aktivitetsniveau lavt i  

 forbindelse med anvendelse af AV-midler, og det kan derfor anbefales at lade  

 bearbejdelsen foregå i mindre grupper.
Desuden kan man opnå høj  

 indlæringseffekt ved at lade de studerende deltage i fremstillingen af  

 AV-materiale.
Den mest abstrakte indlæring, hvor stoffet fremkommer i form af ord eller  

 andre symboler, har tidligere været temmelig enerådende på det gymnasiale  

 trin.
Lærebogen og lærerens uddybende forklaringer har ofte været den form  

 det faglige stof præsenteres i.
En sådan undervisning på et højt  

 abstraktionsniveau er ikke umiddelbart velegnet i forhold til de studerendes  

 særlige forudsætninger på hf, men på den anden side er beherskelse af mere  

 abstrakte problemer en væsentlig side af begrebet studieegnethed.
Det kan  

 derfor anbefales at starte en undervisningssituation med den direkte  

 indlæring (iagttagelser), derefter gå over i skematiseringen ved anvendelse  

 af AV-midler for så at slutte i den mere abstrakte fremstilling.
Denne  

 fremgangsmåde vil naturligvis være mest begrundet ved undervisningens start.
Når indlæringen sker på det mere abstrakte niveau kan der være en tendens  

 til et lavt aktivitetsniveau hos de studerende.
Dette modvirkes bl.a. ved at  

 arbejdet lægges ud i mindre grupper, hvorved den enkelte studerendes mulighed  

 for at komme til orde forøges væsentligt.
En anden mulighed er at lade mindre  

 omfattende problemstillinger (f.eks. konkrete forståelsesproblemer i  

 forbindelse med en faglig gennemgang) løse individuelt.
 Specielt om øvelser og eksperimenter:
Der er i bekendtgørelsen lagt vægt på integrerede øvelser.
Hermed forstås  

 at et biologisk problem erkendes, formuleres og efterprøves ud fra indhentede  

 førstehåndsindtryk, således at teorien fremgår af erfaringerne.
Man kan dog  

 også tale om integrerede øvelser, hvis teorien gennemgås først men  

 umiddelbart bliver belyst af førstehåndserfaringer.
Begrebet biologiøvelse dækker to noget forskellige situationer.
Dels den  

 planlagte direkte iagttagelse (f.eks. bestemmelse af planter og dyr,  

 mikroskopisk iagttagelse af præparater), dels det egentlige eksperiment, der  

 foruden direkte iagttagelse også indebærer forløbsforudsigelse og  

 konklusioner på basis af sammenfald eller afvigelse mellem det forventede og  

 det faktiske udfald.
En del af undervisningsindholdet for hf-fællesfagsbiologi er  

 tilsyneladende mindre egnet til behandling i øvelsesform.
Det drejer sig især  

 om menneskets etologi og økologi.
Man kan her foreslå forsøg med andre  

 organismer (også mikroorganismer). De opnåede forsøgsresultater må så tjene  

 som modeller, ud fra hvilke man kan diskutere, om resultaterne kan belyse  

 menneskets biologi.
Under alt laboratoriearbejde føres en laboratoriejournal.
Heri indføres  

 alle oplysninger om laboratoriearbejdet: forsøgsopstillinger,  

 forsøgsobjekter, indsamlede data o.s.v.
På grundlag af laboratoriejournalen  

 udarbejdes et antal rapporter, som fremlægges til eksamen.
Rapporterne skal  

 opøve de studerendes evne til at henvende sig skriftligt om biologi til  

 andre.
Her kan man tænke sig et samarbejde med andre fag, der beskæftiger sig  

 med skriftlig kommunikation.
Under arbejdet i laboratoriet skal en række sikkerhedsbestemmelser  

 overholdes.
Læreren skal henlede de studerendes opmærksomhed på indholdet i  

 »Risikovejledningen« inden laboratoriearbejdet påbegyndes.
I løbet af hf skal de studerende udføre et eksperimentelt betonet arbejde  

 indenfor et begrænset biologisk emne.
I den udstrækning praktiske forhold  

 tillader det, vælger de studerende emner individuelt, eller i mindre grupper.  

 Da emnet er selvvalgt og afgrænset kan arbejdet koncentreres om mere  

 principielle metoder og principper.
Valg af emner bør træffes i god tid før  

 arbejdet i laboratoriet påbegyndes, således at forarbejdet, materialer og  

 litteratur kan være i orden.
Selve det eksperimentelt betonede arbejde kan  

 have en varighed på 10-15 timer.
 Iøvrigt henvises til RS 02-15 »Om omfanget af skriftlige arbejder i  

 biologi på HF« udsendt den 10. oktober 1977 (j.nr. 31-99-03/77).
 Eksamen :
Eksamen består i en mundtlig prøve.
Til eksamen opgives det læste stof og  

 de hertil knyttede journaler, rapporter m.m. fra det eksperimentelle arbejde.  

 Rapporter over udførte forsøg skal medbringes til eksamen.
Der gives ca. 20 minutters forberedelse til ca. 20 minutters eksamination.  

 Spørgsmålene skal være forsynet med underspørgsmål og/eller supplerende  

 materiale (figurer, tabeller o.l.), som den studerende kan arbejde med i  

 forberedelsestiden.
Eksamensspørgsmålene skal i deres formulering og vægtning  

 af stof afspejle den daglige undervisning, hvilket bl.a. betyder, at der skal  

 stilles et passende antal spørgsmål i det eksperimentelt betonede  

 kursusarbejde, og at spørgsmålene skal inddrage det eksperimentelle arbejde,  

 de studerende iøvrigt har udført.
 Alt det i undervisningen udleverede og anvendte materiale kan medtages og  

 benyttes i forberedelsestiden og under eksaminationen (se iøvrigt RS 02-15).
BIOLOGI SOM TILVALGSFAG Undervisningens formål :
Det er vigtigt, at formålet med undervisningen i tilvalgsfaget er det  

 samme som i fællesfaget.
Det vil blandt andet sige, at de studerende også i  

 tilvalgsfaget skal arbejde med at opdage, formulere og undersøge biologiske  

 problemer af betydning for det enkelte individ og for samfundet.
De  

 studerende skal via undervisningen trænes i anvendelse af fagets principper  

 og metoder, gennemføre kritiske analyser af oplysninger fra massemedierne, og  

 de skal herigennem opnå mulighed for at erkende, at mange samfundsvigtige  

 problemer er af tværfaglig karakter.
Som baggrund herfor skal eleverne  

 erhverve viden om udvalgte emner inden for biologien.
Som følge af den  

 udvidede undervisning i tilvalgsfaget, er behandlingen af emnerne ofte på et  

 højere fagligt niveau end i fællesfaget.
 Undervisningens indhold :
Undervisningen bygger på det, de studerende har lært om biologiske  

 principper og metoder i fællesfagsundervisningen.
Men der forventes ikke et  

 detaljeret kendskab til bestemte faglige områder, da pensum i fællesfaget kan  

 sammensættes meget forskelligt fra hold til hold.
Det kan give anledning til  

 pædagogiske problemer, at tilvalgshold kan sammensættes af studerende med ret  

 forskellig faglig baggrund fra fællesfagsundervisningen.
Ofte kan de  

 studerende og deres lærer imidlertid med held udnytte denne forskel, når der  

 planlægges og gennemføres gruppearbejder o.l.
 Bekendtgørelsen omtaler tre hovedpunkter: livsytringer, økologi og  

 speciale.
Livsytringer Da begrebet »livsytringer« er meget abstrakt, er det  

 hensigtsmæssigt, at læreren ved undervisningens begyndelse eksemplificerer  

 for de studerende, hvad der menes hermed.
 Bekendtgørelsen omtaler følgende livsytringer: Stofproduktion, -  

 optagelse, -transport, -omdannelse og -udskillelse, energiomsætninger,  

 irritabilitet, bevægelse, forplantning (herunder gener og kromosomer) og  

 autoregulation.
 Det er oftest hensigtsmæssigt at gennemgå livsytringer i tilknytning til  

 undervisningen i økologi og/eller speciale, men det er ikke muligt at  

 gennemgå samtlige livsytringer lige grundigt, eller at hente flere eksempler  

 fra både plante- og dyreriget, når den enkelte livsytring behandles.
 Drejer det sig f.eks. om regulering af de biologiske processer i  

 organismerne, kan et tilvalgshold måske især læse om og lave forsøg med  

 plantehormoner (evt. i tilknytning til et undervisningsforløb om dansk  

 landbrug), mens et andet tilvalgshold især beskæftiger sig med hormonal og  

 nervøs regulering i forbindelse med stress hos mennesket og/eller andre  

 pattedyr (f.eks. under gennemførelsen af et forløb om arbejdsmiljø - eller et  

 emne som bestandsregulering hos hjorte).
For at opfylde undervisningens formål behandles livsytringerne i de fleste  

 tilfælde bedst, hvis undervisningen tilrettelægges emneorienteret og/eller  

 tematisk.
Som eksempler på emner, der gør det muligt at behandle en række  

 livsytringer i sammenhæng og som del af en helhed, kan nævnes: landbrug,  

 skovbrug, gartneri, fiskeri, børn og unges ernæring, alderdomsprocesser,  

 arbejdsmiljø, stress, sygdom, sundhed og sexologi.
Flere af de nævnte emner  

 gør det muligt at integrere undervisningen i livsytringer med undervisningen  

 i økologi.
 Emnernes indhold og antal skal tilrettelægges således, at der gives flere  

 eksempler på biologiske temaer som struktur/funktion-relation samt regulering  

 og opretholdelse af balance (bio-feedback, homøostasi o.l.). Tilsvarende skal  

 et eller flere emner tjene til belysning af evolution og økologi.
Eksempler til belysning af evolution skal inddrage konkrete organismer,  

 hvorfor principperne for den systematiske inddeling af plante- og dyreriget  

 også indgår i undervisningen.
De tidsmæssige rammer for undervisningen  

 medfører imidlertid, at de systematiske principper kun kan gennemgås med  

 enkelte udvalgte eksempler.
Disse kan f.eks. hentes fra de studerendes  

 arbejde med en konkret biotop (økologi) eller fra et kortere eller længere  

 forløb, hvor evolutionsmæssige problemstillinger behandles i tilknytning til  

 et tema om struktur/funktionrelationer.
Det skal understreges, at det ikke kan forventes, at de studerende har  

 forhåndskendskab til eller specielle forudsætninger i fysik og kemi.
Når  

 kemi, biokemi og biofysik indgår i undervisningen, skal hovedvægten derfor  

 lægges på principperne og ikke på et detaljeret formelkendskab.  

 Undervisningens elementer af biofysik vil i de fleste tilfælde dreje sig om  

 diffusion, osmose og aktiv transport.
Af centrale biokemiske  

 problemstillinger kan nævnes: fotosyntese, respiration og gæring, ATP,  

 enzymatiske processers temperatur- og pH-afhængighed samt grundlæggende  

 principper vedrørende genernes opbygning og funktion (DNA-duplikation og  

 proteinsyntese). Det er i denne forbindelse muligt at inddrage  

 mikroorganismerne som forskningsobjekt, ligesom dette kan foregå som led i  

 økologiundervisningen (stofkredsløb m.m.) eller ved undervisning i emner om  

 bioteknologi (gen-manipulation, kloning, biologisk krigsførelse etc.).
 Det kan ikke forventes, at de studerende beskæftiger sig med  

 procesforløbene i f.eks. fotosyntesens lys- og mørke-processer, glycolysen,  

 citronsyrecyklus og elektrontransportkæden i mitochondrierne.
For at opfylde formålene med undervisningen inden for de tidsmæssige  

 rammer, er det - som understreget i det foregående - på den ene side  

 nødvendigt, at tilrettelægge undervisningen omkring udvalgte emner og temaer  

 og på den anden side nødvendigt at eksemplificere i forbindelse med  

 gennemgangen af de enkelte livsytringer.
Det forventes, at det enkelte  

 tilvalgshold opnår det tilstræbte faglige niveau inden for godt halvdelen af  

 de omtalte livsytringer.
Kendskabet til de resterende livsytringer vil som  

 følge heraf blot vedrøre helt basale forhold.
 I behandlingen af livsytringer inddrages både planter og dyr, men således  

 at menneskets biologi er centralt placeret i undervisningen.
Økologi En større del af økologiundervisningen tager sit udgangspunkt i en nærmere  

 undersøgelse af en bestemt lokalitet (biotop), som de studerende i samråd med  

 læreren vælger at beskæftige sig med.
Lokaliteten kan være en å, et vandhul,  

 en skov, en græsplæne, en landbrugsbedrift, et bestemt byområde eller stedet,  

 hvor en konkret virksomhed udleder sit spildevand.
Det vigtigste er ikke  

 biotopens art, men derimod, at de studerende vælger en lokalitet, de kan  

 arbejde med i biologi-undervisningstiden.
 Via feltarbejde, laboratoriearbejde og behandlingen af mere teoretiske  

 økologiske tekster skal de studerende og deres lærer tilstræbe, at  

 gennemgangen af den valgte biotop peger mod vigtige økologiske sammenhænge i  

 naturen (stofkredsløb, energitransport, økosystembetragtninger o.l.).
Samfundets påvirkning og afhængighed af økosystemernes og dermed  

 biosfærens stofkredsløb og energitransport inddrages i de økologiske  

 synteser, ligesom begrebet succession belyses.
Dette kan ske ved, at der  

 tages et eller flere emner i stil med følgende op: kloakering, vandrensning,  

 forureningsproblemer, rekreative områder, anvendelse af gødning og/eller  

 bekæmpelsesmidler i skovbrug, landbrug eller gartneri og forbrug af naturens  

 ressourcer i forbindelse med industriel eller anden produktion.
Flere af de  

 nævnte emner gør det muligt at integrere undervisningen i livsytringer med  

 undervisningen i økologi.
Speciale Under specialet skal de studerende have mulighed for individuelt,  

 gruppevis eller som samlet hold at fordybe sig inden for et af  

 bekendtgørelsens stofområder.
Specialet kan være præget af de studerendes  

 selvstændige praktiske arbejde i laboratoriet eller felten.
Det kan også være  

 af litteraturkritisk karakter, hvor de studerende ved læsning af flere bøger  

 eller artikler om samme emne skal sammenholde og kritisk analysere det  

 biologiske indhold.
 Det er oftest naturligt at indarbejde specialet i undervisningen i  

 livsytringer og økologi.
 Specialet optager ca. 1/6, d.v.s. ca. 20 lektioner, af den samlede  

 undervisningstid.
 Arbejdsformer og undervisningens organisering :
 Gennem hele året planlægges, gennemføres og evalueres undervisningen ved  

 et samarbejde mellem de studerende og læreren.
 For at opfylde formålet med undervisningen er det nødvendigt, at de valgte  

 emner/temaer tager deres udgangspunkt i og uddyber aktuelle problemer samt  

 sættes i relation til individuelle og samfundsmæssige problemer, hvilket  

 bl.a. kan ske ved, at der inddrages avisartikler, tv-udsendelser, film o.l.
En væsentlig del af undervisningen består i, at de studerende udfører  

 forsøg, øvelser og undersøgelser i tilknytning til det teoretiske stof.  

 Resultaterne af det eksperimentelle arbejde analyseres, diskuteres og uddybes  

 ved læsning af relevant litteratur.
De studerende fører journal over målinger  

 og andre iagttagelser, og på grundlag af laboratoriejournalen skrives der  

 rapport over nogle af forsøgene, øvelserne eller undersøgelserne.  

 Rapporternes samlede omfang udgør ca. 40 håndskrevne A-4 sider.
Rapporter  

 rettes og kommenteres af læreren.
Som hjemmearbejde og som led i den daglige undervisning trænes de  

 studerende i at løse skriftlige opgaver.
Alt i alt afleveres 5-6 opgavesæt,  

 hver med et omfang svarende til det, der skal besvares ved skriftlig eksamen.  

 Det er normalt hensigtsmæssigt at fordele træningen i skriftlig opgaveløsning  

 i små portioner gennem hele kursusperioden.
I mange tilfælde kan skriftlig  

 opgaveløsning indgå i forbindelse med klasseundervisning og dele af større og  

 mindre gruppearbejder.
 Som led i udviklingen af de studerendes faglige indsigt og kreative evner  

 er der andre evalueringsmuligheder end rapporter, skriftlige opgaver m.m.  

 F.eks. vil udstillinger diasserier og film udarbejdet af de studerende kunne  

 anvendes. (Se i øvrigt RS 02-15 »Omfanget af skriftlige arbejder i  

 biologi på HF« udsendt den 10. oktober 1977 (j.nr. 31-99-03/77).
 Undervisning, der organiseres som projektarbejde kan i høj grad tilgodese  

 træningen i skriftlig opgaveløsning og mange af undervisningens formål.
 Eksamen:
Eksamen består i en mundtlig prøve og en skriftlig prøve.
Der gives een  

 samlet karakter på grundlag af en særkarakter for den skriftlige prøve og en  

 særkarakter for den mundtlige prøve.
Særkaraktererne, der tæller lige,  

 angives begge på eksamensbeviset, mens kun den samlede karakter tæller med i  

 udregningen af den studerendes eksamensgennemsnit.
Til eksamen opgives det læste stof og de hertil knyttede journaler,  

 rapporter m.m. fra det eksperimentelle arbejde.
Rapporter over udførte forsøg  

 skal medbringes til eksamen.
 Til mundtlig eksamen eksamineres udelukkende i stof fra  

 tilvalgsundervisningen, mens der til den skriftlige prøve kan gives opgaver i  

 stof både fra fællesfaget og tilvalgsfaget.
Til skriftlig eksamen skal der normalt løses fire ud af otte mindre  

 opgaver og een ud af to lidt større opgaver.
Besvarelserne bedømmes som en  

 helhed.
Til mundtlig eksamen gives ca. en halv times forberedelse til ca. en halv  

 times eksamination.
De mundtlige eksamensspørgsmål skal være forsynet med  

 underspørgsmål og/eller supplerende materiale (figurer, tabeller o.l.), som  

 den studerende kan arbejde med i forberedelsestiden.
Eksamensspørgsmålene  

 skal i deres formuleringer og vægtning af stof afspejle den daglige  

 undervisning, hvilket bl.a. betyder, at der skal stilles et passende antal  

 spørgsmål i specialet, og at spørgsmålene skal inddrage det eksperimentelle  

 arbejde, de studerende har udført.
 Både ved mundtlig og skriftlig eksamen kan alt det i undervisningen  

 udleverede og anvendte materiale medtages og benyttes. (Se i øvrigt RS  

 02-15).
 Den større skriftlige opgave :
 Den større skriftlige opgaves funktion er først og fremmest at give den  

 studerende lejlighed til faglig fordybelse og selvstændigt arbejde inden for  

 et fagligt område, hun/han har interesse for, men læreren kan naturligvis  

 hjælpe den studerende med råd og dåd i det forberedende arbejde.
Den større skriftlige opgave kan være af eksperimentel eller litterær  

 karakter.
I førstnævnte tilfælde er det vigtigt, at den studerende vælger sit  

 område og starter det praktiske og eksperimentelle arbejde i god tid inden  

 opgaveugen.
Det praktiske og eksperimentelle arbejde skal normalt være  

 overstået inden opgaveugen.
 Der henvises i øvrigt til afsnittet om den større skriftlige opgave i  

 biologi (hf) i »Faglige vejledninger for den større skriftlige opgave  

 ved højere forberedelseseksamen« udgivet af direktoratet i 1978.
 Særlige forhold for selvstuderende :
 Da indholdet af både fællesfaget og tilvalgsfaget kan udformes meget  

 forskelligt inden for de givne rammer, er det af betydning for et selvstudium  

 i hf-biologi, at den selvstuderende meget tidligt får kontakt med en  

 vejleder, så de i fællesskab kan sammensætte et pensum, der på den ene side  

 er dækkende og på den anden side ikke bliver for omfattende.
Både for fællesfaget og tilvalgsfaget gælder det, at den selvstuderende  

 skal tilmeldes et af de af direktoratet for gymnasieskolerne og højere  

 forberedelseseksamen foranstaltede laboratoriekurser.
Disse kurser skal være  

 fulgt og godkendt, før den selvstuderende kan gå til eksamen.
Det er muligt for en selvstuderende at gå til eksamen på det niveau  

 (fælles- eller tilvalgsfag), som hun/han mener at kunne opfylde.
Går den  

 studerende op i tilvalgsfaget uden at have været til eksamen i fællesfaget,  

 forudsætter det imidlertid, at der er gennemført og godkendt  

 laboratoriekurser svarende til begge niveauer.
I visse tilfælde (f.eks. hvor  

 en studerende har gennemført et gymnasieforløb) kan der dispenseres fra  

 deltagelse i et laboratoriekursus.
Ansøgning om dispensation skal sendes til  

 direktoratet.
For selvstuderende, der skal sammensætte et egnet tilvalgspensum, kan der  

 peges på en vægtning af bekendtgørelsens tre hovedpunkter, således at ca. 50%  

 falder inden for »livsytringer«, ca. 30% indenfor  

 »økologi« og ca. 20% inden for det valgte »speciale«.
For  

 selvstuderende vil specialet i de fleste tilfælde være af litterær karakter.
 I øvrigt henvises til »Vejledning for hf-selvstuderende i  

 biologi« dateret den 28. november 1978 (RS 02-15).
