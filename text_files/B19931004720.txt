(Teknisk forskrift 3.5.01-3) I medfør af §10, stk. 2 i lov nr. 394 af 13. juni 1990 om erhvervsfremme,  

 samt af §1 i Industriministeriets bekendtgørelse nr. 73 af 30. januar 1992 om  

 henlæggelse af visse beføjelser til Industri- og Handelsstyrelsen,  

 fastsættes:
 1. Gyldighedsområde.
 Denne tekniske forskrift finder anvendelse på laboratorier, der er  

 akkrediterede på områderne mikrobiologiske undersøgelser af levnedsmidler og  

 vand.
 2. Formål.
 Forskriften fastlægger indenfor sit gyldighedsområde, hvorledes  

 laboratorierne skal opfylde nedennævnte krav i DS/EN45001:
 Kap. 5.2 og 5.4.3 vedrørende underskriftsberettigedes tekniske kompetence.
 3. Definitioner.
Niveau 1 betegner almindelige mikrobiologiske undersøgelser, som  

 kimtællinger, påvisning af indikatorbakterier o.lign.
Eksempler på sådanne  

 undersøgelser er bestemmelse af:
- totalkimtal - anaerobt kimtal (sulfithøjagar) - coliforme bakterier - fækale streptokokker - psykrotrofe bakterier - termotolerance coliforme bakterier.
Niveau 2 er undersøgelser, der omfatter humanpatogene mikroorganisme r og iøvrigt mikrobiologiske undersøgelser, der kræver speciel rutine.  

 Eksempler på sådanne undersøgelser er bestemmelse af:
- Salmonella - Listeria - Campylobacter - Yersinia - Staphyllococcus - Enteropatogene E. coli.
 4. Krav til teknisk kompetence.
 Grunduddannelsen for underskriftsberettigede bør være en akademisk  

 uddannelse eller tilsvarende, hvor mikrobiologi - specielt med hensyn til det  

 levnedsmiddelmikrobiologiske og -hygiejniske indhold - udgør en væsentlig del  

 af uddannelsen.
 Som eksempler på relevante grunduddannelser kan nævnes:
- dyrlæge med hovedtilvalg inden for det hygiejniske område - cand.brom. med hovedopgave inden for det levnedsmiddelmikrobiologiske  

 område - mejeriingeniør - kemiingeniør med hovedopgave inden for det mikrobiologiske- hygiejniske  

 område - cand.scient. med speciale i anvendt mikrobiologi - læge med speciale i mikrobiologi - teknikere med tilsvarende kvalifikationer, der skal være dokumenterede  

 gennem beviser for kurser og praktisk erfaring på et niveau, der samlet  

 svarer til ovenstående.
 Kravene til de underskriftsberettigedes kompetence er iøvrigt forskellige  

 på de to niveauer.
4.1 Niveau 1 Underskriftsberettigede til undersøgelser på niveau 1 skal enten have en  

 af forannævnte grunduddannelser, eller en teknisk uddannelse på området, som  

 er suppleret med praktisk erfaring af tilstrækkeligt omfang.
Den praktiske  

 erfaring skal være dokumenteret.
4.2 Niveau 2 Underskriftsberettigede til undersøgelser på niveau 2, skal have en af  

 forannævnte grunduddannelser samt tilstrækkelig praktisk erfaring, som skal  

 være dokumenteret, f.eks. gennem fremlæggelse af dokumentation for deltagelse  

 i relevante interkalibreringer med tilfredsstillende resultat.
 5. Underskriftsberettigelse.
Det skal specificeres, hvilke mikroorganismer, den  

 underskriftsberettigedes kompetence omfatter.
Alle bakterier, der er nævnt  

 under pkt. 3, behøver ikke nødvendigvis være omfattet.
 6. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 17. november 1992.
