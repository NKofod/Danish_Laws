Sagsbehandlingsklage "I forlængelse af Civilretsdirektoratets  

 afgørelse af 27. maj 1998 har vi nu behandlet Deres klage over .......  

 Statsamts sagsbehandling.
De har således klaget over statsamtets  

 sagsbehandlingstid i forbindelse med afgørelsen af 20. februar 1998,  

 idet De har fundet den for lang.
 Efter en gennemgang af sagen finder vi det meget
beklageligt, at statsamtet brugte 6 måneder på at behandle  

 Deres ansøgning.
 Det fremgår af sagen, at Statsamt Y den 13. august  

 1997 modtog Deres ansøgning af 9. august 1997, og at man ved brev af  

 18. august 1997 videresendte ansøgningen til Statsamt X, som skulle  

 behandle den konkrete ansøgning.
 Det fremgår endvidere, at De ringer til Statsamt X  

 den 31. oktober 1997 i anledning af Deres ansøgning, at statsamtet  

 herefter ved brev af 4. november 1997 anmoder Dem om at indsende yderligere  

 oplysninger til brug for sagens afgørelse, at statsamtet den 2. januar  

 1998 modtager de ønskede oplysninger fra Dem, hvorefter man  

 træffer afgørelse den 20. februar 1998.
Civilretsdirektoratet har lagt vægt på disse  

 oplysninger samt samtlige konkrete oplysninger i sagen om sagens karakter, og  

 vi finder det navnlig under henvisning til sagens karakter, at det er meget  

 beklageligt, at statsamtet brugte 6 måneder på at behandle Deres  

 ansøgning, hvoraf alene 2 måneder begrundede sig i Deres  

 forhold." Der henvises til foranstående afgørelse om  

 formueforbrug til køb af bil for så vidt angår sagens  

 nærmere konkrete omstændigheder.
