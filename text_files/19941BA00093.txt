Nr BSF 93 Forslag til folketingsbeslutning om blokering af visse  

 Europa-Kommissionsforslag Fremsat af Keld Albrechtsen (EL) Frank Aaen (EL) den 22. marts 1995 Folketinget opfordrer regeringen til at arbejde for en politisk aftale mellem EU-landene - eller i hvert fald mellem et antal EU-lande, der kan mønstre et blokerende mindretal i EU's Ministerråd - med det formål at blokere alle kommissionsforslag, som omfattes af den nye samarbejdsaftale mellem Europa-Kommissionen og Europa-Parlamentet.
Bemærkninger til forslaget Den ny samarbejdsaftale mellem Europa-Kommissionen og Europa-Parlamentet  

 indebærer ifølge Information den 15. marts 1995, at »Kommissionen som  

 hovedregel skal følge Parlamentets ændringsforslag til ny lovgivning.
Det  

 indebærer, at der skal være enighed blandt de 15 regeringer i Ministerrådet  

 for at fastholde Ministerrådets formuleringer«.
Samarbejdsaftalen  

 fastslår, at der skal være »vigtige grunde« til, at Kommissionen  

 afviser et forslag fra Parlamentet, og at denne beslutning skal træffes af  

 hele Kommissionen, ikke kun af den enkelte EU-kommissær for området.
Hvis  

 Kommissionen ender med at acceptere Europa-Parlamentets forslag, skal der  

 være enighed blandt alle de nuværende 15 landes ministre om et andet forslag  

 for at ændre det.
Enhedslisten ser samarbejdsaftalen som en del af den forfatningskamp, der  

 går ud på at gøre Europa-Parlamentet til et rigtigt parlament og  

 Europa-Kommissionen til en rigtig regering i en føderation, en Unionsstat.  

 Fremover vil Kommissionen i højere grad skulle stå til regnskab over for  

 Europa-Parlamentet end over for de nuværende nationale regeringer dannet på  

 baggrund af de parlamentsvalg, som har været afholdt i de pågældende lande.  

 Dermed indebærer den nye samarbejdsaftale mellem Kommissionen og  

 Europa-Parlamentet en mindskelse af de nationale parlamenters rolle og  

 betydning - en udvikling, som Enhedslisten vil advare stærkt imod.
Den  

 nuværende aftale vil ligeledes gøre det sværere for Ministerrådet at tage  

 hensyn til mindretallet i Ministerrådet i de forskellige sager, som kommer på  

 bordet.
Aftalen er udformet således, at den formentlig ikke formelt, men kun reelt  

 er i strid med Maastricht-Traktaten.
Indholdet af aftalen er imidlertid et  

 klart brud med det grundlag, som de danske vælgere tog stilling til ved  

 folkeafstemningen den 18. maj 1993. Derfor må det sikres, at  

 samarbejdsaftalen mellem Europa-Kommissionen og Europa-Parlamentet aldrig  

 kommer til at virke.
Europa-Kommissionen skal tvinges til at ophæve aftalen.
Det kan gøres ved, at EU's Ministerråd på forhånd blokerer for vedtagelsen  

 af alle kommissionsforslag, som er omfattet af samarbejdsaftalen.
Blokerende  

 mindretal kræver 26 stemmer i det nuværende Ministerråd og kunne f.eks.  

 skabes ved en aftale mellem Danmark, Sverige, Finland, England, Grækenland og  

 Irland, som tilsammen har 28 stemmer.
 I tilfælde, hvor der kræves enstemmighed i Ministerrådet, kan Danmark  

 selvfølgelig selv blokere de af Europa-Kommissionens direktivforslag, som  

 udspringer af den ny aftale.
