Bekendtgørelse om ændring af bekendtgørelse om indberetning af oplysninger til lægemiddelstatistik § 1 I bekendtgørelse nr. 193 af 14. februar 2011 om indberetning af oplysninger til lægemiddelstatistik, som ændret ved bekendtgørelse nr. 43 af 18. januar 2012, foretages følgende ændringer:
 1. Indledningen affattes således:
»I medfør af § 11, stk. 1, nr. 8, § 58, stk. 4, og § 61 d, stk. 2, i lov om apoteksvirksomhed, jf. lovbekendtgørelse nr. 1040 af 3. september 2014, samt § 84, stk. 1, i lov om lægemidler, jf. lovbekendtgørelse nr. 506 af 20. april 2013 fastsættes efter bemyndigelse i henhold til § 1, stk. 4, i bekendtgørelse nr. 797 af 17. august 2009 om indberetning af oplysninger om omsætning m.v. af lægemidler m.v.:« 2. Bilag 1, punkt 3.2, felt 03 Ekspeditionstype affattes som bilag 1 til denne bekendtgørelse.
 3. Bilag 1, punkt 3.2, felt 37 Aldersgruppe affattes som bilag 2 til denne bekendtgørelse.
§ 2 Bekendtgørelsen træder i kraft den 14. december 2016.
Sundhedsdatastyrelsen, den 12. december 2016 Lisbeth Nielsen / Lise-Lotte Teilmand Bilag 1 » 1) Afgrænsningen af, om der er tale om et større eller mindre salg til læger/dyrlæger følger bekendtgørelse nr. 1000 af 19. oktober 2011 om beregning af forbrugerpriser m.v. på lægemidler § 2, stk. 1, og § 2 stk. 5, jf. stk. 3, hvor der skelnes mellem køb af lægemidler til speciallægeklinikker og sundhedspersoner for mere eller mindre end 500.000 kr. i det foregående kalenderår.
