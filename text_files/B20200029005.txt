Bekendtgørelse om registrering og kontrol af oplysninger om fisk, der landes direkte, og fisk, der importeres1 I medfør af § 10, stk. 1 og 2, § 99, § 112, § 120, stk. 1, § 121, stk. 2, § 124, stk. 1, og § 130, stk. 2, i fiskeriloven, jf. lovbekendtgørelse nr. 261 af 21. marts 2019, fastsættes:
 § 1. Bekendtgørelsen finder anvendelse på følgende:
 1) Personer, producentorganisationer og virksomheder, der losser, modtager, transporterer, forarbejder, opbevarer, udbyder til salg, sælger, køber, håndterer eller importerer fisk eller får foretaget vejning af fisk.
 2) Fiskere, der afsætter egen fangst direkte til forbrugerne eller lander direkte i udlandet, samhandler, eksporterer, herunder transiterer, egen fangst, eventuelt gennem en udenlandsk opkøber her i landet, eller forarbejder egen fangst.
 Stk. 2. Ved import af fisk forstås i denne bekendtgørelse køb af fisk, der ikke er landet direkte i Danmark, og som importeres fra lande, der ikke er medlemmer af Det Europæiske Fællesskab.
 § 2. I denne bekendtgørelse forstås ved:
 1) Modtager: Personer, virksomheder og selskaber, som har bevilling, jf. § 86, i fiskeriloven.
2) Godkendte vægte: Vægte der anvendes til registrering og kontrol af oplysninger om fisk.
Vægtene skal overholde Sikkerhedsstyrelsens bekendtgørelser.
For automatiske vægte (AWI) gælder bekendtgørelse nr. 544 af 28. maj 2018 om tilgængeliggørelse på markedet af måleinstrumenter og bekendtgørelse nr. 592 af 29. maj 2018 om anvendelse af automatiske vægte.
For ikke-automatiske vægte (NAWI) gælder bekendtgørelse nr. 1381 af 25. november 2016 om tilgængeliggørelse på markedet af ikke-automatiske vægte og bekendtgørelse nr. 591 af 29. maj 2018 om anvendelse af ikke-automatiske vægte.
3) Standardkasse: Kasser med et vægtindhold af fisk, som er defineret af fiskeren, der har pakket fisken.
Vægten i kassen må afvige med maksimalt +/- 5 %.
Registrering og indsendelse af oplysninger § 3. Fiskeauktioner, samlecentraler, andelsfiskesalgsforeninger, pakhuse, kølehuse og andre, som modtager fisk til formidling af salg, opbevaring, sortering, kassesætning eller lignende behandling, før fisken sælges i første omsætningsled, skal:
1) dagligt notere modtagne partier af fisk, og 2) indsende de i bilag 1 anførte oplysninger til Fiskeristyrelsen.
 a) Personer og virksomheder, jf. § 8, stk. 1 og 2, skal indsende oplysningerne senest 24 timer efter førstesalg.
 b) Personer og virksomheder, jf. § 8, stk. 3, skal indsende oplysningerne senest 48 timer efter førstesalg.
 § 4. Personer og virksomheder, der som led i deres erhverv køber fisk direkte fra fiskere til salg på hjemmemarkedet, til eksport, herunder transitering, til konservering eller til forarbejdning for senere salg, skal:
1) dagligt notere købte partier af fisk, og 2) indsende de i bilag 1 anførte oplysninger til Fiskeristyrelsen.
 a) Personer og virksomheder, jf. § 8, stk. 1 og 2, skal indsende oplysningerne senest 24 timer efter førstesalg.
 b) Personer og virksomheder, jf. § 8, stk. 3, skal indsende oplysningerne senest 48 timer efter førstesalg.
 Stk. 2. Personer og virksomheder, som modtager fisk direkte fra fiskere, hvor salg har fundet sted før landing af fisken, skal notere og sende oplysninger i overensstemmelse med § 3.
 § 5. Fiskere, som opbevarer eller forarbejder egen fangst, afsætter egen fangst direkte til forbrugerne, hjemtager fisk til eget forbrug, eller lander i udlandet, samhandler, eksporterer, herunder transiterer egen fangst, skal:
1) dagligt notere enhver sådan anvendelse af egen fangst, og 2) indsende de i bilag 1 anførte oplysninger til Fiskeristyrelsen.
 a) Personer og virksomheder, jf. § 8, stk. 1 og 2, skal indsende oplysningerne senest 24 timer efter førstesalg.
 b) Personer og virksomheder, jf. § 8, stk. 3, skal indsende oplysningerne senest 48 timer efter førstesalg.
Stk. 2. Fiskere, der lander i udlandet, og som ikke kan indsende oplysning om salgspris inden udløbet af den i stk. 1, nr. 2, litra a, fastsatte frist, skal senest 48 timer efter landing sende de øvrige i bilag 1 nævnte oplysninger til Fiskeristyrelsen.
Oplysning om salgspris skal senest 2 uger efter landing sendes til Fiskeristyrelsen.
§ 6. Fiskeristyrelsen kan meddele personer og virksomheder, som ved import eller samhandel køber fisk eller fiskeprodukter, omfattet af § 86, stk.1, nr. 6, jf. § 86, stk. 4, i fiskeriloven, påbud om 1) dagligt at notere sådanne partier af de i påbuddet anførte arter af fisk samt de i påbuddet anførte koder og 2) at sende de oplysninger, som er anført i nr. 1, til Fiskeristyrelsen senest ved udløbet af det følgende døgn (kl. 24.00) efter køb ved import eller samhandel.
 Stk. 2. Fiskeristyrelsen kan meddele personer og virksomheder, der modtager, køber eller sælger fisk, men som ikke er omfattet af §§ 3-5, påbud om efter anvisning at notere og sende oplysninger efter reglerne i §§ 3-5, jf. §§ 7-11.
 § 7. De i §§ 3-6 anførte frister forlænges til kl. 24.00 den følgende hverdag, hvis de udløber på en lørdag, søndag eller helligdag.
 Stk. 2. Hvis fisken ikke afsættes senest 48 timer efter landing, men opbevares af fiskeren selv eller af andre, regnes fristen for afsendelse af oplysninger, jf. § 3, nr. 2, og § 5, stk. 1, nr. 2, fra ankomst til havn efter endt fangstrejse.
 § 8. Enhver, som skal sende oplysninger til Fiskeristyrelsen efter §§ 3-6, og som har en årlig omsætning på 1,5 mio. kr. eller derover, skal indmelde oplysningerne til Fiskeristyrelsen via eget system til systemløsning (fiskeristyrelsens webservice) eller via indberetningsportalen på Fiskeristyrelsens hjemmeside.
 Stk. 2. Fiskeristyrelsen kan meddele påbud om, at personer og virksomheder med en årlig omsætning under 1,5 mio. kr. skal sende oplysningerne via eget system til systemløsning eller indberetningsportalen på Fiskeristyrelsens hjemmeside.
Stk. 3. For fiskere og virksomheder med en årlig omsætning under 1,5 mio. kan indberetning ske ved udfyldelse af indberetningsskemaer, som kan findes på fiskeristyrelsens hjemmeside.
Indberetningsskemaer kan sendes pr. e-mail til manafr@fiskeristyrelsen.dk, postomdeling eller via indberetningsportalen på Fiskeristyrelsens hjemmeside.
 § 9. Pligten til at notere og sende oplysninger efter §§ 3-5 og i henhold til påbud efter § 6 gælder uanset, om andre personer eller virksomheder er indberetningspligtige vedrørende samme parti fisk.
 § 10. Alle oplysninger om vægt, som skal indsendes efter denne bekendtgørelse, skal være baseret på vejning, foretaget på en godkendt vægt eller hos en akkrediteret inspektionsvirksomhed, jf. dog stk. 2, § 12, stk. 1, nr. 2, § 12, stk. 2 og 4, og § 19.
 Stk. 2. Den, der skal notere eller sende oplysninger til Fiskeristyrelsen efter denne bekendtgørelse, skal efter anmodning fra Fiskeristyrelsen indsende dokumentation for de noterede eller indsendte oplysninger, herunder fx. vejesedler, til Fiskeristyrelsen, jf. bilag 2.
 § 11. Oplysninger, som efter §§ 3-10 skal sendes til Fiskeristyrelsen, kan af Fiskeristyrelsen videregives til producentorganisationen, såfremt oplysningerne vedrører et medlem, og såfremt det fremgår af betingelserne for medlemskabet af producentorganisationen, at oplysningen kan videregives, og at medlemmet ved sin optagelse skriftligt har accepteret dette.
Særligt vedrørende pelagiske arter, der landes til konsum § 12. Personer og virksomheder, som direkte efter losning modtager sild, fanget i Skagerrak, Nordsøen eller farvande nord og vest herfor, eller som modtager makrel direkte efter losning, skal:
1) forudanmelde modtagelse af den nævnte fisk til den afdeling af Fiskeristyrelsen, hvor losning skal foregå, inden for Fiskeristyrelsens normale åbningstid og i overensstemmelse med bilag 2, 2) foretage vejning ved en akkrediteret inspektionsvirksomhed ved losning af den nævnte fisk til konsum, og 3) efter anmodning fra Fiskeristyrelsen indsende vejeseddel, fremkommet ved vejning efter nr. 2, til Fiskeristyrelsen, jf. bilag 2.
 Stk. 2. Fiskeauktioner er ikke omfattet af pligt til forudanmeldelse, jf. stk. 1, nr. 1. Sild, der oplosses i standardkasser, er ikke omfattet af kravet om vejning i stk. 1, nr. 2. Sild og makrel af en mængde på mindre end 2000 kg fra bundgarnsfiskeri er ikke omfattet af pligt til forudanmeldelse, jf. stk. 1, nr. 1, 2 og 3.
 Stk. 3. Fiskeristyrelsen kan efter en vurdering af kontrolmæssige hensyn samt hensyn til virksomhedens drift tillade, at forudanmeldelse kan ske uden for styrelsens normale åbningstid.
 Stk. 4. Når særlige forhold taler for det, kan Fiskeristyrelsen tillade, at kravet i stk. 1, nr. 2, jf. nr. 3, fraviges på betingelse af, at vejning, transport o.lign. sker efter en procedure, der er godkendt af Fiskeristyrelsen.
Vejning og stikprøver af fangster § 13. Modtagere af fisk skal foretage vejning og udtage stikprøver af følgende:
 1) Oplossede mængder af fiskevarer, der landes usorteret til industriformål, jf. bilag 3. Hver stikprøve skal som minimum bestå af 10 kilogram og skal udtages ved landing ved halvautomatisk eller fuldautomatisk prøveudtag som godkendt af Fiskeristyrelsen.
 2) Fisk landet af fartøjer med tilladelse til at veje og pakke om bord, jf. bilag 4. Kasser der skal udtages til kontrol, skal udtages, så de dækker over hele fangstrejsen, jf. dog stk. 4.
 3) Pelagiske fangster til konsumbehandling af makrel, sild, blåhvilling, hestemakrel, havgalt, sardin, ansjos, brisling og bifangst af pelagisk eller ikke pelagisk fangede arter, indeholdende i den usorterede last, jf. bilag 5. Ved landinger foretaget af fartøj med tanke til opbevaring af fisk, skal der tages stikprøver af hver tank i henhold til bilag 5.
Stk. 2. Vejning af stikprøver, jf. stk. 1, skal foretages med godkendte vægte.
Vejeresultater, jf. stk. 1, skal gemmes i 3 år.
 Stk. 3. Vejeresultater ved prøveudtagning, jf. stk. 1, skal indeholde:
 1) Vejedato.
 2) Fartøjsnummer og navn.
 3) FAO alpha kode for de vejede arter.
4) Mængder af hver art i kilogram produktvægt, fordelt efter varens behandlingsgrad.
For laks skal opgøres antallet af fisk.
 5) Modtagers navn og adresse.
 6) Fiskevarens præsentation og anvendelse.
 7) Vejningsresultat for hver art i de enkelte prøver.
 8) Total oplosset mængde.
9) Angivet kassevægt, vejeresultatet og art for hver enkelt kasse, der er udtaget til kontrolvejning.
Dog ikke for industri og pelagiske fangster, der ikke landes i kasser.
10) Antal kasser fordelt på arter.
Dog ikke for industri og pelagiske fangster, der ikke landes i kasser.
 Stk. 4. Modtagere af fisk, der opstilles på auktion for første salg, kan ansøge Fiskeristyrelsen om tilladelse til at udføre stikprøver af landinger efter et af Fiskeristyrelsen godkendt prøvetagningsprogram.
 Stk. 5. Modtagere af fisk landet af fartøjer med tilladelse til at veje og pakke om bord skal kontrollere, at fartøjet har tilladelse til at veje og pakke om bord.
 § 14. Vejeresultaterne, jf. § 13, stk. 1, nr. 1-3, skal anvendes ved udfyldelse af overtagelseserklæring, landingserklæring og afregning.
 Stk. 2. Såfremt vejeresultaterne i land afviger fra vejningen om bord, jf. § 17, stk. 1, er det resultatet fra vejningen i land, der skal anvendes ved udfyldelse af overtagelseserklæringer, landingserklæring og afregning, jf. dog § 2, stk. 2.
 § 15. Transportører der transporterer fiskevarer, for hvilke der ikke er indsendt salgsnota eller overtagelseserklæring, skal før transporten påbegyndes udfylde transportdokument af følgende:
 1) Fisk der landes usorteret til industriformål, som transporteres fra landingspladsen til førstehåndopkøberen.
 2) Fisk der landes til konsum, som transporteres fra landingspladsen til førstehåndopkøberen.
 Stk. 2. Transportdokument, jf. stk. 1, skal indeholde følgende oplysninger:
 1) Forsendelsens bestemmelsessted.
 2) Transportkøretøjet.
 3) Eksternt identifikationsnummer og navn på fiskefartøjet, der har landet fiskevarerne.
 4) FAO alpha kode for hver art og geografiske område, hvor fangsterne er foretaget.
5) Mængder af hver transporteret art i kilogram produktvægt, fordelt efter varens behandlingsgrad.
For laks skal der registreres antallet af fisk i stedet for vægt.
 6) For usorterede landinger, der transporteres i henhold til en godkendt kontrolplan, skal anføres den vægt pr. art, som er anført i fartøjets logbog.
 7) Modtagers navn og adresse.
 8) Sted og dato for lastning.
Stk. 3. Transportdokumentet, jf. stk. 1, skal indsendes til Fiskeristyrelsen.
Transportdokumentet indsendes til Fiskeristyrelsen senest 48 timer efter lastning af fisken, og kan sendes pr. e-mail til transport@fiskeristyrelsen.dk.
 § 16. Ved førstehåndsopkøb af transporteret fisk, skal modtageren:
1) udtage stikprøver i henhold til bilag 3-5, 2) sortere stikprøverne og veje fisken pr. art og 3) udarbejde afregninger på baggrund af prøveresultaterne, samt indberette de modtagne partier i henhold til §§ 3-5 Stk. 2. Vejning, jf. stk. 1, skal foretages med godkendte vægte.
Særligt vedrørende sortering og vejning af fangster om bord, før landing og førstegangsomsætning § 17. Fiskeristyrelsen kan på baggrund af ansøgning give tilladelse til at veje og pakke fangsten om bord af arter, der er klar til direkte salg til en førstehåndopkøber eller til salg på en fiskeauktion.
 Stk. 2. Til ansøgning, jf. stk. 1, skal anvendes ansøgningsskema, jf. bilag 6. Ansøgningsskemaet findes på Fiskeristyrelsens hjemmeside.
 Stk. 3. Ansøgningsskema, jf. stk. 2, skal indsendes til Fiskeristyrelsen på e-mail til licensadm@fiskeristyrelsen.dk eller med post til Fiskeristyrelsen, Nyropsgade 30, 1780 København V, Fiskerikontrolkontoret.
 Stk. 4. Vejeresultaterne for vejninger foretaget om bord, skal opbevares om bord, og skal gemmes i 3 år.
Særligt vedrørende industrifisk landet i danske havne § 18. Personer og virksomheder, som køber fisk direkte fra fiskere, skal sikre, at fisken ved losning vejes ved akkrediteret inspektionsvirksomhed, hvis fisken landes direkte til en forarbejdningsvirksomhed, som er beliggende i landingshavnen.
Vejningen skal foretages med godkendte vægte.
 Stk. 2. Personer og virksomheder, som køber fisk direkte fra fiskere, skal sikre, at fisk, som efter landing skal transporteres til en modtagevirksomhed, bliver vejet på en godkendt vægt.
 Stk. 3. Prøveudtagning, jf. stk. 1, skal ske ved losning, og skal foretages ved halvautomatisk eller fuldautomatisk prøveudtag.
 Stk. 4. Vejedata, fremkommet ved vejning efter stk. 1 og 2 skal opbevares på modtagevirksomheden i 3 år og efter anmodning forevises eller fremsendes til Fiskeristyrelsen.
 § 19. Personer og virksomheder, som direkte efter losning modtager sild fra andre farvande end de i § 12, stk. 1, nævnte, og som i det foregående kalenderår har modtaget mindst 1.000 tons sild fra andre farvande end de i § 12, stk. 1, nævnte, skal foretage vejning efter § 12, stk. 1, nr. 2, jf. nr. 3.
 Stk. 2. Når det er nødvendigt for kontrollens udøvelse, kan Fiskeristyrelsen meddele påbud, herunder om, at personer og virksomheder, som direkte efter losning modtager sild fra andre farvande end de i § 12, stk. 1, nævnte, og som ikke er omfattet af stk. 1, skal foretage vejning efter § 12, stk. 1, nr. 2, jf. nr. 3, eller om, at der skal anvendes en procedure for vejning, transport o.l., der er godkendt af Fiskeristyrelsen.
Ændring af prøvetagningsplaner § 20. Fiskeristyrelsen kan hæve eller sænke de i bilag 3-5 angivne niveauer for prøvetagninger baseret på rådgivning fra Europa-Kommissionen eller et af Europa-Kommissionens rådgivende organer.
Kontrol § 21. Fiskeristyrelsen kan påbyde, at personer og virksomheder, der losser, modtager, sorterer eller transporterer fisk, eller får foretaget vejning af fisk, skal forudanmelde losningen, modtagelsen, sorteringen, transporten eller vejningen til Fiskeristyrelsen i det omfang og på de områder, hvor det skønnes nødvendigt for udøvelse af kontrol.
 Stk. 2. Forudanmeldelse skal finde sted inden for Fiskeristyrelsens almindelige åbningstid og altid senest 2 timer før losning, modtagelse, sortering, transport eller vejning indledes og i øvrigt i overensstemmelse med bilag 2, medmindre andet fremgår af påbuddet.
 § 22. Når det er nødvendigt for kontrollens udøvelse, kan Fiskeristyrelsen meddele påbud, herunder om:
1) at personer og virksomheder skal losse, modtage, sortere, transportere eller veje fisk inden for nærmere angivne tidspunkter, 2) at personer og virksomheder, som modtager, sorterer eller transporterer fisk, skal foretage vejning af fisken, fordelt på arter og størrelser, og 3) at personer og virksomheder ikke må losse, modtage, sortere og transportere fisk eller lade foretage vejning af fisk, før kontrol har fundet sted.
Straffebestemmelser § 23. Med bøde straffes den, der:
1) overtræder eller forsøger at overtræde §§ 3-5, § 8, stk. 1, § 10, stk. 1 eller 3, § 12, stk. 1, § 13, § 14, stk. 1 og 2, §§ 15 og 16, § 17, stk. 4, § 18, stk. 1, 2 eller 4, eller § 19, stk. 1, 2) undlader eller forsøger at undlade at efterkomme påbud efter § 6, § 8, stk. 3, § 19, stk. 3, §§ 21 og 22, jf. § 130, stk. 1, nr. 3, i fiskeriloven, 3) undlader eller forsøger at undlade at overholde vilkår fastsat i tilladelser efter § 10, stk. 2, § 12, stk. 4, eller § 19, stk. 2, jf. § 130, stk. 1, nr. 2, i fiskeriloven eller 4) afgiver eller forsøger at afgive urigtige eller vildledende oplysninger eller fortier eller forsøger at fortie oplysninger, som skal afgives efter denne bekendtgørelse, jf. § 130, stk. 1, nr. 4, i fiskeriloven.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 24. Bekendtgørelsen træder i kraft den 1. april 2020.
 Stk. 2. Bekendtgørelse nr. 1462 af 15. december 2019 om registrering og kontrol af oplysninger om fisk, der landes direkte, og fisk, der importeres, ophæves.
Miljø- og Fødevareministeriet, den 25. marts 2020 Mogens Jensen / Jes Brogaard Nielsen Bilag 1 Nærmere bestemmelser om afgivelse af oplysninger om fangst af fisk Oplysninger i henhold til §§ 3-5 skal være tydeligt adskilt pr. fangstrejse og må for hver delindberetning kun indeholde oplysninger vedrørende det fartøj, hvorfra landing er sket.
 Hver indberetning skal indeholde følgende oplysninger:
1) Identifikationsoplysninger a.
Indberetterens navn, CVR/CPR-nummer, adresse og bevillingsnummer, opkøbsnummer eller identifikationskode.
Identifikationskoden fås ved henvendelse til Fiskeristyrelsen.
b.
Fiskerfartøjets havnekendingsnummer og navn.
Hvis fiskeriet er udført sammen med et makkerfartøj, skal makkerfartøjets havnekendingsnummer indberettes.
Ved opbevaring for egen eller andres regning skal angives sælgerens navn, adresse og evt.
CPR-nummer eller CVR-nummer.
c.
Landingsdato, dvs. den dato, hvor fisken er bragt i land.
d.
Afregningsnummer.
e.
Den havn eller landingsplads, hvor fangsten er landet.
f.
Hvis fiskeren er medlem af en producentorganisation, skal fiskerens medlemsnummer og producentorganisationens navn og kode angives.
g.
Dato og sted for købet.
h.
Navnet på fartøjsføreren for det fartøj, som har landet fisken.
En indberetning, der sendes elektronisk og indeholder oplysninger om CPR-nummer skal sendes med sikker elektronisk post til Fiskeristyrelsen.
For eksempel kan indberetningen sendes sikkert med Digital Post på www.borger.dk eller www.e-boks.dk.
For nærmere oplysninger om at sende sikker elektronisk post til Fiskeristyrelsen, henvises til Fiskeristyrelsens hjemmeside: https://fiskeristyrelsen.dk/kontakt/send-sikkert/ Fiskeauktioner skal yderligere indberette samlet for alle partier, der er modtaget fra andre end enkelte fiskere, herunder fra importører eller samlecentraler den pågældende dag (sumindberetning). Sumindberetning skal indeholde:
a) Fiskeauktionens CVR- og evt.
P-nummer.
 b) Samlecentralens CVR- eller bevillingsnummer (opkøbernummer).
 c) Modtagelsesdato.
2) Detailoplysninger For de forskellige partier skal art, vægt og værdi samt - for laks i Østersøen og andre arter efter nærmere bestemmelse - antal angives med følgende specifikationer:
i.
Alle landede arter skal angives med koder for landingstilstand, forarbejdningsgrad, kvalitet, anvendelse og størrelse.
De kodelister, som skal anvendes i henhold til de nye indberetningskrav, jf.
Kontrolforordningen 1224/2009, kan findes på Fiskeristyrelsens hjemmeside.
For enkelte arter kan Fiskeristyrelsen kræve, at der anføres yderligere oplysninger, gældende for almindelige tun, gule ål, blanke ål, kulso, stenbider, hav-, sø- og bækørred.
Omkostninger må ikke indregnes i fakturaprisen, men skal angives særskilt.
ii.
For direkte landinger af fisk fra fiskerfartøjer fra tredjelande skal værdien angives med følgende specifikationer:
a) Fakturaprisen med særskilt angivelse af eventuelle omkostninger, som er lagt til fakturaen for omkostninger, der er påløbet før indførselsstedet i Danmark, samt særskilt angivelse af eventuelle omkostninger, der er fratrukket fakturaen for omkostninger, der er påløbet efter indførselsstedet i Danmark.
De nævnte omkostninger, som anvendes til beregning af toldværdi, skal angives særskilt for hele partier og må ikke være indregnet i fakturaprisen for den enkelte art.
b) Et parti, der tages tilbage i henhold til den fælles markedsordning for fiskerivarer og akvakulturprodukter, skal specificeres på arter, friskhed og størrelse med oplysning om, at det er fisk, der er taget tilbage i henhold til denne markedsordning.
Endvidere oplyses den mindstepris, der er udbetalt.
Partiet skal mærkes med en af følgende koder, som angiver anvendelsen af partiet:
  P = mel.
  O = foder.
 R = andet end mel eller foder  G = gratis uddeling  B = agn eller madding a) Et parti, der kasseres som uegnet til konsum og derefter afsættes til anden anvendelse eller destrueres, skal ligeledes specificeres på arter.
Partiet mærkes med koden REJ .
For litra a, b, c, d og e oplyses den behandlingsgrad, som fisken har været underkastet, herunder fx. om fisken var levende, renset, urenset med hoved, uden hoved, fileteret, kogt eller frosset.
Har der været anvendt forskellige behandlingsgrader, skal dette angives med oplysning om vægt og værdi af hver underkategori af fisken.
Hvis en person eller virksomhed modtager fisk, uden at den pågældende køber fisk eller formidler betaling for fisk til fiskeren, kræves ikke oplysning om værdien af det pågældende parti fisk, men derimod oplysning om, hvem fisken er sendt videre til.
Hvis den, der opbevarer fisken, er indberetningspligtig, fordi fisken ikke er afsat senest 48 timer efter landing, kræves ikke oplysning om værdien af fiskepartiet.
Bilag 2 Forudanmeldelse af modtagelse af sild og makrel efter § 12, stk. 1, i bekendtgørelse om registrering og kontrol af oplysninger om fisk, der landes direkte, og fisk, der importeres Anmeldelse til Fiskeristyrelsen af modtagelse af sild og makrel skal indeholde følgende oplysninger:
 1) Navn og adresse på virksomheder eller personer, som skal modtage fisk.
 2) Fartøjets havnekendingsnummer.
 3) Fartøjets radiokaldesignal.
 4) Art og mængde af fisk om bord.
 5) Fangstfarvand.
 6) Lossehavn, forventet ankomsttidspunkt i havn og forventet lossetidspunkt.
 Virksomheden eller personen, som skal modtage fisken, er ansvarlig for rigtigheden af indholdet af anmeldelsen.
Anmeldelse skal senest 2 timer før losning gives til den lokale afdeling af Fiskeristyrelsen.
Anmeldelse skal gives mundtligt, telefonisk eller pr. e-mail, hverdage kl. 09:00-15:00, medmindre der i henhold til § 11, stk. 3, er givet tilladelse til at forudanmelde uden for denne åbningstid.
 Anmeldelse gives på følgende telefonnumre:
 Losning må først ske efter forudgående godkendelse fra Fiskeristyrelsen.
 Såfremt losning ikke er sket senest 2 timer efter det anmeldte tidspunkt, skal ny anmeldelse indgives.
 Losning kan ikke uden Fiskeristyrelsens godkendelse finde sted i tidsrummet kl. 24.00-07.00 eller på lørdage og søn- og helligdage.
Indsendelse af vejeseddel efter § 10, stk. 2 Ved indsendelse af vejeseddel skal der tillige gives de oplysninger om den vejede fisk, som fremgår af bilag 1 til denne bekendtgørelse, herunder om art, friskheds- og størrelsessortering samt behandlingsgrad.
Bilag 3 Prøvetagningsplan for usorterede fangster til industriformål, jf. § 13, stk. 1, nr. 1, i bekendtgørelse om registrering og kontrol af oplysninger om fisk, der landes direkte, og fisk, der importeres *For landinger af arter til industri, hvor der ikke foreligger nok statisk materiale i form af prøver, skal prøver udtages efter metoden i Kommissionens forordning (EØF) nr. 954/87, hvilket vil være 0,5 promille af fangsten dog minimum 100 kg.
Bilag 4 Prøveudtagningsplan for fisk vejet og pakket om bord Bilag 5 Prøvetagningsplan for usorterede fangster til konsum, jf. § 13, stk. 1, nr. 3 Bilag 6 Ansøgning om tilladelse til, at fartøjer kan veje og pakke fisk om bord, jf.  § 17, stk. 2, i bekendtgørelse om registrering og kontrol af oplysninger om fisk, der landes direkte, og fisk, der importeres Det er vægtejerens ansvar, at vægten er godkendt.
En godkendt vægt er en vægt, der lever op til følgende:
 Når vægten er ny:
 Når vægten bliver markedsført, skal vægten være i overensstemmelse med MID (2014/32/EU  automatiske vægte) eller NAWI direktivet (2014/31/EU  ikke automatiske vægte).
Det betyder bl.a., at vægten er blevet overensstemmelsesvurderet, har fået en typegodkendelse og er blevet førstegangsverificeret.
Vægten er også blevet påført CE-mærkning og den supplerende metrologimærkning i henhold til direktiverne og er blevet forseglet (fysisk eller elektronisk) og påført en mærkeplade.
 Når vægten er taget i brug:
Når en vægt er taget i brug, skal vægtejeren sikre, at vægten efterlever de nationale regler for vægte i brug.
Disse regler er beskrevet i bekendtgørelse nr. 592  om anvendelse af automatiske vægte af  29. maj 2018 og bekendtgørelse nr. 591 om anvendelse af ikke-automatiske vægte af 29. maj 2018.
Det betyder bl.a., at forseglingen og mærkningen skal være intakt og, at vægtejeren udfører passende dokumenteret egenkontrol med vægtens evne til at veje inden for tolerancerne.
Hvis forseglingen og mærkningen ikke er intakt, skal det fremgå af overensstemmelseserklæring, som er udleveret sammen med vægten, eller af verifikationscertifikat, som typisk udstedes ved re-verifikationer.
1 I bekendtgørelsen er der medtaget visse bestemmelser fra Europa-Parlamentets og Rådets forordning 2009/1224/EF af 20. november 2009 om oprettelse af en EF-kontrolforordning med henblik på overholdelse af reglerne i den fælles fiskeripolitik, EU-Tidende 2009, nr.
L 343, side 1, som senest ændret ved Europa-Parlamentets og Rådets forordning 2019/1241/EU af 20. juni 2019. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.
