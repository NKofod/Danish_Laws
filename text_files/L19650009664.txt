 Ved en i København mellem udenrigsministeriet og Amerikas forenede Staters  

 ambassade stedfunden noteveksling af 13. januar 1965 - 23. juli 1965 er der  

 truffet aftale om følgende tillæg til bilag A til den i bekendtgørelse nr. 14  

 af 20. februar 1950, Lovtidende C, omhandlede overenskomst af 27. januar 1950  

 om gensidig bistand på forsvarets område:
 Tillæg til bilag A.
 Til iværksættelse af bestemmelserne i artikel V, stk. 1, i overenskomsten  

 om gensidig bistand på forsvarets område indbetaler den danske regering  

 danske kroner til et beløb af 2.223.760 kr. på den af De forenede Staters  

 ambassade i København udpegede konto til dækning af de kontorholdsudgifter og  

 lignende i Danmark, som ambassaden på De forenede Staters regerings vegne i  

 tidsrummet fra 1. juli 1964 til 30. juni 1965 har afholdt i forbindelse med  

 gennemførelsen af den pågældende overenskomst.
 Udenrigsministeriet, den 29. september  

 1965.
 F.M.
 Paul Fischer.
