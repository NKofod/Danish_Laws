 I henhold til § 11, stk. 5, i lov nr. 289 af 8. juni 1977 om  

 erhvervsfaglige grunduddannelser og efter indstilling fra tvistighedsnævnet  

 og erhvervsuddannelsesrådet fastsættes:
Tvistighedsnævnets opgave § 1.  Tvistighedsnævnet behandler tvistigheder mellem  

 efg-elever og praktikvirksomheder.
Tvistighedsnævnets sammensætning § 2.  Tvistighedsnævnet består af en formand og 4  

 faste medlemmer, hvoraf 2 medlemmer beskikkes efter indstilling fra Dansk  

 Arbejdsgiverforening og 2 medlemmer efter indstilling fra Landsorganistionen  

 i Danmark.
Formanden for nævnet skal opfyllde de almindelige betingelser for  

 at blive udnævnt til dommer.
Stk. 2.  For de 4 faste medlemmer af nævnet beskikkes  

 stedfortrædere.
Stedfortræderne deltager i sagernes behandling, når  

 vedkommende medlem har forfald.
 Stk. 3.  Medlemmer og stedfortrædere beskikkes for en  

 periode af 4 år.
 § 3.  Nævnet tiltrædes for hver sag af 2 medlemmer  

 udpeget af de forhandlingsberettigede organisationer inden for det pågældende  

 erhvervsområde.
 § 4.  Formanden, medlemmer og stedfortrædere kan ikke  

 deltage i behandlingen af en sag, når vedkommende efter retsplejelovens  

 regler ville være inhabil som dommer.
 Stk. 2.  Formanden, et medlem eller en stedfortræder har  

 pligt til at give nævnet meddelelse om omstændigheder, som kunne medføre  

 inhabilitet, ligesom enhver af nævnets andre medlemmer, der er bekendt med  

 sådanne omstændigheder, er forpligtet til at give nævnet oplysning herom.
 Stk. 3.  Nævnet afgør selv, om et medlem kan deltage i  

 en sags behandling.
 Stk. 4.  Spørgsmålet om, hvorvidt et medlem ikke skal  

 deltage i behandlingen af en sag på grund af inhabilitet, skal så vidt muligt  

 afgøres, inden nævnets behandling af selve sagen begynder.
 Stk. 5.  Nævnets medlemmer har tavshedspligt efter  

 straffelovens regler om tavshedspligt for personer, der virker i offentlig  

 tjeneste eller hverv.
 § 5.  Undervisningsministeriet stiller  

 sekretariatsbistand til rådighed for nævnet.
 Stk. 2.  § 4 finder tilsvarende anvendelse for  

 sekretærerne.
 Fremgangsmåde i sager om tvistigheder.
 § 6.  Inden sagen indbringes for tvistighedsnævnet,  

 skal vedkommende faglige udvalg eller organisationerne søge at opnå et  

 forlig.
§ 7.  En elev eller praktikvirksomhed, som ønsker at  

 rejse en sag for tvistighedsnævnet, skal sende en klage til nævnet.
Sammen  

 med klagen skal indsendes kopi af uddannelsesaftalen og andre dokumenter af  

 betydning for sagen.
Klageren skal i klagen nærmere angive, hvad sagen drejer  

 sig om, hvorledes klageren ønsker sagen afgjort, og hvilke argumenter der  

 støtter klagerens opfattelse.
 Stk. 2.  Klageren skal desuden angive, om der ved den  

 mundtlige forhandling af sagen i nævnet ønskes afgivet forklaring af parterne  

 eller andre personer og i bekræftende fald af hvilke.
 § 8.  Nævnet sender straks et eksemplar af klagen til  

 den, der er klaget over (indklagede), og giver samtidig den pågældende  

 lejlighed til at fremkomme med et svar inden for en fastsat frist, normalt 14  

 dage.
Stk. 2.  Svaret skal nærmere angive indklagedes stilling  

 til klagen, hvorledes indklagede ønsker sagen afgjort, og de argumenter, der  

 støtter indklagedes opfattelse.
Dokumenter af betydning for sagen skal  

 medsendes.
Det skal endvidere angives, om der ved den mundtlige forhandling  

 ønskes afgivet forklaring af parterne eller andre personer og i bekræftende  

 fald af hvilke.
 Stk. 3.  Nævnet skal meddele indklagede, at sagen -  

 såfremt svar ikke afgives - vil blive afgjort på grundlag af klagen med bilag  

 suppleret med de yderligere oplysninger og afhøringer, som nævnet finder  

 fornødne for sagens afgørelse.
 Stk. 4.  Når indklagedes svar er modtaget, sender nævnet  

 et eksemplar heraf til klageren.
§ 9.  Møder til forberedelse af sagen kan afholdes af  

 formanden alene.
Ved forligsforhandlinger skal deltage en repræsentant for  

 hver af de i § 2 nævnte hovedorganisationer.
 § 10.  Skal sagen behandles af det samlede nævn,  

 anmoder nævnet de forhandlingsberettigede organisationer inden for det  

 pågældende erhvervsområde om at udpege hver et medlem, jfr. § 3. Udpegningen  

 skal skke inden for en fastsat frist, normalt 14 dage.
§ 11.  Indkaldelse til mundtlig forhandling i nævnet  

 sker snarest muligt.
Tidspunktet fastsættes så vidt muligt efter forhandling  

 med parterne.
 Stk. 2.  Mødet holdes i København, medmindre andet  

 bestemmes af nævnets formand.
§ 12.  Klageren og indklagede skal møde personligt for  

 nævnet, medmindre de har lovligt forfald.
I så fald kan pågældende give en  

 stedfortræder fuldmagt til at møde for sig.
 Stk. 2.  Klageren og indklagede har ret til at møde med  

 en bisidder.
 Stk. 3.  Afhøring af parter og vidner sker ved  

 formanden.
 § 13.  Nævnet afgør i hver enkelt sag, om møderne skal  

 være offentlige.
§ 14.  Hvis klageren eller indklagede eller et af de  

 særligt udpgede medlemmer i nævnet har lovligt forfald, kan formanden udsætte  

 mødet i kortest mulig tid.
Formanden kan tillige udsætte mødet, når det er  

 nødvendigt for sagens afgørelse.
 Stk. 2.  Hvis klageren eller indklagede eller et af de  

 særligt udpegede medlemmer i nævnet udebliver uden lovligt forfald, afgøres  

 sagen på grundlag af det indsendte materiale suppleret med de yderligere  

 oplysninger og afhøringer, som nævnet finder fornødne for sagens afgørelse.
 Stk. 3.  Hvis både klageren og indklagede udebliver uden  

 lovligt forfald, bortfalder sagen.
Tvistighedsnævnets afgørelser § 15.  Såfremt sagen ikke forliges ved mødet i nævnet,  

 træffer nævnet afgørelse i sagen, så vidt muligt inden 14 dage efter mødet.
Stk. 2.  Afgørelsen, som skal begrundes, træffes ved  

 stemmeflerhed.
Såfremt der ikke kan opnås flertal for en afgørelse, er  

 formandens stemme udslagsgivende.
 § 16.  Ved nævnets afgørelse kan en uddannelsesaftale  

 ophæves, ligesom der kan tilkendes den skadelidte erstatning.
 Stk. 2.  Nævnet træffer beslutning, om og i bekræftende  

 fald på hvilken måde afgørelsen skal offentliggøres.
 Stk. 3.  En kort gengivelse af nævnets forhandinger  

 indføres i en protokol.
 Stk. 4.  Det skal tilstræbes, at afgørelsen i en sag  

 træffes senest 6 uger efter klagens modtagelse.
 § 17.  Nævnets afgørelser kan ikke indbringes for  

 domstolene.
Stk. 2.  Efter ansøgning fra en af parterne i en afgjort  

 sag kan nævnet undtagelsesvis beslutte, at sagen skal behandles påny.
Ved  

 afgørelsen lægges særlig vægt på, om sagen er blevet afgjort på et urigtigt  

 grundlag, uden at ansøgeren er skyld deri, samt på de nu foreliggende  

 oplysningers betydning.
 Stk. 3.  Samtidig med at der træffes beslutning om  

 genoptagelse, såvel som på ethvert senere trin, kan nævnet bestemme, at  

 virkningerne af den trufne afgørelse helt eller delvis skal stilles i bero  

 mod eller uden sikkerhedsstillelse.
 § 18.  Nævnets afgørelser og de for nævnet indgåede  

 forlig kan fuldbyrdes efter retsplejelovens regler om tvangsfuldbyrdelse af  

 domme og forlig, jfr. retsplejelovens § 478, stk. 1, 1) og 2).
Udgifter i forbindelse med nævnets virke § 19.  Udgifter i forbindelse med nævnets virksomhed  

 vedrørende lokaler, kontorhold m.v. samt eventuelt rejseudgifter til nævnets  

 medlemmer og sekretærer afholdes af statskassen.
 § 20.  Klagerens og indklagedes omkostninger ved en  

 sag for nævnet dækkes af en part eller begge parter efter nævnets afgørelse.
Stk. 2.  Rejseudgifter og diæter til efg-elever i  

 forbindelse med møde i nævnet om en sag, kan efter formandens bestemmelse  

 afholdes af statskassen.
Udgifterne dækkes efter billigste satser i de  

 regler, som er fastsat for statens tjenestemænd om time- og dagpenge og om  

 befordringsgodtgørelse.
 Stk. 3.  Rejseudgifter og godtgørelse til de af parterne  

 udpegede personer, som skal afgive forklaring for nævnet, kan efter  

 formandens bestemmelse dækkes af statskassen efter samme satser, som gælder  

 vedrørende vidner i følge retsplejeloven.
Undervisningsministeriet, den 15. august  

 1978 P.M.V.
