Anordning om, at bestemmelser for  

 gasinstallationer (gasreglementet) samt for gasproduktionsanlæg,  

 distributionsledninger og øvrige gasforsyningssystemer,  

 udfærdiget af By- og Boligministeriet, ikke indføres i  

 Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 § 1. I medfør af § 2 i lov af 25. juni  

 1870 om udgivelsen af en Lovtidende og en Ministerialtidende, jf.  

 lovbekendtgørelse nr. 842 af 16. december 1991, fastsættes  

 herved, at de af By- og Boligministeriet i medfør af § 15 i lov  

 nr. 206 af 27. marts 2000 om gasinstallationer og installationer i  

 forbindelse med vand- og afløbsledninger fastsatte bestemmelser for  

 gasinstallationer (gasreglementet) samt for gasproduktionsanlæg,  

 distributionsledninger og øvrige gasforsyningssystemer ikke  

 indføres i Lovtidende.
 § 2. Oplysninger om indholdet af bestemmelser i  

 gasreglementet samt for gasproduktionsanlæg og distributionsledninger  

 og øvrige gasforsyningssystemer kan fås ved henvendelse til  

 Danmarks Gasmateriel Prøvning, der løbende publicerer en  

 fortegnelse over gældende bestemmelser.
 Stk. 2. Bestemmelserne i gasreglementet opbygges i  

 grundlæggende installationsbestemmelser, installationsbestemmelser for  

 særlige typer af installationer samt mere specifikke bestemmelser for  

 godkendelse af gasmateriel og virksomheder, der producerer gasmateriel,  

 udfører arbejder på installationer eller fungerer som  

 gasleverandører.
 Stk. 3. Eksemplarer af de enkelte afsnit af gasreglementet  

 samt bestemmelser for gasproduktionsanlæg, distributionsledninger og  

 øvrige forsyningssystemer kan købes hos Danmarks Gasmateriel  

 Prøvning.
 § 3. Anordning nr. 364 af 10. juli 1979 om, at  

 forskrifter for udførelse af gasinstallationer (Gasreglementet) og for  

 gasledningsanlæg, udfærdiget af Ministeriet for offentlige  

 arbejder, ikke indføres i Lovtidende, ophæves, men vedbliver at  

 gælde for de bestemmelser i gasreglementet, der er udstedt i  

 medfør af den tidligere lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger med senere ændringer.
 § 4. Denne anordning træder i kraft dagen efter  

 offentliggørelsen i Lovtidende.
Givet i Værløse, den 20. juni 2001 Under Vor Kongelige Hånd og Segl Margrethe R.
