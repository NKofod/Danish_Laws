Fremsat den 12. november 2003 af  

 Jørn Jespersen (SF), Margrete Auken (SF),  

 Aage Frandsen (SF) og Anne Grete&nbsp  

 ;Holmsgaard (SF) Forslag til folketingsbeslutning om nedsættelse af en kommission til undersøgelse af  

 ikketoldmæssige handelsbarrierer, der hindrer fri handelsadgang til  

 europæiske  

 markeder Folketinget pålægger regeringen at nedsætte en kommission,  

 der med inddragelse af internationale eksperter i handel, miljø og sundhed  

 skal  

 undersøge konsekvenserne af EUs miljø-, sundheds- og fødevaremæssige  

 standarder for udviklingslandenes produktionsmuligheder, eksportindtægter og  

 velfærdsøkonomiske gevinster sammenholdt med konsekvenserne af en lempelse af  

 disse standarder for miljø og sundhed i forbrugerlandene.
Fødevareøkonomisk  

 Institut skal være sekretariat for kommissionen.
Bemærkninger til forslaget Formålet med beslutningsforslaget er at arbejde for, at der  

 på sigt kan vedtages et »udviklingsprincip« som supplement til  

 forsigtighedsprincippet.
Det skal sikre, at EUs miljø-, sundheds- og  

 forbrugerpolitik altid afbalanceres af hensynet til de fattige landes  

 markedsadgang.
Når EU vedtager strengere standarder end de globalt vedtagne,  

 skal udviklingslandene have hjælp til at kunne overholde de strenge  

 standarder.
Handel er en essentiel faktor for vækst.
Over en længere  

 årrække er det ved intensivt arbejde lykkedes at opnå enighed i det  

 internationale samfund om at afskaffe nogle af de toldbarrierer, der hidtil  

 har  

 været opsat som vandtætte skotter for handel mellem Vesten og  

 udviklingslandene.
Ikketoldmæssige handelsbarrierer i form af standarder for  

 miljø, fødevarer og hygiejne indebærer meget store tab for udviklingslandene  

 i  

 form af tabte eksportmuligheder.
Til gengæld er der meget lidt viden om,  

 hvilke  

 fordele EU-borgere har af de lave standarder.
Alligevel kan det konstateres, at en sådan »hjælp« til  

 udviklingslandene ikke er tilstrækkelig, og at der er andre barrierer end de  

 toldmæssige, der virker som effektive hindringer for, at udviklingslandene  

 kan  

 komme til at handle frit med Vesten.
Afrika, som repræsenterer 10 pct. af  

 verdens befolkning, står kun for 2 pct. af verdens handel.
Fra 1962 til 1993  

 faldt Afrikas eksport med 11 mia.
USD.
Det skyldes i høj grad, at de  

 standarder, EU har vedtaget på fødevare-, sundheds- og miljøområdet,  

 forhindrer  

 udviklingslandene i at eksportere deres produkter til EU-landene.
I  

 adskillige  

 tilfælde har EU fastlagt langt strengere standarder end fastsat i Codex  

 Alimentarius (det internationale standardiseringsorgan). Det gælder for  

 eksempel for handelen med jordnødder, der er et centralt eksportprodukt for  

 mange afrikanske lande.
Studier fra International Trade Forum viser, at rige  

 lande ofte indfører standarder på hygiejneområdet, der er strengere end  

 nødvendigt, og dermed effektivt udelukker lavindkomstlandene.
Endvidere  

 udelukkes  

 også mindre virksomheder i det hele taget fra de rige landes markeder, fordi  

 de  

 heller ikke kan leve op til kravene.
Studier har vist, at lande som Jamaica,  

 Kenya, Malaysia, Mauritius, Namibia og Uganda alle har problemer med at  

 overholde sundhedsstandarder, og at problemet er, at de rige lande ofte  

 indfører regler, der er strengere end de internationale normer  

 . Dertil kommer, at reglerne ofte ændrer  

 sig og er svære at gennemskue.
De strammere standarder har vidtrækkende  

 konsekvenser for udviklingslandenes muligheder for at handle med EU, mens de  

 sundheds- eller miljømæssige fordele ofte kan være svære at få øje på  

  

 1)  

                                                                       .
Nogle af eksemplerne er rigt dokumenterede for eksempel af  

 Verdensbanken, andre er mere løst dokumenterede eksempler på effekten af  

 europæiske og internationale standarder.
Det gælder for eksempel ananas fra  

 Ghana, der blev afvist fra den ene dag til den anden, afskårne blomster fra  

 Kenya, der skal igennem en så omfattende europæisk kontrol, at de visner,  

 inden  

 de kan blive solgt, og appelsiner fra Sydafrika, der blev afvist på grund af  

 en  

 efter sigende uskadelig sort plet.
Nogle standarder er særdeles velbegrundede, mens det kan  

 være svært at forstå begrundelsen for andre standarder bortset fra, at de  

 effektivt forhindrer udviklingslandene i at eksportere varer til Vesten.  

 Samtidig er reglerne for standarderne ofte uoverskuelige, hvilket gør det  

 vanskeligere for de ressourcesvage lande at konkurrere.
Der er derfor behov  

 for  

 i første omgang at kortlægge problematikken på en systematisk måde for at  

 sikre, at politiske beslutninger om fastsættelse af standarder kan tages på  

 et  

 fuldt oplyst grundlag.
Det betyder, at der skal foreligge oplysninger såvel  

 om  

 sundheds- og miljørisici som om de handelsmæssige konsekvenser for  

 udviklingslandene af indførelse af givne standarder.
 Kommissorium for  

 undersøgelseskommissionen:
  

 	  

    

 Kommissionen skal  

 kortlægge omfanget og karakteren af de ikketoldmæssige handelshindringer for  

 udviklingslandene.
Dette inkluderer standarder relateret til såvel produkter  

 som  

 produktionsprocessen.
  

 	  

    

 Kommissionen skal  

 kortlægge, hvilke institutioner og organisationer der har været involveret i  

 beslutningsprocessen, da standarderne blev vedtaget.
Kortlægningen skal  

 således  

 være med til at sikre gennemsigtighed i beslutningsprocesserne.
   

 	  

    

 Kommissionen skal  

 pege på områder, hvor en lempelse af standarderne vil være sundheds- og  

 miljømæssigt forsvarlig samtidig med, at den vil forbedre markedsadgangen.
  

 	  

    

 Kommissionen skal  

 fremlægge konkrete forslag til, hvordan de ikketoldmæssige handelsbarrierer  

 kan  

 overkommes og derved sikre en mere reel frihandel mellem EU og  

 udviklingslandene.
Herunder skal kommissionen fremlægge forslag til, hvordan  

 udviklingslandene kan hjælpes med at opbygge de nødvendige certificerings- og  

 kontrolsystemer, så de kan overholde standarderne.
En sådan fremgangsmåde har  

 tidligere været praktiseret i forbindelse med både Ugandas og Vietnams  

 fiskeindustri, hvor det blev konstateret, at strukturen i de kompetente  

 autoriteter ikke var egnet til at håndtere problematikken omkring  

 EU-standarderne, at der var mangel på laboratorier, og at der manglede  

 procedureguidelines for fiskekontrollørerne.
Disse forhold blev ved hjælp fra  

 EU udbedret, således at hygiejnestandarderne både for processen og for selve  

 fødevarerne kunne overholdes.
Et andet eksempel er USA, der har hjulpet  

 Jamaica  

 med et godkendelsessystem for frisk frugt.
   

 	  

    

 Kommissionen skal  

 sikre, at udviklingslandene repræsenteres og bliver hørt med hensyn til den  

 empiriske del af undersøgelsen.
Forskellige typer af ikketoldmæssige  

 barrierer Verdensbanken har lavet en række studier, hvori  

 problemstillingen er belyst.
Nedenfor følger enkelte eksempler  

 :
1. Oksekød Hvis Codex Alimentarius-standarderne for antibiotika i  

 oksekød følges frem for at følge forskellige standarder for EU og USA, vil  

 den  

 globale handel med oksekød stige med over 3,2 mia.
USD.
Heraf vil Sydafrikas  

 eksport stige med 160 mio.
USD, Brasiliens med 200 mio.
USD og Argentinas med  

 over 300 mio.
USD.
Der findes ikke nogen studier af et minimumssikkerhedsniveau  

 for rester af antibiotika.
Det bør også tages med i overvejelserne om  

 fastlægning af standarder, at en reduktion af antibiotika vil føre til mere  

 sygdom og død blandt kvæget.
2. Bananer og pesticidrester Det beregnes, at hvis alle følger den af Codex Alimentarius  

 anbefalede standard, vil alle eksporterende lande øge deres eksport.
Det vil  

 medføre en årlig forøgelse af eksportindtægterne på 3,5 mia.
USD.
Skulle man på internationalt niveau følge EUs standarder,  

 ville det føre til et tab af eksportindtægter på 5,3 mia.
USD årligt.
 Der findes ingen studier af effekten på sundhed.
3. Aflatoksinstandarder i EU EUs standard for aflaktoksin er højere end Codex  

 Alimentarius.
EUs høje standard betyder eksporttab på 670 mio.  

 USD årligt i  

 Afrika, men redder i EU under et menneskeliv om året.
Dette beslutningsforslag sigter ikke mod en fuldstændig  

 harmonisering af standarder i henhold til internationale regler.
Dertil er  

 Codex Alimentarius for udemokratisk og for domineret af handelsinteresser.
I  

 visse tilfælde vil det være nødvendigt at sætte strengere standarder end de  

 internationale for at yde tilstrækkelig beskyttelse af miljø og sundhed i EU,  

 og derfor må der være tale om en vurdering fra sag til sag.
Derfor er  

 beslutningsforslagets formål at sikre, at en sådan vurdering bliver foretaget  

 på et sagligt og fuldt oplyst grundlag.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en kommission til undersøgelse af  

 ikketoldmæssige handelsbarrierer, der hindrer fri handelsadgang til  

 europæiske  

 markeder.
(Beslutningsforslag nr.
B 44).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
