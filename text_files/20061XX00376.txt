Skriftlig fremsættelse (25. april 2007) Fødevareministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov om  

 ændring af lov om landbrugsejendomme. (Ændrede regler om bopælspligt) (Lovforslag nr.
L 216).
 Formålet med lovforslaget er at foretage en tilpasning af  

 bopælskravet, som det findes i den gældende lov om landbrugsejendomme,  

 således  

 at loven imødekommer EF-Domstolens afgørelse.
EF-Domstolen har den 25. januar 2007 med dommen i  

 Festersen-sagen fastslået, at bopælskravet for landbrugsejendomme under 30 ha  

 i  

 sin nuværende udformning er uforeneligt med EF-Traktatens artikel 56 om  

 kapitalens frie bevægelighed.
Det er derfor en konsekvens af dommen, at  

 landbrugsloven  

 skal ændres.
 Landbrugsloven indeholder dels en bopælspligt ved erhvervelse af  

 en landbrugsejendom, dels en bopælspligt ved drift af en landbrugsejendom.
 Efter de gældende regler i landbrugsloven skal bopælskravet ved  

 erhvervelse af en landbrugsejendom opfyldes af erhververen selv.
 Det foreslås, at den personlige bopælspligt ændres til en  

 upersonlig bopælspligt ved erhvervelse af landbrugsejendomme under 30 ha,  

 hvor  

 bopælspligten således også skal kunne opfyldes ved, at en anden person end  

 erhververen tager fast bopæl på ejendommen.
 Denne bopælspligt skal som hidtil opfyldes i mindst 8 år.
 Det foreslås endvidere, at den permanente bopælspligt for den,  

 der driver ejendommen, ophæves for bedrifter under 30 ha.
 Endvidere foreslås det, at den erhverver, der ikke selv tager  

 fast bopæl på ejendommen, kun må opholde sig på ejendommen, når dette sker i  

 naturlig tilknytning til ejendommens drift.
 Det foreslås, at loven træder i kraft den 1. juli 2007.
 Idet jeg i øvrigt henviser til lovforslagets bemærkninger,  

 anbefaler jeg lovforslaget til Folketingets velvillige behandling.
