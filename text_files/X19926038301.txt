Finanstilsynet har meddelt, at virksomheden i et pengeinstituts  

 datacentral (100%-ejet) i form af generelle salgs- og rådgivningsfunktioner  

 vedrørende edb-udstyr og -løsninger ikke ville kunne anses for  

 »accessorisk virksomhed« jf. § 1a, stk. 2 Finanstilsynets skrivelse af 4. marts 1992 vedrørende accessorisk  

 virksomhed .
 I skrivelse af 6. december 1991 forespurgte et pengeinstitut med henblik  

 på rationalisering af driften af en datacentral om tilladelse til en  

 omstrukturering og en udvidelse af forretningskonceptet for den pågældende  

 virksomhed.
 Datacentralen ejes 100 % af pengeinstituttet.
 Det blev oplyst, at der påtænkes oprettet to selskaber:
 Formålsbestemmelsen for det ene selskab var således lydende:
»Selskabets formål er at udføre databehandling for  

 pengeinstitut-koncernen.
I det omfang, der derudover måtte være ledig  

 kapacitet, kan selskabet udføre databehandling for andre.
Herudover er det  

 selskabets formål at udleje edb-udstyr til pengeinstitut-koncernen.« Dette gav ikke tilsynet anledning til bemærkninger.
 Om det andet selskab blev det oplyst, at det skal forestå funktionen for  

 »system-løn«, der hidtil var en del af førstnævnte selskabs  

 funktion.
Imidlertid påtænkte pengeinstituttet at udvide selskabets aktiviteter i  

 form af rådgivning vedrørende løn- og personaleadministration.
Endvidere  

 ønskede pengeinstituttet mulighed for salg af edb-udstyr samt programmer til  

 de virksomheder, der ønsker at bruge »system-løn«.
 Formålsbestemmelsen var formuleret som følger:
 »Selskabets formål er:
at udføre databehandling i form af løn- og  

 personaleadministration, at rådgive med hensyn til valg af edb-udstyr og -løsninger, at forestå service og udvikling af ledelsesinformationssystemer,  

 samt hertil knyttet edb-udstyr og -løsninger.
Herudover er selskabets formål handel med edb-udstyr, herunder programmer,  

 systemer m.v.« Finanstilsynet meddelte pengeinstituttet, at den pågældende virksomhed vil  

 kunne anses som accessorisk i henhold til bank- og sparekasselovens § 1a,  

 stk. 2, under forudsætning af, at formålsbestemmelsen ændres/indskrænkes,  

 således at der alene bliver tale om serviceydelser i forbindelse med salg  

 af selve »system-løn« med derimod ikke generelle salgs-  

 og rådgivningsfunktioner.
