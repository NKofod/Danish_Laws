(Til samtlige seminarierektorer) Efter undervisningsministeriets bekendtgørelse nr. 369 af 19. juni 1969 om  

 uddannelse af lærere til folkeskolen § 8, stk. 5, kan der ud over  

 undervisningstimerne tillægges fagene, undtagen praktisk skolegerning,  

 vejledningstimer efter nærmere derom fastsatte regler.
 Under henvisning hertil meddeles det herved, at der skal tillægges de i  

 samme bekendtgørelse § 2, stk. 1, nr. 1-3, jfr. stk. 2 og 3, angivne fag  

 vejledningstimer i følgende omfang:
a. liniefag og pædagogiske specialer, et årligt timetal svarende til 1/4  

 af undervisningstimetallet, b. førsteårsfagene dansk og regning samt undervisningslære et årligt  

 timetal, svarende til 1/6 af undervisningstimetallet, c. øvrige fag (bortset fra praktisk skolegerning), et årligt timetal  

 svarende til 1/8 af undervisningstimetallet.
 Man henleder opmærksomheden på, at læreren i det enkelte fag efter nævnte  

 bekendtgørelses § 17 skal yde de studerende vejledning såvel med hensyn til  

 deres selvstændige arbejde med faget som med hensyn til individuelle emner i  

 andre fag, der berører det pågældende fag, og han skal være til rådighed for  

 de studerende i de for faget fastsatte vejledningstimer.
Det kan derimod ikke anses for nødvendigt, at vejledningstimerne placeres  

 i et fast skema, men de vil dersom det findes mere formålstjenligt, kunne  

 samles i passende grupper inden for undervisningsåret.
Det overlades til  

 læreren efter forhandling med det pågældende hold at tilrettelægge og  

 herefter at meddele tidspunktet for disse vejledningstimer.
 Ovenstående regler har virkning fra 19. april 1971, således at antallet af  

 vejledningstimer for tiden indtil udgangen af indeværende undervisningsår  

 beregnes på grundlag af det tilbageværende antal undervisningstimer.
 P.M.V.
 E.B.
