 Resumé  


  

 Et auktionsfirma ansøgte den 28. maj 1997 Kulturværdiudvalget om tilladelse  

 til at udføre et maleri med henblik på salg i udlandet.
 Den 5. september 1997 nedlagde udvalget forbud mod udførsel i  

 henhold til lov om sikring af kulturværdier i Danmark og tilbød  

 auktionsfirmaet  

 200.000 kr. for maleriet.
Auktionsfirmaet klagede herefter til ombudsmanden som udtalte at  

 udvalget ikke havde hjemmel til at meddele udførselsforbud da § 6, stk. 2, i  

 lov om sikring af kulturværdier i Danmark indeholdt en lovbestemt frist på 3  

 måneder for at nedlægge et udførselsforbud.
Fristen var overskredet da  

 udvalget  

 traf sin afgørelse.
Ombudsmanden udtalte også at Kulturværdiudvalget bl.a. burde have  

 partshørt auktionsfirmaet over to indhentede fagkyndige udtalelser om  

 maleriets  

 værdi.
Sagen gav ombudsmanden anledning til at udtale at det fulgte af  

 officialprincippet at udvalget skulle træffe en indholdsmæssigt rigtig  

 afgørelse om værdifastsættelsen uafhængigt af hvilken værdiansættelse  

 ansøgningen var ledsaget af.
Herefter ville enhver indhentet fagkyndig  

 udtalelse om genstandens værdi principielt være til ugunst for  

 parten og  

 således omfattet af partshøringspligten i § 19 i forvaltningsloven.
 Efter Ombudsmandens opfattelse overskred udvalgets sprogbrug over  

 for auktionsfirmaet  

 på mange punkter  

 klart grænserne for god forvaltningsskik.
 Sammenfattende mente Ombudsmanden at Kulturværdiudvalgets  

 sagsbehandling havde været meget kritisabel. (J.nr. 1998-1545-759).
Afslag på ansøgning om tilladelse til udførsel af maleri.  

 Hjemmel.
Partshøring.
God forvaltningsskik Den 28. maj 1997 ansøgte  

 auktionsfirmaet A Kulturværdiudvalget om tilladelse til udførsel af et  

 maleri.  

 I ansøgningen anslog auktionsfirmaet maleriets værdi til 15.000-20.000 pund,  

 svarende til ca. 180.000-240.000 kr.
Genstanden var kortfattet beskrevet, og  

 der var vedlagt 3 farvebilleder af maleriet.
 Ved brev af 6. juni 1997  

 indstillede museumsinspektør D efter at have drøftet sagen med  

 museumsinspektør  

 E til udvalget at der blev nedlagt forbud mod udførsel af maleriet.
Det fremgår bl.a. af  

 Kulturværdiudvalgets brev af 24. oktober 1997 til auktionsfirmaet A at  

 ansøgningen blev drøftet på udvalgets ordinære møde den 9. juni 1997. På  

 mødet  

 skulle det være besluttet at nedlægge forbud og få foretaget en uafhængig  

 vurdering af billedet.
I Kulturværdiudvalgets udtalelse af 9. august 1999 er  

 beslutningen beskrevet således at udvalget ved at optage sagen til  

 realbehandling havde givet til kende at det måske ville nedlægge  

 udførselsforbud.
Jeg har derfor lagt til grund at der ikke på dette  

 møde blev  

 truffet en egentlig afgørelse om udførselsforbud.
Det fremgår af et notat af  

 24. juni 1997 udarbejdet af Kulturværdiudvalget at auktionsfirmaet A rettede  

 telefonisk henvendelse til Kulturværdiudvalget og gjorde opmærksom på at man  

 havde foretaget en fornyet vurdering af maleriet, og at man efter at være  

 blevet opmærksom på dets fine tilstand måtte ændre den tidligere anslåede  

 værdi til 400.000-600.000 kr.
Det fremgår ligeledes af notatet at  

 auktionsfirmaet  

 A blev orienteret om at sagen blev behandlet, men at der nok ville gå en  

 måneds  

 tid inden firmaet hørte fra udvalget.
 Ved breve af 3. juli 1997  

 anmodede Kulturværdiudvalget henholdsvis auktionsfirmaet B og auktionsfirmaet  

 C  

 om udtalelser om det pågældende maleris værdi ved salg på det frie marked.  

 Det  

 fremgår af brevene at Kulturværdiudvalget overvejede at nægte  

 udførselstilladelse.
 Den 8. juli 1997 vurderede  

 B-1, auktionsfirmaet B, maleriet til at kunne indbringe 600.000 kr. på  

 auktion.
 Den 20. august 1997 afgav  

 C-1, auktionsfirmaet C,  

 sin vurdering.  

 C-1 skrev bl.a.:
 Auktionsfirmaet (C) har på  

 et væsentligt tidligere tidspunkt over for de arvinger, som ejer maleriet  

 givet  

 en skriftlig vurdering som vejledning, hvis maleriet skulle sælges i Danmark.  

 Denne vurdering var på kr. 400.000 - 600.000. Man har god grund til at undre  

 sig over, at auktionsfirmaet (A) fuldstændig ændrer vurdering og nu mener, at  

 maleriet er mere end dobbelt så meget værd  og nøjagtigt den værdi, som  

 auktionsfirmaet (C) har vurderet det til.
 Min konklusion og det svar,  

 jeg kan give Kulturværdiudvalget, må være:
 ·  

  

 	  

 Ønskes maleriet solgt i byen (X), hvilket  

 man fra arvingernes side har til hensigt, må prisen være den, (A-1),  

 auktionsfirmaet (A), oprindeligt har vurderet maleriet til  GBP  

 15.000-20.000.
 ·  

  

 	  

 Ønskes maleriet solgt på auktion i Danmark,  

 giver det Kulturværdiudvalget mulighed for at tage stilling, når den endelige  

 salgspris foreligger, og købers identitet kendes.
(Det sidste ville nok være mest fair over for alle parter. ...) Den 25. august 1997 meddelte  

 Kulturværdiudvalgets sekretær telefonisk auktionsfirmaet A at firmaet ville  

 få  

 besked fra udvalget i den efterfølgende uge, jf.
Kulturværdiudvalgets  

 udtalelse  

 af 9. august 1999. Det fremgår bl.a. af Kulturværdiudvalgets brev af 24.  

 oktober 1997 til auktionsfirmaet A at sagen blev drøftet på møde den 27.  

 august  

 1997. Jeg har forstået sagen således at udvalget på dette møde endeligt  

 besluttede at nedlægge udførselsforbud og samtidig tog stilling til den pris  

 som udvalget ville tilbyde for billedet, jf. også Kulturværdiudvalgets  

 udtalelse af 9. august 1999 til mig.
Den 5. september 1997  

 meddelte Kulturværdiudvalget auktionsfirmaet A at udvalget havde besluttet at  

 nedlægge forbud mod udførsel af maleriet.
Kulturværdiudvalget skrev bl.a.:
Som svar på Deres ansøgning  

 af 28. maj om tilladelse til at udføre et maleri af ( ) skal jeg herved meddele, at  

 Kulturværdiudvalget har besluttet at nedlægge udførselsforbud mod maleriet.
 Ved ansøgningen var den  

 anslåede vurdering opgivet til £15-20.000. Denne vurdering er senere (24.  

 juni  

 1997) telefonisk ændret til danske kr. 400-600.000.
Kulturværdiudvalget har  

 efterfølgende indhentet oplysning om maleriets forventede værdi på det frie  

 marked.
Fra formanden for forening (G), (C-1), har udvalget modtaget en  

 vurdering af 20. august 1997, der vedlægges i kopi.
 På baggrund heraf har  

 Udvalget besluttet at tilbyde ejeren af maleriet en købspris på £17.500  

 svarende til ca. 200.000 DKK.
Vi beder Dem venligst  

 meddele os, om De ønsker at modtage tilbuddet, samt hvordan De i bekræftende  

 fald ønsker beløbet overført. Ved brev af 18. september  

 1997 gav auktionsfirmaet A udtryk for sin utilfredshed med  

 Kulturværdiudvalgets svar.
A skrev bl.a.:
Auktionsfirmaet (A) havde  

 som nævnt først vurderet maleriet til £15-20.000. Denne vurdering blev  

 foretaget ud fra et fotografi.
Kort efter besigtigede vores ekspert, (A-1),  

 maleriet og kom derved til klarhed over, dels hvor fint maleriet var malet og  

 dels, hvem de portrætterede personer var.
 Herefter opvurderede vi  

 maleriet til kr. 400-600.000, hvilket jeg telefonisk gjorde  

 Kulturværdiudvalget  

 opmærksom på den 24. juni 1997.
 Jeg har modtaget kopi af 20.  

 august fra formanden for forening (G), (C-1), hvor han konstaterer, at han  

 synes at prisen bør være £15-20.000.
 Jeg har fra boets advokat  

 (F) modtaget kopi af vurdering foretaget af auktionsfirmaet (C) den 22.  

 januar  

 1997, hvor man vurderer maleriet til kr. 400-600.000. Jeg har fået  

 Skifterettens vurdering, som er på kr. 350.000, og endelig har jeg forstået,  

 at  

 Kulturværdiudvalget har modtaget vurdering fra auktionsfirmaet (B) ved (B-1),  

 som ligger på kr. 600.000.
 Det er beklemmende at  

 konstatere:
 1)  

 	  

 at  

 Kulturværdiudvalget godtager en vurdering fra en i sagen inhabil person som  

 (C-1).
 2)  

 	  

 at  

 Kulturværdiudvalget derefter undlader at oplyse om (B-1)s vurdering.
 3)  

 	  

 at  

 Kulturværdiudvalget tilsyneladende forsøger at undgå at betale markedsprisen.
 Hvis Kulturværdiudvalget vil  

 købe maleriet, havde det jo været bedre, at man gav auktionsfirmaet (A)  

 dispensation for eksport med henblik på auktion i byen (X), således at man  

 kunne etablere markedsprisen.
... Kulturværdiudvalget  

 besvarede ved brev af 24. oktober 1997 auktionsfirmaet As henvendelse  

 således:
 Kulturværdiudvalget har  

 behandlet Deres brev af 18. september d.å., hvori De dels uddyber Deres  

 sagsfremstilling i forhold til Deres yderst kortfattede ansøgning om  

 udførselstilladelse af 28. maj d.å., retter et antal kritikpunkter og  

 anklager  

 dels imod Udvalgets vurderingsmand, formanden for forening (G), (C-1) for at  

 være inhabil i sagen, dels imod Udvalgets procedure og Udvalget som sådan for  

 at forsøge at undgå at betale markedsprisen.
Auktionsfirmaet (A) er et  

 internationalt kendt og respekteret auktionshus.
Firmaets ansøgning af 28.  

 maj  

 var yderst kortfattet og uden nogen begrundelse for vurderingssummen, der var  

 sat til £ 15 - 20.000. Ansøgningens værdiangivelse bygger ikke på  

 fastsættelse  

 af en markedspris gennem auktion eller anden form for gyldigt salg, jvf.
Lov  

 nr. 332 af 4. juni 1966 om sikring af kulturværdier i Danmark § 11. Sagen  

 falder således i den kategori, Udvalget benævner Individuelle  

 ansøgninger fra  

 private ejere.
I Udvalgets seneste årsberetning for 1996 er der i  

 afsnittet  

 Status efter 10 år givet en udførlig gennemgang af denne typer  

 sager, problemerne  

 heri og Udvalgets fremgangsmåde ved behandling og prisfastsættelse heraf  

 (side  

 9 samt 10 ff.) hvortil henvises.
Om prisfastsættelsen i disse  

 sager siger Kulturværdiloven, at genstandens værdi fastsættes efter råd  

 fra  

 særligt sagkyndige.
I Kulturministeriets bekendtgørelse nr. 404 af 11.  

 juni  

 1987 § 5, stk. 5 uddybes denne bestemmelse derhen, at hvis  

 værdifastsættelsen  

 i forbindelse med fremsættelsen af tilbud om erhvervelse af en  

 kulturgenstand... giver anledning til tvivl, rådfører Udvalget sig med  

 særlige sagkyndige,  

 der er udpeget af brancheorganisationer, som f.eks.
Foreningen af  

 Auktionsledere i Danmark .
Udvalget besluttede på sit  

 ordinære møde den 9. juni d.å. at nedlægge forbud og få foretaget en af ejer  

 og ejers auktionsfirma uafhængig vurdering af genstanden.
Den 24. juni  

 ringede  

 De selv for at spørge til sagen, ihvorvel det måtte være indlysende, at sagen  

 i  

 henhold til normal sagsbehandling ikke kunne være afsluttet, og De benyttede  

 da  

 lejligheden til at meddele, her citeret efter udvalgets sekretærs notat fra  

 opringningen, at efter at Deres (d.v.s. auktionsfirmaet (A)s)  

 ekspert havde  

 set maleriet in natura og observeret den meget fine tilstand, som maleriet  

 befandt sig i, ville vurderingen blive en anden end den først oplyste, som  

 var  

 baseret på fotos, nemlig mellem d.kr. 400.000 og 600.000!! Hermed har  

 De selv  

 om nogen givet anledning til tvivl om værdifastsættelsen set med  

 Udvalgets  

 øjne, også al den stund, at vurderingen af 28. maj var ubegrundet og  

 ændringen  

 alene skyldtes, at Deres vurderingsekspert nu for første gang selv ser  

 maleriet  

 in natura og bemærker maleriets bevaringstilstand.
Det turde være en  

 selvfølge, at sælger ønsker at få den højst mulige salgspris, men det er  

 ligeledes en selvfølge, at Kulturværdiudvalget i en sådan sag ikke uden  

 videre  

 accepterer en prisfastsættelse, der fremkommer på denne måde.
Udvalget har imidlertid i  

 henhold til sædvanlig praksis, jvf. Årsberetningen for 1996, besluttet at  

 indhente 2 af hinanden og ejers auktionsfirma uafhængige vurderinger.
Den  

 ene,  

 foretaget ganske rigtigt, som De selv oplyser, af firmaet (B) ved (B-1), er  

 ganske ubegrundet.
Den anden fra Foreningen (G), jvf. bekendtgørelsens § 5,  

 stk. 5 ved dens formand (C-1). Sidstnævnte foreligger den 20. august.
Udvalget drøftede sagen igen  

 på sit ordinære møde den 27. august d.å. og valgte at se bort fra  

 auktionsfirmaet (B)s vurdering, som alene kan tages til udtryk for en  

 dansk  

 maksimal markedspris, som ikke nødvendigvis vil holde på det internationale  

 marked.
Udvalget undrede sig endvidere  lige som formanden for  

 foreningen (G)  

  over den meget betydelige vurderingsændring, i realiteten næsten en  

 tredobling af vurderingsprisen.
 ...
Det fremgår at udvalget  

 deler formandens vurdering af, at maleriet formentlig vil kunne opnå  

 forskellig  

 salgspris, alt efter hvor det sættes til auktion, og tilbyder  

 gennemsnitssummen  

 af auktionsfirmaet (A)s oprindelige vurdering baseret på ønsket om salg  

 på  

 auktion i udlandet.
Denne vurdering kan, således som retsforholdene om  

 udførsel af kulturværdier er, imidlertid som bekendt ikke efterprøves med den  

 retsvirkning for ejeren, at en genstand i givet fald bevares i Danmark.  

 Imidlertid er Udvalget af den opfattelse, at vurderingen repræsenterer  

 genstandens salgsværdi på det internationale marked, hvorfor  

 Kulturværdiudvalget fremsætter tilbud om at overtage maleriet til  

 gennemsnittet af auktionsfirmaet (A)s egen, oprindelige vurdering.
 Til Deres tre påstande skal  

 Udvalget bemærke følgende:
ad 1: Udvalget kan  

 naturligvis ikke anse formanden for foreningen (G), som er anmodet om en  

 vurdering ex officio, for at være inhabil.
Det forhold, at han på vegne af  

 sit  

 eget firma har afgivet en vurdering med henblik på det danske marked forud  

 for  

 Kulturværdiudvalgets anmodning om en vurdering for Udvalget, gør ham efter  

 Udvalgets opfattelse ikke inhabil som vurderingsmand for Udvalget. (C-1)  

 oplyser selv i sin skrivelse, at han har foretaget denne.
ad 2: Det er sælgers  

 auktionsfirma helt uvedkommende, at Udvalget har valgt at se bort fra  

 auktionsfirmaet (B)s vurdering.
Det forhold, at De uden om Udvalget har  

 kendskab til denne, understreger i sig selv denne afgørelses rigtighed.
 ad 3: Kulturværdiudvalget  

 finder det meget beklageligt og med Deres egne ord beklemmende, at et  

 velrenommeret auktionsfirma som auktionsfirmaet (A) på baggrund af dets egen  

 andel i sagen som ovenfor beskrevet tør anklage Udvalget for  

 tilsyneladende  

 at forsøge at undgå at betale markedsprisen.
For god ordens skyld skal  

 Udvalget understrege, at det forvalter danske offentlige midler på en sådan  

 måde, at offentligheden ved overtagelse af nationale kulturværdier, der ikke  

 må  

 forlade landet, naturligvis alene betaler den markedspris, der kan opnås i  

 fri  

 handel og vandel, uden at det forhold, at der eventuelt kan blive nedlagt  

 udførselsforbud,  

 i sig selv skal påvirke prisen i opadgående retning.
En højere markedspris på  

 det danske marked kan af ejeren uden videre efterprøves, og vi finder det  

 højst  

 besynderligt, at genstanden med de vurderinger, der  efter det for  

 Udvalget  

 senere oplyste  er foretaget, skal sendes til udlandet, hvor prisen  

 efter de  

 sagkyndiges oprindelige vurdering vil ligge betydeligt lavere.
 På denne baggrund skal  

 Udvalget fastholde sit afslag af 5. september på både Deres ansøgning af 28.  

 maj om udførselstilladelse og det deri fremsatte overtagelsestilbud.
... Den 27. maj 1998 indbragte  

 advokat H sagen for mig på auktionsfirmaet As vegne.
Af advokatens brev  

 fremgår bl.a.:
Lov om sikring af  

 kulturværdier (...) giver myndighederne ret til at indskrænke udøvelsen af  

 sædvanlige ejerbeføjelser over visse kunstgenstande.
Såfremt denne ret til at  

 gøre væsentlige indgreb i ejendomsretten benyttes, udløses en købspligt,  

 således at ejeren tilbydes fuld erstatning.
Dette er kommet til udtryk i  

 lovens § 11, som fastslår, at udvalget skal tilbyde ejeren salgsprisen  

  

 i det frie marked  

  

 , såfremt  

  

 udførsel  

  

 nægtes.
Det følger endvidere af  

 loven og bekendtgørelsen, at udvalget skal rådføre sig med særligt sagkyndige  

 ved prisfastsættelsen, medmindre genstanden overtages efter auktionssalg.
 Det frie marked  

  

 omfatter selvsagt også prisfastsættelse i det  

 internationale marked.
Ved  

  

 udførsel  

  

 sigtes alene til permanent udførsel.
Loven regulerer ikke  

 midlertidig udførsel i særlige anledninger (  

 udlån,  

 udstillinger, restaurering m.v.  

 ), i hvilke tilfælde der naturligvis  

 ikke er pligt til at tilbyde erstatning.
 Det er  efter min  

 opfattelse  ikke lovens formål at forhindre, at ejeren af en af loven  

 omfattet  

 kunstgenstand indhenter auktionsbud uden for landets grænser.
 Ved at nægte mine klienter  

 at udføre maleriet er det min opfattelse, at udvalget har gjort sig skyldig i  

 magtfordrejning.
 Som følge af afslaget på  

 udførsel måtte mine klienter tilråde kunden at henvende sig til  

 auktionsfirmaet  

 (B). Her blev maleriet for nogle uger siden solgt for et bud på kr. 900.000.
Ved udvalgets beslutning  

 mistede mine klienter en formidlingsprovision på sædvanligvis 25% af  

 markedsprisen. Ved brev af 14. august 1998  

 uddybede advokaten sin klage af 27. maj.
Han skrev bl.a.:
På auktionsfirmaet (A)s vegne  

 ser jeg mig nødsaget til at supplere mine klienters klage af 27. maj 1998  

 over  

 Kulturværdiudvalget.
Det sker i følgende anledning:
 Jeg vedlægger kopi af et  

 afsnit fra Kulturværdiudvalgets beretning for 1997. Beretningen er udkommet  

 primo juli i år.
 Jeg finder, at indholdet er  

 dybt beklageligt.
 Især finder jeg det  

 forkasteligt, at mine klienter  benævnt som  

  

 et kendt og respekteret auktionsfirma  

  

   

 utvetydigt beskyldes for at have manipuleret med en vurdering for at  

 opnå en højere prisfastsættelse i en konkret sag.
 Der er efter min opfattelse  

 tale om klare ærekrænkelser, når seriøsiteten af et auktionsfirmas virke på  

 denne måde beklikkes.
Mine klienters navn er  

 ganske vist ikke nævnt.
Men af auktionsfirmaer i Danmark, som har interesse i  

 at søge udførselstilladelse, findes kun auktionsfirmaet (I) og mine klienter.  

 Indenfor branchen vil det derfor ikke volde vanskeligheder at identificere  

 det  

 omtalte firma som værende mine klienter.
 Det er helt uforståeligt at  

 Kulturværdiudvalget føler sig foranlediget til offentligt at fremkomme med en  

 slags partsindlæg i en sag, som mine klienter har indbragt for Ombudsmanden.
Værre er det imidlertid, at  

 der heri gives en urigtig fremstilling af sagens faktum.
Mine klienter har jo  

 udførligt begrundet, hvorfor vurderingen i den konkrete sag måtte ændres.  

 Kulturværdiudvalget undlader endvidere at oplyse, at den ændrede vurdering lå  

 helt på linie med, hvad andre sagkyndige var nået til. Den 11. juni 1998 bad jeg  

 Kulturværdiudvalget om en udtalelse i anledning af klagen.
Ved brev af 25.  

 august 1998 sendte jeg udvalget en kopi af advokatens supplerende  

 klageskrivelse således at den kunne indgå i grundlaget for udvalgets  

 udtalelse.
 Kulturværdiudvalgets  

 udtalelse forelå den 15. september 1998. Udvalget skrev bl.a.:
 Det står ikke Udvalget  

 ganske klart ud fra advokat (H)s skrivelse, hvad klagen drejer sig om,  

 d.v.s.
1. om det er selve  

 udførselsforbudet, eller 2. om det er tilbudsprisens  

 størrelse ved fremsættelsen af det lovbestemte overtagelsestilbud.
 F.s.v.a. det første skal det  

 bemærkes, at Kulturværdiudvalget i henhold til Kulturværdilovens § 5, jvf.  

 Bekendtgørelse om sikring af kulturværdier i Danmark nr. 404 af 11. juni 1987  

 §  

 3, stk. 1, alene træffer afgørelser i disse sager, og at dets afgørelser ikke  

 kan ankes til anden myndighed.
 Auktionsfirmaet (A)s  

 ansøgning af 28. maj 1997 var en ganske normal ansøgning, d.v.s. om permanent  

 udførsel, hvorfor advokat (H)s i øvrigt ikke ganske forståelige  

 bemærkninger  

 om midlertidig udførsel er irrelevante, helt bortset fra at de også er  

 forkerte, idet loven kun opererer med midlertidig udførsel i f.b.m. udførsel  

 til udstillinger o.lign., jvf. lovens § 10.
 Kulturværdiudvalget har ikke  

 bestridt, at ejeren af en af loven omfattet kulturgenstand kan indhente  

 købstilbud uden for landets grænser, ligesom Kulturværdiudvalget også i  

 særlige  

 tilfælde har benyttet sig af udenlandske sagkyndige ved prisfastsættelsen.  

 Dette forhold medfører dog ikke noget retskrav fra ejeren på at få  

 udførselstilladelse,  

 hverken permanent eller midlertidigt, jvf. også Udvalgets bemærkninger i  

 skrivelsen af 24. oktober, s. 3, afsnit 2. Udvalget afviser af helt  

 principielle grunde udførselstilladelser med begrundelse i ønske om salg i  

 udlandet, dels fordi Udvalget fortolker dette som værende stik imod lovens  

 formål og hensigt, og dels fordi den danske kulturværdilov naturligvis ikke  

 har  

 gyldighed i et andet land, hvis genstanden er lovligt udført.
 ...
 F.s.v. som klagen angår  

 størrelsen af den tilbudte overtagelsespris, har Udvalget udførligt begrundet  

 sit fremsatte tilbud, herunder de problemer, der for Udvalget har været ved  

 at  

 nå frem til markedsprisen i henhold til auktionsfirmaet (A)s ansøgning  

 af 27.  

 maj 1997.
 ...
Udvalget har og må fortsat  

 gøre gældende, at såfremt ejeren eller ejerens repræsentant, in casu  

 auktionsfirmaet (A), ikke kan acceptere et fremsat overtagelsestilbud, står  

 det  

 ejeren frit at efterprøve dette ved at sætte genstanden på auktion i Danmark,  

 hvor udenlandske interessenter jo også kan byde.
Det forhold, at  

 auktionsfirmaet (A) ikke vil afholde auktioner i Danmark, er Udvalget  

 uvedkommende,  

 og Udvalget kan naturligvis ikke gøres ansvarlig for, at firmaet (A) derved  

 mistede ... en formidlingsprovision på sædvanligvis 25% af  

 markedsprisen.
 ...
 Efterfølgende har Udvalget  

 modtaget advokat (H)s supplerende klage af 14. august, hvori advokaten  

 klager  

 over, at Udvalget har behandlet sagen i årsberetningen for 1997, jvf. ovf.  

 Advokaten finder indholdet dybt beklageligt, konkrete punkter  

 forkasteligt  

 og udtryk for klare ærekrænkelser.
 Specielt anfører advokaten,  

 at det er helt uforståeligt, at  

  

 Kulturværdiudvalget  

 føler sig foranlediget til offentligt at fremkomme med en slags partsindlæg i  

 en sag, som mine klienter har indbragt for Ombudsmanden  

  

  (vor  

 fremhævelse).
Hertil skal Udvalget  

 bemærke, at Udvalget i henhold til ovn. bekendtgørelse nr. 404, § 5, stk. 4  

 skal afgive en årlig beretning for sin virksomhed til kulturministeren senest  

 4  

 måneder efter finansårets udløb, d.v.s. inden d. 1. maj.
Udvalget afgav sin  

 beretning for  

  

 1997  

  

 d. 20. april 1998,  

 som det fremgår af den trykte beretning, der umiddelbart efter denne dato i  

 henhold til Udvalgets sædvanlige praksis sendtes i trykken.
Udvalget har  

 først  

 med Ombudsmandens skrivelse af 11. juni modtaget meddelelse om, at advokat  

 (H)s skrivelse af 27. maj ville foranledige en ombudsmandssag.  

 Udvalgets  

 bedømmelse er derfor på ingen måde et partsindlæg  

  

 i  

  

 eller  

  

 foranlediget  

  

 af  

 auktionsfirmaet (A)s indbringelse af Udvalgets afgørelse for  

 Ombudsmandsinstitutionen, men et led i Udvalgets bekendtgørelsesbestemte  

 opgaver og forpligtelser.
 Udvalget skal endvidere  

 afvise, jvf. ovf., at der er afgivet en urigtig fremstilling af sagens  

 faktum  

 i Udvalgets årsberetning.
Når det endelig  

 afslutningsvis påstås, at Kulturværdiudvalget undlader endvidere at  

 oplyse, at  

 den ændrede vurdering lå helt på linie med, hvad andre sagkyndige var nået  

 til, er dette aldeles urigtigt i sin substans og pluralisering.  

 Advokaten  

 sigter til det forhold, at Udvalget  ud over formanden for foreningen  

 (G)   

 havde anmodet firmaet (B) ved direktør (B-1) om  

  

 som Udvalgets vurderingsmand  

  

 at foretage en vurdering, som  

 Udvalget imidlertid af grunde, som angives i Udvalgets skrivelse af 24.  

 oktober  

 1998 (s. 2 nederst og s. 3 ad 2), sidstnævnte sted således Det er  

 sælgers  

 auktionsfirma helt uvedkommende, at Udvalget har valgt at se bort fra  

 auktionsfirmaet (B)s vurdering.  

  

 Det  

 forhold, at De uden om Udvalget har kendskab til denne, understreger i sig  

 selv  

 denne afgørelses rigtighed  

  

  (vor fremhævelse). Dette behøver vist ikke at  

 blive uddybet. Ved brev af 26. oktober 1998  

 kommenterede advokat H Kulturværdiudvalgets udtalelse.
Advokaten anførte  

 bl.a.:
 (Klagepunkterne) drejer sig  

 således om, at Udvalget  til skade for ejere af kulturværdier omfattet  

 af  

 loven  har nægtet udførsel uden at ville tilbyde den reelle værdi  

 (markedsprisen) for omtalte maleri.
 Det forhold, at det står en  

 ejer frit for at afslå Udvalgets tilbud og sætte genstanden på auktion, kan  

 under ingen omstændigheder fritage Udvalget for at tilbyde markedsprisen.
 Jeg gør  ligesom min klient  

  gældende, at Udvalget i denne sag har forsøgt at undgå at betale  

 markedsprisen og derved har gjort sig skyldig i magtfordrejning.
 Det er muligt, at ejerne  

 ikke har retskrav på at få fastslået markedsprisen ved tilbud indhentet på en  

 udenlandsk auktion, og at udførselstilladelse med henblik herpå kan nægtes.
 Maleriet i denne sag er  

 imidlertid utvivlsomt af interesse for den internationale kunstverden.
Jeg gør derfor gældende, at  

 der ved sådanne genstande påhviler Udvalget en særlig pligt til at have  

 opmærksomheden henledt på den formodede internationale markedspris, såfremt  

 udførselstilladelse til sådanne genstande nægtes. Ved brev 9. november 1998  

 meddelte Kulturværdiudvalgets formand at det anførte ikke gav udvalget  

 anledning  

 til flere bemærkninger.
 Den 21. maj 1999 bad jeg  

 Kulturværdiudvalget om en supplerende udtalelse.
 Den 9. august 1999 skrev  

 Kulturværdiudvalget bl.a. følgende:
 I ovennævnte skrivelse  

 stiller Ombudsmanden i forlængelse af et udkast til sagsfremstilling  

 yderligere  

 følgende spørgsmål (nedenfor angivet i kursiv), som jeg herved på Udvalgets  

 vegne skal besvare som følger nedenstående.
 1)  

 Jeg beder på denne  

 baggrund Kulturværdiudvalget om  i lyset af § 6, stk. 2, i lov om  

 sikring af  

 kulturværdier  at gøre rede for med hvilken hjemmel forbudet mod at  

 udføre  

 maleriet er udstedt.
Udførselsforbudet er udstedt  

 med hjemmel i lovens § 5. Det forhold, at den i § 6, stk. 2 angivne  

 3-måneders  

 frist er overskredet med ca. 1 uge, beror på sagens tids- og  

 ekspeditionsmæssige  

 omstændigheder, herunder følgende 4 forhold: 1. at ansøgeren ikke levede op  

 til  

 lovens oplysnings- og dokumentationskrav i § 6, stk. 1; 2. at ansøgeren  

 komplicerede sagen gennem sin telefoniske indgriben i sagsbehandlingen d. 24.  

 juni; 3. at sagen skulle behandles hen over en sommerferie, hvilket betød, at  

 den sidste udtalelse fra Udvalgets vurderingsmænd først forelå d. 20. august;  

 4. at sekretariatet skulle have tid til at ekspedere beslutningen, som blev  

 truffet på et møde den 27. august, som p.g.a. denne sag, men imod normal  

 praksis, var indkaldt ekstraordinært.
Udvalget havde i sin mødeplan fastsat  

 tidligere på året afsat ordinære møder d. 9. juni og 29. september.
Sagen  

 rejstes kort inden mødet d. 9. juni.
 Det er noteret i sagen, at  

 Udvalgets sekretær d. 25. august meddelte ansøgeren på dennes forespørgsel,  

 at  

 denne ville modtage svar i løbet af den følgende uge.
Det er ikke usædvanligt, at  

 både den i bekendtgørelsens § 7 nævnte normale behandlingsfrist på 1 måned og  

 den samlede behandlingsfrist på 3 måneder overskrides i komplicerede eller  

 uoplyste sager.
Udvalgets sekretær er efter Udvalgets bedømmelse altid  

 omhyggelig med at meddele ansøgere, hvornår sagerne kan forventes behandlet  

 og  

 afsluttet, herunder når de trækker ud.
En væsentlig komplikation i en del  

 sager  

 består i, at Udvalget ofte må indhente supplerende oplysninger for at kunne  

 afslutte sagen, idet ansøgerne ikke opfylder oplysningskravene i lovens § 6,  

 stk. 1, jvf. i øvrigt Udvalgets  

  

 årsberetning  

 for 1997  

  

 , s. 10, afsnit 3. Udvalget behandler sagerne, som de indkommer, i  

 henhold til en forud fastlagt mødeplan, og der indkaldes kun undtagelsesvist  

 til ekstraordinære møder som i dette tilfælde.
 Det skal  også i relation  

 til de efterfølgende spørgsmål  erindres, at Udvalget består af 5  

 institutions-  

 og nævnschefer, der har fået pålagt opgaven ex officio, og udgør en  

 administration uden egentlig administrativ medhjælp ud over ½ HK-uddannet  

 sekretær.
2)  


  

 Jeg beder udvalget om at gøre rede for om reglerne om partshøring er  

 overholdt.
Jeg beder i den forbindelse udvalget om at oplyse på hvilken måde  

 museumsinspektør (D) og museumsinspektør (E) er tilknyttet udvalget, og om  

 der  

 er taget notat af samtalen med museumsinspektør (E).
Udvalget har over årene  

 løbende indhentet tilkendegivelser af standpunkter, argumenter og vurderinger  

 fra sagkyndige medarbejdere i de institutioner, medlemmerne leder, samt i de  

 i  

 årsberetningen opregnede netværksinstitutioner.
Det er hidtil antaget, at  

 forvaltningslovens bestemmelser om partshøring ikke gælder for sådanne  

 tilkendegivelser.
Denne eksisterende praksis bunder i, at efter  

 bemærkningerne  

 i kulturværdilovens kapitel 3 skulle administrationen foregå ved hjælp  

 af de  

 bestående sagkyndige institutioner og organer inden for dette område.
I bedømmelsen af, om der  

 foreligger kulturværdier, indgår der efter bemærkningerne til  

 lovens § 5 en  

 kvalitetsvurdering, som bør udøves af fagfolk.
Som  

 oftest er Udvalgets  

 medlemmer netop i kraft af den ekspertise, medarbejderne i deres  

 institutioner  

 er i besiddelse af, i stand til at foretage en sådan kvalitetsvurdering.
Det  

 bemærkes, at (D) er medarbejder på museum (J), hvis direktør ex officio er  

 medlem af Udvalget.
Det sker imidlertid ikke  

 sjældent, at Udvalgets enkelte medlemmer eller sagkyndige medarbejdere, fordi  

 de indgår i et større fagligt netværk, drøfter kulturværdispørgsmål med  

 kolleger uden for de institutioner, som Udvalgets medlemmer leder.
Udvalget  

 har  

 hidtil ikke fundet anledning til at overveje, om referater af de  

 tilkendegivelser, som således måtte fremkomme, kræver partshøringer.
Det  

 bemærkes, at (E) på det pågældende tidspunkt var ansat som museumsinspektør  

 på  

 museum (K), en af Udvalgets netværksinstitutioner.
Der foreligger på museum  

 (J)  

 telefonnotat ved (D), jvf. dennes notat af 6. juni til Udvalget.
 3)  

 Jeg beder udvalget om  

 nærmere at gøre rede for grundlaget for købstilbudet, herunder gøre rede for  

 udvalgets bedømmelse af de forskellige vurderinger af maleriet.
   

 Jeg beder i den forbindelse  

 oplyst hvad baggrunden var for at udvalget ikke bad om at få en begrundelse  

 for  

 vurderingerne af maleriet.
Grundlaget for Udvalgets  

 fremsættelse af købstilbud er fastsat i lovens § 11, stk. 1-2, og uddybet i  

 bekendtgørelsens § 5, stk. 2-3. Prisfastsættelsen ved individuelle  

 ansøgninger  

 fra private ejere, som nærværende sag falder ind under, er uddybet i  

 Udvalgets  

  

 årsberetning for 1996  

  

 , afsnittet Status  

 efter 10 år, s. 10ff.
Der skal specielt henvises til s. 11, afsnit 2.  

 Denne  

 sag er behandlet efter den praksis, der er beskrevet dér.
Specielt om begrundelser for  

 indhentede vurderinger skal Udvalget oplyse følgende.
I de skriftlige  

 anmodninger fra Udvalget figurerer der normalt ikke et udtrykkeligt ønske om  

 begrundelser.
Det er Udvalgets generelle opfattelse, at vurderingernes værdi  

 først og fremmest er bestemt af den forståelse for markedet, som  

 vurderingsmændene gennem år har erhvervet.
Som oftest har vurderingsmændene  

 imidlertid fundet det naturligt ganske kort at angive en begrundelse, som alt  

 efter sin karakter bestyrker vurderingen.
Når først en vurdering er afgivet,  

 indhenter Udvalget som regel ikke begrundelser eller uddybninger heraf.
 Om de forskellige  

 vurderinger af maleriet, skal Udvalget udtale følgende:
 1. Auktionsfirmaet (A)s egen vurdering af 28. maj:  

  

 Udvalget kunne  

 kun gå ud fra, at denne oprindelige vurdering fra et så højt respekteret  

 internationalt firma som auktionsfirmaet (A) var rimelig og foretaget efter  

 tilstrækkelig undersøgelse, idet der refereres til firmaets førende ekspert  

 på  

 europæiske 1800-tals malerier (A-1).
2. Auktionsfirmaet (A)s egen vurdering af 24. juni:  

  

 Det overraskede Udvalget, at auktionsfirmaet  

 (A) ændrede sin vurdering, jf. bemærkningerne til firmaets oprindelige  

 vurdering.
Det forekom Udvalget påfaldende, at omvurderingen fremkom midt  

 under  

 Udvalgets sagsbehandling og efter, at Udvalget ved at optage sagen til  

 realbehandling havde givet til kende, at det måske ville nedlægge  

 udførselsforbud.
Det syntes bemærkelsesværdigt, at den nye vurdering anslog  

 værdien til mere end det dobbelte af den oprindelige, idet der som  

 begrundelse  

 for denne omvurdering udelukkende anførtes maleriets fine tilstand.
 3. Auktionsfirmaet (B)s vurdering ved (B-1) af 8. juli:  

  

 Udvalget  

 mærkede sig, at denne vurdering lå på samme niveau som auktionsfirmaet  

 (A)s  

 nye vurdering af 24. juni, som ikke var meddelt vurderingsmændene.
 4. Foreningen (G) v. formanden, (C-1)s vurdering af 20. august:  

  

 Udvalget  

 noterede sig, at denne vurdering lå på linie med auktionsfirmaet (A)s  

 oprindelige vurdering af 28. maj, for så vidt angik prisen ved salg i byen  

 (X),  

 og at den samtidigt påpegede, at prisen måske ville være højere ved salg i  

 Danmark, baseret på en tidligere vurdering foretaget af auktionsfirmaet (C).  

 Ud  

 fra Udvalgets egen sagkundskab var Udvalget enig heri.
I den samlede afvejning,  

 Udvalget måtte foretage, talte især også de overvejelser, som er gengivet i  

 Udvalgets brev til auktionsfirmaet (A) af 24. oktober 1997: For god  

 ordens  

 skyld skal Udvalget understrege, at det forvalter danske offentlige midler på  

 en sådan måde, at offentligheden ved overtagelse af nationale kulturværdier,  

 der ikke må forlade landet, naturligvis alene betaler den markedspris, der  

 kan  

 opnås i fri handel og vandel, uden at det forhold, at der eventuelt kan blive  

 nedlagt udførselsforbud, i sig selv skal påvirke prisen i opadgående retning.  

 En højere markedspris på det danske marked kan af ejeren uden videre  

 efterprøves, og vi finder det højst besynderligt, at genstanden med de  

 vurderinger, der  efter det for Udvalget senere oplyste  er  

 foretaget, skal  

 sendes til udlandet, hvor prisen efter de sagkyndiges oprindelige vurdering  

 vil  

 ligge betydeligt lavere.  Jeg beder ligeledes udvalget om at oplyse om de adspurgte sagkyndige  

 havde særlige erfaringer med salg i byen (X) og  hvis ikke  hvad  

 baggrunden  

 var for at udvalget ikke indhentede vurderinger fra sagkyndige med en sådan  

 erfaring.
 Efter Udvalgets opfattelse  

 havde de adspurgte sagkyndige kendskab til det internationale marked.
 Jeg beder udvalget om at forklare hvad udvalget mener med: Det  

 er  

 sælgers auktionsfirma helt uvedkommende, at Udvalget har valgt at se bort fra  

 auktionsfirma (B)s vurdering.
Det forhold, at De uden om Udvalget har  

 kendskab  

 til denne, understreger i sig selv denne afgørelses rigtighed   Dette behøver  

 vist ikke blive uddybet. Da Udvalget d. 24. oktober  

 svarede auktionsfirmaet (A), måtte det svare under indtryk af, at ansøgeren  

  

 uden at være orienteret af Udvalget  

  

 havde kendskab til firmaet (B)s vurdering.
Dette måtte skærpe den  

 skepsis,  

 Udvalget fik, da auktionsfirmaet (A) midt under sagsbehandlingen fordoblede  

 sin  

 prisvurdering.
Udvalget må gå ud fra, at uhildede vurderingsmænd ikke  

 diskuterer deres vurderingspriser med ansøgeren.
  Jeg beder endelig udvalget om at oplyse om (C-1) der tidligere havde  

 vurderet maleriet med henblik på salg i Danmark, kunne siges at stå i et  

 sådant  

 konkurrenceforhold med auktionsfirmaet (A)  eller i øvrigt at have en  

 sådan  

 interesse i selv at sælge maleriet  at det kunne frygtes at han ikke  

 var  

 upartisk og derfor var inhabil.
 Spørgsmålet indebærer en  

 stillingtagen til, hvorvidt forvaltningslovens kapitel 2 om inhabilitet kan  

 gøres gældende i forhold til anvendelsen af (C-1) som vurderingsmand i sagen.  

 Udvalget har for så vidt allerede taget stilling til denne problemstilling i  

 sin skrivelse af 24. oktober 1997 s. 3, hvor Udvalget begrunder sin afvisning  

 af auktionsfirmaet (A)s påstand om (C-1)s inhabilitet.
Forud var gået en drøftelse  

 på Udvalgets ordinære møde d. 29. september 1997 af auktionsfirmaet  

 (A)s  

 skrivelse af 18. september, der i Udvalgets mødereferat er opsumeret således,  

 at man i svaret skulle afvise inhabiliteten.
En hvilken som helst dansk  

 kunsthandler kunne beskyldes for inhabilitet.
I dette tilfælde havde (C-1)  

 svaret i sin egenskab af formand for foreningen (G).
Dette kan uddybes  

 med, at  

 der kun er en håndfuld større auktionsfirmaer i Danmark, at disse sager ofte  

 er  

 kendt i auktionskredse, bl.a. fordi ejere skifter kommissionærer, at de for  

 så  

 vidt alle er hinandens konkurrenter, og naturligvis alle har en interesse i  

 at  

 kunne sælge et sådant maleri.
Skulle man lægge dette forhold til grund for  

 indhentning af råd, ville det være umuligt at opfylde lovens § 11, stk. 2 i  

 sager som disse.
Dette var også baggrunden for, at Udvalget medsendte  

 (C-1)s  

 vurdering og i skrivelse af 24. oktober meddelte, at Udvalget af  

 principielle  

 grunde, jvf.
Deres kritik af formanden for foreningen (G), sendte en  

 kopi af  

 skrivelsen til foreningen til orientering.
 Udvalget har tidligere i sin  

  

 årsberetning for 1996  

  

 , s. 10 nederst,  

 været inde på problemstillingen om inhabilitet.
4) 5) Jeg vil i forbindelse med min afsluttende behandling af sagen  

 herudover tage stilling til om udvalgets brev af 5. september 1997 er en  

 afgørelse i forvaltningslovens forstand, og om den begrundelse  

 auktionsfirmaet  

 (A) har fået, er tilstrækkelig.
Udvalget må betragte sit  

 brev af 5. september som en afgørelse i forvaltningslovens forstand.
Til  

 spørgsmålet om begrundelsens tilstrækkelighed bemærkes følgende:
Begrundelsen for at udstede  

 eksportforbud figurerer ikke direkte i brevet.
Udvalget følger normalt den  

 praksis at lade udarbejde sammenfattende notat med henblik på  

 offentliggørelse  

 i årsberetningen.
Heri uddybes begrundelsen i henhold til bemærkningerne til  

 kulturværdilovens § 5, jvf. også  

  

 årsberetningen  

 for 1996  

  

 , s. 7. Denne praksis er i og for sig aldrig blevet anfægtet, for  

 så vidt som det ikke ses, at der er sat spørgsmålstegn ved Udvalgets  

 afgørelser  

 i så henseende.
Praksis er dannet under indtryk af, at mange afgørelser  

 træffes  

 i stor hast umiddelbart før eller efter afholdelse af auktioner, ofte efter  

 ønske om en hurtig afgørelse fra ansøger.
På den givne foranledning vil  

 Udvalget overveje, om praksis her bør ændres.
Som begrundelse for  

 prisfastsættelsen har Udvalget henvist til (C-1)s skriftlige vurdering,  

 som er  

 bilagt afgørelsen.
Udvalget fandt efter omstændighederne en sådan begrundelse  

 tilstrækkelig.
Deri ligger også, at Udvalget ikke har set sig forpligtet til  

 at  

 oplyse om afvigende vurderinger, som det ikke har fundet grundlag for at lade  

 indgå.
 6) Endvidere vil jeg tage stilling til om udvalgets sprogbrug over for  

 auktionsfirmaet (A) lever op til god forvaltningsskik og kravet om  

 hensynsfuld  

 borgerbehandling, og om udvalgets anonymisering af sagen i Kulturudvalgets  

 beretning for 1997 var tilstrækkelig.
Når spørgsmålet om  

 sprogbrugens overensstemmelse med god forvaltningsskik og om hensynsfuld  

 borgerbehandling rejses, ser Udvalget det i relation til brevet af 24.  

 oktober  

 1997. Denne tilbagevisning må vurderes på baggrund [af] auktionsfirmaet  

 (A)s  

 misvisende påstande i skrivelsen af 18. september.
Efterfølgende skal  

 Udvalget  

 erkende, at det havde været i bedre overensstemmelse med god forvaltningsskik  

 og hensynsfuld borgerbehandling, om tilbagevisningens umiskendelighed her og  

 der havde fundet mindre prægnante udtryk.
Spørgsmålet om anonymiseringen  

 i årsberetningen repræsenterede et vanskeligt problem for Udvalget.
På den  

 ene  

 side er Udvalget forpligtet til at afgive og offentliggøre en årsberetning,  

 hvori en sag som denne næppe kunne forbigås, på den anden side var Udvalget  

 fuldt klar over, at der ikke var flere end 2 udenlandske firmaer med  

 afdelinger  

 i Danmark på det pågældende tidspunkt.
Under afvejningen fandt Udvalget, at  

 hensynet til information af offentligheden tilsagde, at der ikke kunne  

 foretages andet til sikring af anonymiteten end udeladelsen af firmaets  

 navn. Den 11. oktober 1999 fremkom  

 advokat H med følgende bemærkninger til Kulturværdiudvalgets brev af 9.  

 august  

 1999:
 Det er en usand og urimelig  

 sagsfremstilling, når Udvalget anfører, at  

  

 ansøgeren  

 ikke levede op til lovens oplysnings- og dokumentationskrav i § 6, stk. 1  

  

 og, at  

  

 ansøgerne komplicerede sagen  

 gennem sin telefoniske indgriben i sagsbehandlingen den 24. juni.
 Auktionsfirmaet (A)  

 fremsendte som foreskrevet foto af maleriet og efterlevede til fulde  

 dokumentationskravene i § 6 stk. 1 ved supplerende at foretage besigtigelse.  

 Auktionsfirmaet (A) har på alle måder medvirket til at oplyse maleriets rette  

 værdi  således som denne er blevet bekræftet af de sagkyndige, som  

 Udvalget  

 selv rettede henvendelse til.
Det er derfor usandt, at  

 auktionsfirmaet (A) har kompliceret sagsbehandlingen  endsige har  

 forsinket  

 denne.
Det skal herved påpeges, at Udvalget har pligt til selv at undersøge  

 markedsværdien, hvis udførselstilladelse afslås, jf. § 11.
 Udvalget tog først initiativ  

 til at kontakte sagkyndige den 3. juli 1997.
 Når Udvalget anfører (side 5  

 f.o.), at det måtte skærpe Udvalgets skepsis, fordi auktionsfirmaet (A) den  

 24.  

 juni fordoblede sin prisvurdering, og fordi Udvalget havde indtryk af, at  

 mine  

 klienter havde kendskab til auktionsfirmaet (B)s vurdering,  

 argumenteres der  

 på et niveau, som må give anledning til dyb bekymring vedrørende Udvalgets  

 forvaltningskompetence.
 For det første fremgår det  

 som ovenfor anført, at Udvalget først den 3. juli rettede henvendelse til  

 auktionsfirmaet (B), hvorfor auktionsfirmaet (A)s egen ekspert   

 (A-1)   

 selvsagt var uden kendskab til auktionsfirmaet (B)s opfattelse.
 Men uanset om dette måtte  

 være tilfældet, er det udtryk for en absurd tankegang, at det giver anledning  

 til skepsis, at auktionsfirmaet (A)s opvurdering er på linje med den  

 vurdering, som auktionsfirmaet (B) senere er fremkommet med.
 Enhver normalt tænkende  

 forvaltningsmyndighed ville heraf slutte, at auktionsformaet (A)s  

 opvurdering  

 er velbegrundet og korrekt.
 At Udvalget herudover vælger  

 at se bort fra, at auktionsfirmaet (A)s og auktionsfirmaet (B)s  

 vurderinger  

 er på linje med den vurdering, som auktionsfirmaet (C) har meddelt ejerne,  

 understreger elementet af magtfordrejning.
 Det bemærkes herved, at  

 Udvalget undlader at besvare Ombudsmandens spørgsmål vedrørende (C-1)s  

 konkrete inhabilitet.
 Det er dybt betænkeligt, at  

 Udvalget tilsyneladende ikke kan få øje på, at (C-1) er inhabil og uegnet som  

 vurderingsmand i sagen, når han fremkommer med en udtalelse, som  

 umiskendeligt  

 anbefaler et salg i Danmark.
--- Endelig har jeg med hensyn  

 til Udvalgets besvarelse af de af Ombudsmanden rejste spørgsmål vedrørende  

 hjemmel til at udtale kritik over for auktionsfirmaet (A) bemærket, at  

 Udvalget  

 (side 6 f.n.) henviser til, at baggrunden er auktionsfirmaet (A)s klage  

   

 eller som det anføres:  

  

 misvisende  

 påstande.  

  

 (Auktionsfirmaet (A)s skrivelse af 18. september 1997  bilag  

 2).
 Det bestrides ganske, at  

 auktionsfirmaet (A)s klage bygger på misvisende påstande, hvilket  

 spørgsmål jo  

 i øvrigt netop er genstand for Ombudsmandens bedømmelse af denne sag.
 Men uanset om  

 auktionsfirmaet (A) kan få medhold i klagen, er det forvaltningsretligt helt  

 og  

 aldeles uacceptabelt om selve det forhold, at der indgives klage over en  

 forvaltningsmyndighed, skal udsætte klageren for kritik  det være sig i  

 indbyrdes korrespondance eller i offentlige beretninger.
 Kulturværdiudvalget meddelte  

 mig i brev af 3. november 1999 at udvalget ikke havde yderligere bemærkninger  

 til sagen.
Ombudsmandens foreløbige udtalelse Den 11. maj 2000 gav jeg i en redegørelse udtryk for min foreløbige  

 retsopfattelse.
Jeg skrev bl.a.:
 Jeg har ved min gennemgang af sagen koncentreret min undersøgelse om 1)  

 retsgrundlaget for at nedlægge forbud mod udførslen af maleriet og 2) visse  

 dele af Kulturværdiudvalgets sagsbehandling.
1. Retsgrundlaget Kulturværdiudvalgets afgørelse baserer sig på lov om sikring af kulturværdier  

 i Danmark (lov nr. 332 af 4. juni 1986) og bekendtgørelsen om sikring af  

 kulturværdier i Danmark (bek. nr. 404 af 11. juni 1987).
 Af loven fremgår bl.a. følgende:
 § 1.  

  

 Lovens formål er at sikre den danske kulturarv gennem  

 bevaring at kulturværdier i Danmark.
 § 2.  

  

 Loven omfatter følgende kulturværdier, der ikke er i  

 offentligt eje:
 ...
 2) kulturgenstande, som har  

 en værdi på 100.000 kr. eller derover, og som er ældre end 100 år.
 ...
 § 3.  

  

 Genstande, der er omfattet af loven, må ikke udføres til  

 udlandet eller til Færøerne og Grønland uden særlig tilladelse.
 ...
§ 5.  

  

 Udførselstilladelse meddeles af Kulturværdiudvalget, der  

 består af rigsantikvaren, rigsarkivaren, direktøren for Statens Museum for  

 Kunst, overbibliotekaren ved Det kongelige Bibliotek samt formanden for  

 Statens  

 Museumsnævn.
Udvalget vælger blandt medlemmerne en formand og en næstformand.
 Stk. 2. ...
§ 6.  

  

 En ansøgning om udførselstilladelse skal indeholde en udførlig  

 beskrivelse af genstanden og dens oprindelse samt ledsages af en  

 værdiansættelse og af et fotografi af genstanden i 2 eksemplarer.
Det  

 sidstnævnte gælder dog ikke, hvis ansøgningen vedrører bøger, arkivalier og  

 lignende.
Genstanden skal efter anmodning kunne besigtiges.
Stk. 2.  

  

 Såfremt afgørelsen ikke er meddelt senest 3 måneder efter  

 modtagelsen af en ansøgning som nævnt i stk. 1, betragtes udførselstilladelse  

 som givet.
Kulturværdiudvalget udsteder en erklæring herom.
 Stk. 3.  

  

 Stk. 2 finder ikke anvendelse, hvis en anmodning om adgang  

 til at besigtige genstanden ikke er imødekommet.
 ...
 § 11.  

  

 Hvis en ansøgning om udførselstilladelse afslås, fremsætter  

 Kulturværdiudvalget et tilbud om erhvervelse af genstanden til en pris, der  

 kan  

 opnås ved salg i det frie marked.
 Stk. 2.  

  

 Genstandens værdi fastsættes efter råd fra særligt sagkyndige.
... Bemærkningerne i lovforslaget til § 6 har følgende ordlyd, jf.  

 Folketingstidende 1985-86, tillæg A, sp. 4221 og 4222:
Til § 6 Det er vigtigt, at  

 ansøgninger om udførselstilladelse kan behandles hurtigt.
En hurtig  

 behandling  

 vil bl.a. kunne fremmes gennem de oplysninger, der ledsager ansøgningen, og  

 man  

 har derfor fundet det hensigtsmæssigt specielt at stille krav om, at  

 ansøgningen skal være ledsaget af en værdiansættelse samt fotografi af  

 genstanden.
Til stk. 2 Det vil blive tilstræbt, at  

 behandlingen af ansøgninger om udførselstilladelser gennemføres som  

 hastesager,  

 og at der således senest 1 måned efter modtagelsen af en ansøgning om  

 udførselstilladelse foreligger et svar enten i form af en tilladelse eller,  

 hvis sagen ikke kan afgøres inden dette tidspunkt, oplysning om, hvornår den  

 endelige afgørelse forventes at foreligge.
For yderligere at sikre ansøgeren  

 foreslås en regel om, at ansøgningen kan betragtes som imødekommet, såfremt  

 afgørelsen ikke er meddelt senest 3 måneder efter modtagelsen af ansøgningen.  

 Det foreslås endvidere, at udvalget i disse tilfælde efter anmodning [I  

 lovforslagets § 6, stk. 2, 2. pkt., skulle Kulturværdiudvalget efter  

 anmodning udstede en erklæring om at udførselstilladelsen kunne  

 betragtes som  

 givet; min bemærkning] udsteder en erklæring om, at udførsel er i  

 overensstemmelse med lovens bestemmelser. Kulturudvalget afgav en  

 betænkning den 7. maj 1986 i forbindelse med behandlingen af lovforslaget.  

 Udvalget stillede forslag om ændring af bl.a. § 6, stk. 2, således at ordene  

 efter anmodning udgik.
I bemærkningerne til ændringsforslaget  

  som blev  

 vedtaget af Folketinget  skrev udvalget bl.a. følgende:
 Ændringsforslaget tilsigter  

 at lette toldvæsenets kontrol i de tilfælde, hvor udførselstilladelse  

 betragtes  

 som givet på grund af udløbet af den særlige 3 måneders frist i § 6, stk. 2.
Toldvæsenets kontrol er  

 hovedsagelig baseret på dokumenter, og det foreslås derfor, at der i alle  

 tilfælde, hvor udførselstilladelse følger af § 6, stk. 2, udstedes en  

 erklæring  

 herom og ikke kun efter anmodning. § 7 i bekendtgørelse nr. 404  

 af 6. juni 1986 om sikring af kulturværdier i Danmark har følgende ordlyd:
§ 7.  

  

 Behandlingen af en ansøgning om udførselstilladelse  

 gennemføres normalt inden for 1 måned.
Hvis behandlingen af en ansøgning af  

 særlige grunde ikke kan afsluttes inden for dette tidsrum, giver udvalget  

 ansøgeren meddelelse herom og om det tidspunkt, hvor afgørelsen kan forventes  

 at foreligge.
Stk. 2.  

  

 Er afgørelse ikke truffet senest 3 måneder efter udvalgets  

 modtagelse af ansøgningen, udsteder udvalget en erklæring om, at  

 udførselstilladelse er at betragte som givet i medfør af lovens § 6, stk.  

 2. Betænkning fra udvalget om beskyttelse af  

 kulturværdier i Danmark, betænkning nr. 1040, 1985, indeholder bl.a. følgende  

 bemærkninger om 3-måneders-fristen, side 106f:
Det foreslås, at der  

 fastsættes en frist på 3 måneder til behandling af udførselsansøgninger.  

 Hensynet til ejere af kulturgenstande tilsiger en forholdsvis begrænset  

 frist.  

 På den anden side er det nødvendigt, at der gives ministeren og de særligt  

 sagkyndige, hvis råd skal indhentes, den fornødne tid til vurdering af disse  

 kulturgenstande.
I en sådan vurdering indgår såvel spørgsmålet, om de  

 opstillede beskyttelseskriterier kan anses for opfyldt, som genstandens  

 økonomiske værdi.
Endvidere må myndighederne have en respit for at få  

 afklaret,  

 om det er muligt at skaffe de nødvendige midler til gennemførelse af en  

 erhvervelse, og dette vil specielt gælde ved meget kostbare erhvervelser, der  

 derfor må søges gennemført ved hjælp af både statslige bevillinger og  

 fondsstøtte.
På denne baggrund forekommer  

 det rimeligt at fastsætte en frist på højst 3 måneder fra  

 udførselsansøgningens  

 indsendelse til ministerens afgørelse foreligger, enten i form af en  

 udførselstilladelse eller som et tilbud om erhvervelse af genstanden til  

 markedspris. Som det fremgår af loven,  

 forarbejderne og bekendtgørelsen, betragtes udførselstilladelse som givet  

 hvis  

 afgørelsen ikke er meddelt senest 3 måneder efter modtagelsen af en  

 ansøgning.  

 Denne 3-måneders-frist er efter lovtekstens og bekendtgørelsens ordlyd  

 utvetydig og absolut.
§ 6, stk. 3, i loven  

 indeholder en undtagelse fra § 6, stk. 2, hvorefter der kan ses bort fra  

 3-måneders-fristen.
Det drejer sig om de tilfælde hvor Kulturværdiudvalget  

 har  

 anmodet om adgang til at besigtige genstanden og ejeren ikke har imødekommet  

 denne anmodning.
 Loven indeholder ikke andre  

 undtagelser fra § 6, stk. 2.
Bortset fra  

 undtagelsesbestemmelsen i lovens § 6, stk. 3, er der således hverken i  

 lovteksten, i forarbejderne til loven eller i bekendtgørelsen støtte for at  

 antage at fristen kan forlænges.
Tværtimod fremgår det udtrykkeligt af  

 bemærkningerne til § 6, stk. 2, at ansøgninger om udførselstilladelser skal  

 behandles som hastesager.
Det fremgår endvidere af bemærkningerne at det vil  

 blive tilstræbt at der senest 1 måned efter modtagelsen af en ansøgning om  

 udførselstilladelse  

 foreligger et svar  enten i form af en tilladelse eller i form af en  

 oplysning  

 om hvornår den endelige afgørelse forventes at foreligge.
Bemærkningerne til  

 lovbestemmelsen præciserer umiddelbart herefter at ansøgningen  for  

 yderligere  

 at sikre ansøgeren  kan betragtes som imødekommet hvis afgørelsen ikke  

 er  

 meddelt senest 3 måneder efter modtagelsen af ansøgningen. § 7, stk. 1, i  

 bekendtgørelsen foreskriver at behandlingen af en ansøgning om  

 udførselstilladelse normalt gennemføres inden for 1 måned.
Hvis behandlingen  

 af  

 særlige grunde ikke kan afsluttes inden for 1 måned, giver udvalget ansøgeren  

 meddelelse herom og om det tidspunkt hvor afgørelsen kan forventes at  

 foreligge.
Efter § 7, stk. 2, i bekendtgørelsen udsteder udvalget en  

 erklæring  

 om at udførselstilladelse er at betragte som givet hvis der ikke er truffet  

 afgørelse senest 3 måneder efter udvalgets modtagelse af ansøgningen.
Jeg må derfor forstå  

 reglerne om behandlingen af ansøgninger om udførselstilladelser sådan at  

 Kulturværdiudvalget normalt skal træffe afgørelse senest 1 måned efter  

 modtagelsen af ansøgningen.
Hvis dette  af særlige grunde  ikke  

 kan lade sig  

 gøre, skal Kulturværdiudvalget give ansøgeren meddelelse herom og oplyse om  

 hvornår den endelige afgørelse  som  

  

 ikke  

  

 må strække sig ud over en samlet sagsbehandlingstid på 3 måneder   

 forventes at  

 foreligge.
Jf. også Lars M.
Banke, Beskyttelse af kulturværdier i Danmark,  

 Fortid og Nutid, oktober 1996, s. 187.
 Der er ikke hjemmel for  

 Kulturværdiudvalget til at overskride 3-måneders-fristen i § 6, stk. 2, ved  

 inden for fristen at give ansøgeren meddelelse om at afgørelsen først kan  

 forventes at foreligge efter udløbet af fristen.
 3-måneders-fristen kan således ikke forlænges  

 af udvalget i andre tilfælde end sådanne hvor ejeren ikke har imødekommet en  

 anmodning om besigtigelse af genstanden.
 I den konkrete sag blev  

 auktionsfirmaet (A)s ansøgning om udførselstilladelse modtaget i  

 Kulturværdiudvalget den 29. maj 1997. 3-måneders-fristen i lovens § 6, stk.  

 2,  

 udløb således den 29. august 1997. Kulturværdiudvalget meddelte først  

 udførselsforbudet den 5. september 1997. På dette tidspunkt var  

 3-måneders-fristen i § 6, stk. 2, således forløbet, og jeg må lægge til grund  

 at der ikke forelå en situation som nævnt i lovens § 6, stk. 3.
 Kulturværdiudvalget har i  

 udtalelsen af 9. august 1999 til mig begrundet overskridelsen af  

 3-måneders-fristen med at 1) ansøgeren ikke levede op til lovens oplysnings-  

 og  

 dokumentationskrav i § 6, stk.1; 2) at ansøgeren komplicerede sagen gennem  

 sin  

 telefoniske indgriben i sagsbehandlingen den 24. juni 1997; 3) at sagen  

 skulle  

 behandles hen over en sommerferie (den sidste udtalelse fra udvalgets  

 vurderingsmænd forelå først den 20. august 1997) og 4) sekretariatet skulle  

 have tid til at ekspedere beslutningen som blev truffet på et ekstraordinært  

 møde afholdt den 27. august 1997.
Der er som nævnt ingen støtte i loven,  

 forarbejderne eller bekendtgørelsen for at tillægge nogen af disse forhold  

 betydning for beregningen af 3-måneders-fristen.
Jeg har i øvrigt ikke  

 grundlag  

 for at tilslutte mig udvalgets bemærkninger i udtalelsen af 9. august 1999 om  

 at auktionsfirmaet (A) ikke levede op til lovens oplysnings- og  

 dokumentationskrav i § 6, stk. 1, og at auktionsfirmaet (A)  

 komplicerede  

 sagen gennem sin telefoniske indgriben i sagsbehandlingen.  

 Auktionsfirmaet (A)  

 gjorde 3-4 uger efter ansøgningens indlevering udvalget opmærksom på at man  

 havde foretaget en fornyet vurdering af maleriet således at dets anslåede  

 værdi  

 efter firmaets opfattelse nu lå mellem 400.000 og 600.000 kr.
Hvis udvalget  

 var  

 af den opfattelse at den oprindelige ansøgning ikke indeholdt tilstrækkelige  

 oplysninger, kunne udvalget efter modtagelsen af ansøgningen have bedt  

 auktionsfirmaet (A) om at præcisere denne eller fremkomme med yderligere  

 dokumentation.
Det har udvalget ikke gjort.
 Jeg henviser i øvrigt til  

 det jeg har anført side 26 om udvalgets sprogbrug.
 3-måneders-fristen kunne  

 heller ikke forlænges som følge af at Kulturværdiudvalgets sekretær den 25.  

 august 1997 telefonisk meddelte auktionsfirmaet (A) at firmaet ville modtage  

 afgørelsen i den efterfølgende uge.
 Auktionsfirmaet (A) kunne  

 altså den 30. august 1997 betragte udførselstilladelse som givet, jf. § 6,  

 stk.  

 2, i lov om sikring af kulturværdier i Danmark.
 På denne baggrund er det min  

 foreløbige opfattelse at udvalget ikke havde hjemmel til den 5. september  

 1997  

 at meddele udførselsforbudet. 3-måneders-fristen i lovens § 6, stk. 2, var på  

 dette tidspunkt overskredet.
2. Kulturværdiudvalgets sagsbehandling Da det er min foreløbige  

 opfattelse at der ikke var hjemmel til at nedlægge forbud mod udførsel af  

 maleriet, falder en række af de spørgsmål jeg har stillet Kulturværdiudvalget  

 i  

 mit brev af 21. maj 1999, bort.
Jeg har på denne baggrund   

 og i lyset af udvalgets oplysninger i udtalelsen af 9. august 1999   

 besluttet  

 alene at foretage en nærmere undersøgelse af udvalgte spørgsmål som sagen  

 rejser.
De øvrige spørgsmål har jeg således ikke taget stilling til.
 Jeg henviser til § 16, stk.  

 1, i lov nr. 473 af 12. juni 1996 om Folketingets Ombudsmand hvorefter  

 ombudsmanden afgør om en klage giver tilstrækkelig anledning til  

 undersøgelse.
a) Spørgsmålet om udførselsforbudet er en afgørelse i  

 forvaltningslovens forstand og om auktionsfirmaet (A)s partsstatus Udstedelsen af forbudet mod  

 udførsel af det pågældende maleri er en ensidigt udfærdiget forvaltningsakt  

 som  

 er rettet mod auktionsfirmaet (A)s (klienter), og som markerer en  

 afslutning  

 på udvalgets behandling af auktionsfirmaet (A)s ansøgning.
Jeg er derfor enig med udvalget  

 i at forbudet  meddelt auktionsfirmaet (A) ved brevet af 5. september  

 1997   

 er en afgørelse i forvaltningslovens forstand.
Dette gælder efter min  

 opfattelse både selve udførselsforbudet og også fastsættelsen af den pris som  

 udvalget jf. lovens § 11 tilbød at erhverve genstanden for.
 Der er endvidere heller  

 ingen tvivl om at auktionsfirmaet (A)s (klienter)  som ansøger  

  er part i  

 den konkrete sag.
b) Kulturværdiudvalgets begrundelse Kulturværdiudvalget har i  

 udtalelsen af 9. august 1999 erkendt at begrundelsen for at udstede forbud  

 mod  

 udførsel af maleriet ikke figurerer direkte i brevet.
Udvalget  

 har oplyst at  

 man normalt følger den praksis at der udarbejdes et sammenfattende notat med  

 henblik på offentliggørelse i årsberetningen.
I dette notat uddybes  

 begrundelsen for udvalgets afgørelse.
 Under hensyn til at det er  

 min foreløbige opfattelse at der ikke er hjemmel i loven om sikring af  

 kulturværdier i Danmark til at nedlægge udførselsforbud i den konkrete sag,  

 og  

 til at udvalget har oplyst at det vil overveje om den beskrevne praksis  

 vedrørende begrundelser for udvalgets afgørelser bør ændres, har jeg  

 besluttet  

 ikke at foretage en nærmere undersøgelse af udvalgets begrundelse for  

 afgørelsen af 5. september 1997. Jeg vil dog bede Kulturværdiudvalget om  

 underretning om resultatet af udvalgets overvejelser om en ændring af  

 begrundelsespraksis i disse sager.
c) Partshøring Reglerne om hvornår en  

 myndighed har pligt til at partshøre, dvs. give parten lejlighed til at  

 fremkomme med sine bemærkninger inden der træffes afgørelse, findes i  

 forvaltningslovens § 19. Bestemmelsen har følgende ordlyd:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser,  

 der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes. En myndighed har pligt til  

 at partshøre hvis myndigheden i en afgørelsessag er i besiddelse af  

 oplysninger  

 vedrørende sagens faktiske omstændigheder der er til ugunst for parten, og  

 som  

 er af væsentlig betydning for sagen.
Bestemmelsen forudsætter at parten ikke  

 antages at være bekendt med at myndigheden er i besiddelse af de pågældende  

 faktiske oplysninger, jf. § 19, stk. 1. § 19, stk. 2, indeholder en opregning  

 af undtagelsestilfælde hvor der ikke er pligt til at partshøre.
Det drejer  

 sig  

 f.eks. om situationer hvor udsættelse vil medføre overskridelse af en  

 lovbestemt frist for sagens afgørelse (§ 19, stk. 2, nr. 2).
Forvaltningsmyndigheden har  

 ansvaret for at sagen oplyses i et tilstrækkeligt omfang, og  

 partshøringsreglerne  

 skal bl.a. sikre at parten får lejlighed til at kontrollere  

 beslutningsgrundlaget inden afgørelse træffes.
Eventuelle fejl i  

 beslutningsgrundlaget kan påpeges af parten ligesom denne også på anden måde  

 får mulighed for at tilføje sagen sine synspunkter.
Hensigten med  

 partshøringsreglerne er bl.a. at styrke tilliden til forvaltningen og undgå  

 at  

 borgeren får oplevelsen af at der bliver truffet afgørelse bag ryggen på  

 vedkommende.
 Kulturværdiudvalget er  

 nedsat i henhold til § 5 i lov om sikring af kulturværdier i Danmark.  

 Udvalget  

 er således en selvstændig myndighed uafhængig af de myndigheder som  

 medlemmerne  

 i det daglige leder.
Kulturværdiudvalget har i  

 udtalelsen af 9. august 1999 oplyst at man over årene løbende har indhentet  

 tilkendegivelser, argumenter og vurderinger fra sagkyndige i de institutioner  

 medlemmerne leder, og i nærmere angivne netværksinstitutioner.
Man har i  

 udvalget hidtil antaget at forvaltningslovens bestemmelser om partshøring  

 ikke  

 gælder for sådanne tilkendegivelser.
Udvalget har henvist til bemærkningerne  

 til kapitel 3 i lovforslaget som har følgende ordlyd:
Det er kulturministeriets  

 opfattelse, at beskyttelsesordningen bør tilrettelægges som en administrativ  

 enkel ordning uden opbygning af nye administrative organer og omfattende  

 kontrolforanstaltninger.
Derfor foreslås ordningen  i hvert fald indtil  

 der  

 foreligger et erfaringsgrundlag  administreret ved hjælp af de  

 bestående  

 sagkyndige institutioner og organer inden for dette område.
Endvidere  

 påregnes  

 et nært og praktisk tilrettelagt samarbejde med toldmyndighederne inden for  

 de  

 nuværende økonomiske og personalemæssige ressourcer. Disse bemærkninger om  

 tilrettelæggelsen af administrationen af lov om sikring af kulturværdier i  

 Danmark kan efter min opfattelse på ingen måde føre til at der i forbindelse  

 med behandlingen af sager der er omfattet af loven, kan ses bort fra  

 partshøringsreglerne i forvaltningsloven.
Kulturværdiudvalget  

 indhentede som led i behandlingen af sagen vurderinger af henholdsvis 8. juli  

 og 20. august 1997 om maleriets værdi fra auktionsfirmaet (B) og  

 auktionsfirmaet (C). Derudover foreligger der et brev af 6. juni 1997 fra  

 museumsinspektør (D) som efter at have drøftet sagen med museumsinspektør (E)  

 indstillede til Kulturværdiudvalget at der skulle nedlægges forbud mod  

 udførsel  

 af maleriet.
Jeg har forstået udvalget sådan at hverken (D) eller (E) er  

 eller  

 har været medlemmer af Kulturværdiudvalget eller på anden måde  

 ansættelsesretligt tilknyttet udvalget.
Udvalget har ikke partshørt  

 auktionsfirmaet (A) over nogen af disse vurderinger.
Vurderingen fra  

 auktionsfirmaet (C) var vedlagt udvalgets afgørelse af 5. september 1997, men  

 udvalget oplyste ikke auktionsfirmaet (A) hverken om vurderingen fra  

 auktionsfirmaet (B) eller indstillingen fra museumsinspektør (D).
Partshøringspligten i  

 forvaltningslovens § 19, stk. 1, omfatter oplysninger vedrørende sagens  

 faktiske omstændigheder.
Det antages at udtalelser fra sagkyndige der  

 har  

 afgivet en videnskabelig/teknisk vurdering af et forhold som skal indgå i  

 grundlaget for myndighedens afgørelse, er omfattet af betegnelsen  

 oplysninger  

 vedrørende sagens faktiske omstændigheder og derfor omfattet af  

 partshøringspligten, jf.
John Vogter, Forvaltningsloven med kommentarer,  

 1999,  

 s. 375. Se også Jon Andersen mfl., Forvaltningsret, 1994, s. 341.
§ 19, stk. 1, i  

 forvaltningsloven stiller ligeledes krav om at oplysningerne skal være  

 til  

 ugunst for parten.
Oplysningerne er til ugunst for parten hvis de kan  

 føre til  

 en bebyrdende forvaltningsakt for den pågældende part.
Hvis det som følge af  

 afgørelsens karakter ikke er muligt at afgøre om en oplysning er til ugunst  

 for  

 parten, er der altid pligt til at foretage partshøring, jf.
John Vogter,  

 Forvaltningsloven med kommentarer, 1999, s. 377. John Vogter skriver  

 endvidere  

 at der under alle omstændigheder bør foretages partshøring hvis der  

 fremkommer  

 nye oplysninger og det i det konkrete tilfælde med rimelighed kan antages at  

 oplysningerne kan suppleres eller korrigeres af parten således at de bliver  

 til  

 fordel for parten (s. 379). Se endvidere bemærkningerne til § 19, stk. 1, i  

 forslag til forvaltningslov, jf.
Folketingstidende 1985-86, tillæg A, spalte  

 152f., Carl Aage Nørgaard og Jens Garde, Forvaltningsret, Sagsbehandling, 4.  

 udgave, ved Jens Garde og Karsten Revsbech, 1995, s. 168f, og Jon Andersen  

 mfl., Forvaltningsret, 1994, s. 342f.
 Endelig kræver § 19, stk. 1,  

 i forvaltningsloven at parten ikke kan antages at være bekendt med at  

 myndigheden er i besiddelse af oplysningerne, og at oplysningerne er af  

 væsentlig  

 betydning for sagens afgørelse.
Indstillingen fra museumsinspektør (D) Uanset anvendelsen af ordet  

 indstilling i (D)s brev af 6. juli 1997 er det min  

 opfattelse at der er tale  

 om en i forhold til Kulturværdiudvalget ekstern fagkyndig vurdering på lige  

 fod  

 med vurderingerne fra auktionsfirmaet (B) og auktionsfirmaet (C).
Det er min opfattelse at  

 vurderingen fra museumsinspektør (D) klart er omfattet af partshøringspligten  

 i  

 § 19, stk. 1. Der er tale om en fagkyndig vurdering afgivet af en person uden  

 for udvalget.
Oplysningerne i vurderingen må anses for ugunstige for  

 auktionsfirmaet (A), af væsentlig betydning for sagens afgørelse, og  

 auktionsfirmaet (A) kunne ikke antages at være bekendt med at udvalget var i  

 besiddelse dem.
 Kulturværdiudvalget burde  

 således have partshørt auktionsfirmaet (A) over (D)s vurdering.
Vurderingen fra auktionsfirmaet (B) Også vurderingen fra  

 auktionsfirmaet (B) er efter min opfattelse omfattet af partshøringspligten i  

 §  

 19, stk. 1, i forvaltningsloven.
Dette gælder uanset at auktionsfirmaet (B) i  

 sin vurdering anslog maleriets værdi til 600.000 kr.  svarende til den  

 maksimale cirkaværdi som auktionsfirmaet (A) efter at have korrigeret  

 ansøgningen den 24. juni 1997 anslog billedet til at have.
Auktionsfirmaet  

 (B)s vurdering udgør en ny oplysning i sagen som auktionsfirmaet (A)  

 klart må  

 antages at kunne have fordel af at supplere.
I forvaltningslovens § 19, stk.  

 1s, forstand er oplysningen således til ugunst for  

 auktionsfirmaet (A). De  

 øvrige betingelser i § 19, stk. 1, er tillige opfyldt for så vidt angår  

 auktionsfirmaet (B)s vurdering.
 Derfor burde  

 Kulturværdiudvalget også have partshørt auktionsfirmaet (A) over  

 auktionsfirmaet (B)s vurdering.
I mit brev af 21. maj 1999  

 til Kulturværdiudvalget bad jeg bl.a. udvalget om at forklare hvad udvalget  

 mener med: Det er sælgers auktionsfirma helt uvedkommende, at Udvalget  

 har  

 valgt at se bort fra auktionsfirmaet (B)s vurdering.
Det forhold, at De  

 uden  

 om Udvalget har kendskab til denne, understreger i sig selv denne afgørelses  

 rigtighed   Dette behøver vist ikke blive uddybet. Jeg har forstået udvalgets  

 forklaring i udtalelsen af 9. august 1999 sådan at udvalgets skepsis over for  

 auktionsfirmaet (A) blev skærpet fordi auktionsfirmaet (A) midt under  

 sagsbehandlingen fordoblede sin prisvurdering uden at være orienteret af  

 udvalget om auktionsfirmaet (B)s vurdering.
I lyset af at udvalget havde  

 pligt til at partshøre auktionsfirmaet (A) over auktionsfirmaet (B)s  

 vurdering, står jeg uforstående over for udvalgets reaktion på at  

 auktionsfirmaet (A) uden om udvalget havde fået kendskab til auktionsfirmaet  

 (B)s vurdering.
Hertil kommer at auktionsfirmaet (B)s vurdering  

 forelå efter  

 at auktionsfirmaet (A) havde forhøjet sin vurdering.
 Jeg henviser i øvrigt til  

 det jeg har anført side 26 om udvalgets sprogbrug.
Vurderingen fra auktionsfirmaet (C) Det er relevant at overveje  

 spørgsmålet om § 19, stk. 2, nr. 2, finder anvendelse for så vidt angår  

 auktionsfirmaet (C)s vurdering som udvalget først modtog den 21. august  

 1997   

 8 dage før udløbet af den lovbestemte frist i § 6, stk. 2, i lov om sikring  

 af  

 kulturværdier i Danmark.
Efter § 19, stk. 2, nr. 2,  

 kan partshøring udelades hvis udsættelse vil medføre overskridelse af en  

 lovbestemt frist.
Partshøring kan kun undlades hvis fristoverskridelsen  

 skyldes  

 partshøringskravet.
Partshøring kan imidlertid hyppigt gennemføres meget  

 hurtigt, f.eks. gennem en telefonopringning, og i så fald kan bestemmelsen  

 ikke  

 påberåbes.
Skyldes fristoverskridelsen myndighedens forhaling af sagen med  

 henblik  

 på at undgå partshøring, kan partshøring i sagens natur ikke undlades. § 19,  

 stk. 2, nr. 2, har således en begrænset betydning i praksis, jf.
Jon Andersen  

 mfl., Forvaltningsret, 1994, s. 344f.
I den konkrete sag mener jeg  

 ikke der havde været noget til hinder for at Kulturværdiudvalget havde sendt  

 udtalelsen til partshøring umiddelbart efter modtagelsen heraf.
Udvalget  

 havde  

 hjemmel i § 19, stk. 1, i forvaltningsloven til  under hensyn til  

 3-måneders-fristen  at fastsætte en meget kort frist for afgivelsen af  

 udtalelsen fra auktionsfirmaet (A).
 Det er således min  

 opfattelse at § 19, stk. 2, nr. 2, ikke finder anvendelse for så vidt angår  

 vurderingen fra auktionsfirmaet (C). Vurderingen opfylder i øvrigt  

 betingelserne i § 19, stk. 1, og Kulturværdiudvalget burde have partshørt  

 auktionsfirmaet A over denne også.
Tilkendegivelsen fra museumsinspektør (E) Udvalget har i udtalelsen af  

 9. august 1999 oplyst at det ikke sjældent sker at enkelte udvalgsmedlemmer  

 drøfter kulturværdispørgsmål med kolleger i og uden for de institutioner som  

 udvalgets medlemmer leder.
Udvalget har ikke hidtil fundet anledning til at  

 overveje om referater af de tilkendegivelser der således måtte fremkomme,  

 kræver partshøringer.
 En myndighed der modtager  

 mundtlige oplysninger vedrørende en sags faktiske omstændigheder mv. der er  

 af  

 betydning for sagens afgørelse, skal gøre notat om indholdet af  

 oplysningerne.  

 Dette følger af § 6 i offentlighedsloven, og lovens krav vedrører sager hvor  

 der vil blive truffet afgørelse af en forvaltningsmyndighed.
Notatpligten efter  

 bestemmelsen gælder således for den myndighed der træffer afgørelsen.
Hvis  

 betingelserne i § 19 i øvrigt er til stede, skal der også partshøres over  

 sådanne mundtligt modtagne oplysninger.
Som nævnt fremgår det af  

 Kulturværdiudvalgets udtalelse af 9. august 1999 til mig at udvalget ikke  

 hidtil har fundet anledning til at overveje om referater af de nævnte  

 tilkendegivelser kræver partshøring.
Jeg vil derfor henlede  

 Kulturværdiudvalgets opmærksomhed på reglen om notatpligt i § 6 i  

 offentlighedsloven sammenholdt med bestemmelsen om partshøring i § 19 i  

 forvaltningsloven.
Udvalget har meddelt mig at  

 der på museum (J) foreligger et telefonnotat om samtalen mellem (D) og (E).  

 Udvalget har ikke vedlagt en kopi af notatet blandt de sagsakter jeg har  

 modtaget, og jeg går ud fra at notatet ikke er journaliseret på  

 Kulturværdiudvalgets sag.
Jeg er ikke på det foreliggende grundlag klar over  

 om  

 (E)s tilkendegivelse har haft betydning for Kulturværdiudvalgets  

 vurdering af  

 sagen.
 Jeg har på denne baggrund  

 ikke mulighed for at vurdere i hvilket omfang oplysningerne fra (E) burde  

 være  

 indgået i den konkrete sag i Kulturværdiudvalget, og om auktionsfirmaet (A)  

 skulle have været partshørt over oplysningerne i telefonnotatet.
 Under hensyn til min generelle  

 tilkendegivelse ovenfor foretager jeg mig dog ikke mere i anledning af dette  

 spørgsmål.
d) Kulturværdiudvalgets sprogbrug Kulturværdiudvalget har i  

 udtalelsen af 9. august 1999 for så vidt angår brevet af 24. oktober 1997,  

 erkendt at det havde været i bedre overensstemmelse med god forvaltningsskik  

 og  

 hensynsfuld borgerbehanding om tilbagevisningens umiskendelighed her og  

 der  

 havde fundet mindre prægnante udtryk.
Jeg mener at tonen og  

 sprogbrugen i dele af udvalgets brev af 24. oktober 1997 er uforskammet,  

 nedladende og insinuerende.
Endvidere er det min opfattelse at udtryk som  

 f.eks. Den 24. juni ringede De selv for at spørge til sagen, ihvorvel  

 det  

 måtte være indlysende, at sagen i henhold til normal sagsbehandling ikke  

 kunne  

 være afsluttet,  , Hermed har De selv om nogen givet  

 anledning til tvivl om  

 værdifastsættelsen set med Udvalgets øjne,  og  

 Kulturværdiudvalget finder det  

 meget beklageligt og med Deres egne ord beklemmende, at et velrenommeret  

 auktionsfirma som auktionsfirmaet (A)   tør anklage Udvalget for  

 tilsyneladende at forsøge at undgå at betale markedsprisen er  

 uacceptable.
Jeg mener desuden at  

 sprogbrugen i udvalgets udtalelser til mig af 15. september 1998 og 9. august  

 1999 visse steder på samme måde er uacceptabel.
Jeg finder det således  

 beklageligt at Kulturværdiudvalget har anvendt udtryk som f.eks. at  

 ansøgeren  

 komplicerede sagen gennem sin telefoniske indgriben i sagsbehandlingen den  

 24.  

 juni og Det er sælgers auktionsfirma helt uvedkommende, at  

 udvalget har valgt  

 at se bort fra auktionsfirmaet (B)s vurdering.
Det forhold, at De uden  

 om  

 Udvalget har kendskab til denne, understreger i sig selv denne afgørelses  

 rigtighed   Dette behøver vist ikke blive uddybet.
Jeg henviser i  

 øvrigt til  

 det jeg har anført ovenfor om disse udtryk.
 Efter min opfattelse  

 overskrider Kulturværdiudvalgets sprogbrug over for auktionsfirmaet (A) på  

 mange punkter klart grænserne for god forvaltningsskik i henseende til den  

 måde  

 hvorpå en myndighed bør udtrykke sig over for borgerne.
e) Sammenfatning Samlet er det min foreløbige  

 opfattelse at Kulturværdiudvalgets sagsbehandling har været meget  

 kritisabel. Ved brev af 29. maj 2000  

 meddelte Kulturværdiudvalget at udvalget ikke havde yderligere bemærkninger  

 til  

 redegørelsen, men at denne ville give anledning til overvejelser om hvordan  

 sagsbehandlingen kunne forbedres i fremtiden.
 Kulturministeriet afgav i  

 brev af 28. juni 2000 følgende bemærkninger til redegørelsen:
 Ministeriet har noteret  

 sig, at Ombudsmanden finder:
 At Kulturværdiudvalget ikke  

 havde hjemmel til den 5. september 1997 at meddele udførselsforbud, da  

 3-måneders-fristen i kulturværdilovens § 6, stk. 2 på dette tidspunkt var  

 overskredet.
 At udvalgets sprogbrug i  

 flere situationer overskred grænserne for god forvaltningsskik.
 At udvalget ikke fulgte  

 forvaltningslovens regler om partshøring i forbindelse med udtalelsen fra  

 museumsinspektør (D) af 6. juli 1997 samt vurderingerne fra auktionsfirmaet  

 (B)  

 og auktionsfirmaet (C).
 Ministeriet skal under  

 henvisning til ovenstående bemærke:
 Ministeriet kan tilslutte  

 sig, at Kulturværdiudvalget ikke havde hjemmel til at meddele  

 udførselsforbud,  

 da 3-måneders-fristen i kulturværdilovens § 6, stk. 2 var overskredet.
 Ministeriet er enig i, at  

 udvalgets sprogbrug i flere situationer overskred grænserne for god  

 forvaltningsskik.
 For så vidt angår  

 partshøring konstaterer ministeriet, at det må give anledning til  

 overvejelser,  

 hvorvidt en sagkyndig vurdering som udtalelsen fra (D) skulle have været  

 partshørt hos auktionsfirmaet (A). Det må efter ministeriets mening bero på  

 en  

 konkret vurdering, om en udtalelse af den pågældende karakter indeholder  

 sådanne oplysninger om sagens faktiske omstændigheder, at den er omfattet af  

 forvaltningslovens § 19, stk. 1. Ministeriet er i den konkrete sag enig med  

 Ombudsmanden  

 i, at partshøring skulle have fundet sted.
 Hvad angår vurderingen fra  

 auktionsfirmaet (B) finder ministeriet, at det giver anledning til tvivl, om  

 den foreliggende udtalelse kan antages at være til ugunst for auktionsfirmaet  

 (A) og dermed undergivet partshøring i henhold til forvaltningsloven.  

 Ministeriet er dog enig i, at udtalelsen skulle have været sendt til  

 auktionsfirmaet (A) som et naturligt led i god forvaltningsskik.
 Ministeriet skal endelig,  

 som ansvarlig myndighed for de administrative forhold i forbindelse med  

 Kulturværdiudvalgets arbejde, tilføje, at man over for udvalget vil  

 indskærpe,  

 at udvalgets administration skal finde sted i overensstemmelse med gældende  

 regler og god forvaltningsskik.
Ministeriet vil i denne  

 forbindelse overveje mulighederne for en styrkelse af udvalgets  

 administrative  

 ressourcer. Ombudsmandens udtalelse Idet jeg i det hele henholder mig til den retsopfattelse som jeg gav  

 udtryk for i min foreløbige redegørelse af 11. maj 2000, skal jeg udtale  

 følgende:
 Det er min opfattelse at Kulturværdiudvalget ikke havde hjemmel til den  

 5. september 1997 at meddele udførselsforbudet idet 3-måneders-fristen i § 6,  

 stk. 2, i lov nr. 332 af 4. juni 1986 om sikring af kulturværdier i Danmark  

 på dette tidspunkt var overskredet.
 Det er endvidere min opfattelse at Kulturværdiudvalgets sagsbehandling har  

 været meget kritisabel.
Jeg har gjort Kulturværdiudvalget og Kulturministeriet bekendt med min  

 opfattelse.
Under hensyn til at det er oplyst at maleriet er solgt til anden  

 side, har jeg  da spørgsmålet om udførselstilladelse nu har mistet sin  

 aktualitet  ikke grundlag for at henstille til Kulturværdiudvalget at  

 genoptage sagens behandling.
 Om de enkelte punkter  

 vedrørende Kulturværdiudvalgets sagsbehandling henviser jeg som nævnt til den  

 retsopfattelse som jeg gav udtryk for i min foreløbige redegørelse af 11. maj  

 2000. I den forbindelse skal jeg særligt udtale følgende:
Udtalelsen fra (D) Kulturministeriet har over  

 for mig anført at det må give anledning til overvejelser hvorvidt en  

 sagkyndig  

 vurdering som udtalelsen fra (D) skulle have været sendt til partshøring hos  

 auktionsfirmaet (A). Det må efter ministeriets mening bero på en konkret  

 vurdering om en udtalelse af den pågældende karakter indeholder sådanne  

 oplysninger om sagens faktiske omstændigheder at den er omfattet af  

 forvaltningslovens § 19, stk. 1. Ministeriet mener dog at partshøring i den  

 konkrete sag burde have fundet sted.
 En forvaltningsmyndighed bør  

 naturligvis når den overvejer om der skal ske partshøring efter  

 forvaltningslovens  

 § 19, foretage en konkret vurdering af om lovens betingelser er opfyldt,  

 f.eks.  

 om den pågældende oplysning er af væsentlig betydning for sagens afgørelse.  

 Da  

 Kulturministeriet er enig i min vurdering af partshøringsspørgsmålet i denne  

 sag,  

 foretager jeg ikke videre vedrørende dette spørgsmål.
Udtalelsen fra auktionsfirmaet (B) Kulturministeriet har  

 endvidere over for mig anført at det må give anledning til tvivl om  

 vurderingen  

 fra auktionsfirmaet (B) kan antages at være til ugunst for auktionsfirmaet  

 (A)  

 og dermed undergivet egentlig partshøringspligt efter forvaltningslovens §  

 19.  

 Ministeriet er dog enig i at der burde være partshørt over udtalelsen, men  

 henviser til at dette burde være sket efter god forvaltningsskik.
Jeg er enig med Kulturministeriet  

 i at det afgørende for en eventuel partshøringspligt efter forvaltningslovens  

 §  

 19, stk. 1, er om man kan karakterisere auktionsfirmaet (B)s vurdering  

 på  

 600.000 kr. som værende til ugunst for auktionsfirmaet (A). Dette må ses i  

 lyset af at auktionsfirmaet selv havde anslået værdien til at være mellem  

 400.000 kr. og 600.000 kr.
Jeg har forstået Kulturministeriet sådan at det er  

 ministeriets opfattelse at en vurdering der er på niveau med  

  eller over  den værdi ansøgeren selv har  

 skønnet, ikke kan være til ugunst for ansøgeren, og at Kulturværdiudvalget  

 derfor heller ikke efter forvaltningslovens § 19, stk. 1, har pligt til at  

 gøre  

 ansøgeren bekendt med en sådan vurdering eller høre ansøgeren over  

 oplysningerne i denne.
 Jeg må imidlertid fastholde  

 at pligten til at partshøre over auktionsfirmaet (B)s vurdering følger  

 direkte  

 af forvaltningslovens § 19, og jeg har gjort Kulturministeriet og  

 Kulturværdiudvalget bekendt med min opfattelse.
Ved min vurdering heraf har  

 jeg bl.a. lagt vægt på at det følger af lov om sikring af kulturværdier i  

 Danmark at retsvirkningerne af et afslag på udførselstilladelse er at  

 Kulturværdiudvalget skal fremsætte et tilbud om erhvervelse af genstanden til  

 en pris der kan opnås ved salg på det frie marked.
Det følger af  

 officialprincippet (undersøgelsesprincippet) at udvalget skal træffe en  

 materielt rigtig afgørelse vedrørende værdiansættelsen af genstanden.
Dette  

 gælder som udgangspunkt uanset hvilken værdiansættelse af genstanden  

 ansøgningen efter lovens § 6 er ledsaget af.
Værdiansættelsen i ansøgningen  

 kan  

 således efter min opfattelse ikke i almindelighed tages som udtryk for at  

 Kulturværdiudvalget kan gå ud fra at alle oplysninger der peger i retning af  

 en  

 værdi svarende hertil (eller højere), ikke er til ugunst for ansøgeren.
I  

 lyset  

 af at det er udvalgets opgave at finde den materielt rigtige pris for  

 genstanden, vil enhver indhentet fagkyndig vurdering i § 19s forstand  

 principielt være til ugunst for parten.
Hertil kommer at man ikke  

 kan afvise  

 at oplysningen om auktionsfirmaet (B)s vurdering kunne kommenteres  

 eller  

 suppleres af auktionsfirmaet (A) således at oplysningerne blev til fordel for  

 auktionsfirmaet.
I øvrigt henviser jeg til min udførlige gennemgang af  

 partshøringspligten i henhold til forvaltningslovens § 19 på s. ( ), særligt  

 det jeg har anført på s. ( ).
Jeg har bedt  

 Kulturværdiudvalget om at underrette mig om resultatet af dets overvejelser  

 om  

 en ændring af begrundelsespraksis, jf. s. ( ), samt underrette mig om  

 resultatet om udvalgets overvejelser om hvordan sagsbehandlingen vil kunne  

 forbedres i fremtiden.
Jeg henviser til udvalgets bemærkninger herom i brevet  

 af 29. maj 2000.
 Herudover har jeg henledt  

 Kulturværdiudvalgets opmærksomhed på reglen om notatpligt i § 6 i  

 offentlighedsloven sammenholdt med partshøringsreglen i § 19 i  

 forvaltningsloven, jf. s. ( ).
Jeg bemærker at jeg ved min  

 behandling af sagen ikke har taget stilling til spørgsmålet om der eventuelt  

 kan pålægges udvalget et erstatningsansvar i sagen. Ved brev af 24. november 2000  

 oplyste Kulturministeriet at ministeriet i anledning af min udtalelse af 16.  

 august 2000 havde gennemført drøftelser af de rejste spørgsmål med  

 Kulturværdiudvalget.
Ministeriet meddelte endvidere at der med virkning fra  

 1.  

 januar 2001 ville blive oprettet en fuldmægtigstilling (jurist) i Statens  

 Museumsnævn.
Fuldmægtigen skal i halvdelen af sin arbejdstid varetage opgaver  

 vedrørende sekretariatsbetjening af Kulturværdiudvalget og herunder sikre  

 overholdelse af gældende regler i forbindelse med udvalgets sagsbehandling.
Kulturministeriet vedlagde  

 Kulturværdiudvalgets skrivelse af 16. november 2000 med notat af 13. november  

 2000 vedrørende nye procedurer for udvalgets sagsbehandling.
Af notatet  

 fremgik  

 bl.a. følgende:
Nye procedurer for Kulturværdiudvalgets sagsbehandling Foranlediget af den kritik  

 af Kulturværdiudvalgets sagsbehandling, Ombudsmanden har fremsat i sin  

 endelige  

 redegørelse af 16. august 2000, har Kulturværdiudvalget drøftet Udvalgets  

 sagsbehandlingsprocedurer og besluttet at indføre følgende nye procedurer og  

 rutiner.
1. Mødefrekvens 2. Sagsstart En sag begynder, når der modtages ansøgning om  

 eksporttilladelse.
Lovens fristbestemmelser regnes fra modtagelsesdatoen.
 Forbehold før auktioner påbegynder ingen sag.
Ved indledningen af en sag udarbejder  

 sekretæren en tidsplan for behandlingen, der sikrer fristoverholdelse.
Den  

 forelægges umiddelbart formanden og Udvalget på førstkommende møde.
3. Procedure for normal sagsbehandling Umiddelbart efter modtagelse  

 af ansøgning faxes kopi af denne til det medlem af Udvalget, hvorunder sagen  

 hører.
I tvivlstilfælde forelægges sagen for formanden.
Medlemmer stiller normalt  

 beslutningsforslag inden for en frist på 10 dage.
Ved indstilling om  

 nedlæggelse af udførselsforbud skal indstillingen være begrundet med henblik  

 på  

 anvendelse i sager, hvori der kræves partshøring (individuelle sager).
 Beslutningsforslag skal  

 foreligge skriftligt underskrevet af et af Udvalgets medlemmer på Udvalgets  

 brevpapir.
 Beslutningsforslagenes  

 begrundelser skal rumme nødvendige og tilstrækkelige oplysninger til, at det  

 kan afgøres, om en given genstand dels er omfattet af loven, dels er en  

 kulturværdi i lovens forstand.
Beslutningsforslag i  

 individuelle sager underkastet partshøring, idet man ikke kan gå ud fra, at  

 de  

 i begrundelsen givne oplysninger er ansøgeren bekendt.
Partshøring foretages  

 i  

 henhold til forvaltningslovens kapitel 5, § 17 af Udvalgets akademiske  

 sekretær  

 eller undtagelsesvist af formanden.
 Beslutningsforslag behandles  

 på førstkommende Kulturværdiudvalgsmøde efter fremsendelse til sekretariatet.
4. Indhentning af eksterne vurderinger Medfører beslutningen, at  

 der skal indhentes vurderinger, skal der senest under mødet forelægges  

 forslag  

 om 3 mulige vurderingsmænd i prioriteret rækkefølge, således at der kan  

 træffes  

 beslutning herom i 1. møde, hvor sagen er til behandling.
 Umiddelbart efter 1. møde  

 træffes aftale om vurdering snarest.
 Indhentede vurderinger  

 underkastes partshøring, uanset om de ligger under eller over partens egen  

 vurdering.
5. Lovens frister I henhold til lovens § 6,  

 stk. 2 har Udvalget en frist på 3 måneder til at behandle en sag.  

 Lovbestemmelsen er uddybet i bekendtgørelsens § 7, hvori det bestemmes at  

 behandlingen af en ansøgning om udførselstilladelse normalt gennemføres  

 inden  

 for 1 måned.
Hvis behandlingen   af særlige grunde ikke kan afsluttes inden  

 for  

 dette tidsrum, giver Udvalget ansøgeren meddelelse herom og om det tidspunkt,  

 hvor afgørelsen kan forventes at foreligge. Lovbestemmelsen om  

 3-månedersfristen er gentaget i stk. 2.
 Lovens maksimalfrist på 3  

 måneder kan aldrig overskrides.
 Ansøger underrettes  

 skriftligt om fristforlængelse  

  

 før  

  

 udløb af bekendtgørelsens ordinære frist på 1 måned, såfremt denne frist ikke  

 kan overholdes.
Kan de nødvendige  

 vurderinger ikke foreligge til beslutning før udløb af den ordinære frist,  

 underrettes ansøgeren tillige om, hvornår afgørelsen kan påregnes. Jeg skrev den 1. december  

 2000 til Kulturministeriet at jeg havde noteret mig det anførte og ikke  

 foretog  

 mig mere i sagen.
