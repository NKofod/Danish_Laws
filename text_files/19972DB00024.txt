Betænkning afgivet af Det  

 Politisk-Økonomiske Udvalg den 24. juni 1998 Betænkning over Forslag til folketingsbeslutning om opfordring  

 til at trække aktstykke nr. 271 om aftale mellem den danske regering og  

 Færøernes Landsstyre om gældsafvikling tilbage fra  

 Finansudvalget [af Kim Behnke (FP) m.fl.] Udvalget har behandlet beslutningsforslaget i et  

 møde og har herunder stillet spørgsmål til  

 finansministeren, som denne har besvaret skriftligt.
 Nogle af udvalgets spørgsmål til  

 finansministeren og dennes svar herpå er optrykt som bilag til  

 betænkningen.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) forslaget til folketingsbeslutning til  

forkastelse.
 Et mindretal (Venstres og Det Konservative  

 Folkepartis medlemmer af udvalget) vil stemme hverken for eller imod  

 forslaget til folketingsbeslutning ved 2. behandling.
 Et andet mindretal (Dansk Folkepartis og  

 Fremskridtspartiets medlemmer af udvalget) indstiller forslaget til  

 folketingsbeslutning til vedtagelse uændret.
Lissa Mathiasen (S)   Per Kaalund (S)   Jens Peter  

 Vernersen (S)   Jacob Buksti (S) Ole Løvig Simonsen (S)    Jes Lunde (SF)   Mimi  

 Jakobsen (CD)   Morten Helveg Petersen (RV) Frank Aaen (EL)   Peter Brixtofte (V)   Anders Fogh  

 Rasmussen (V)   Pia Larsen (V) Ulla Tørnæs (V)   Pia Christmas-Møller  

 (KF) fmd.   Helge Adam Møller (KF) Peter Skaarup (DF)   Kirsten Jacobsen (FP) nfmd.
 Kristeligt Folkeparti havde ikke medlemmer i udvalget.
Bilag Nogle af udvalgets spørgsmål til  

 finansministeren og dennes svar herpå Spørgsmål 1:
 Ministeren bedes oversende en specificeret  

 opgørelse over de økonomiske konsekvenser i aktstykket,  

 herunder den kapitaliserede værdi af omlægningen af den  

 færøske gæld til staten.
 Svar:
I aftalen mellem regeringen og Færøernes  

 landsstyre er det fastlagt at nedskrive Færøernes landstyres  

 gæld til staten med 900 mio. kr.
Endvidere er det aftalt at konvertere  

 500 mio. kr. af restgælden til et rente- og afdragsfrit lån, der  

 afskrives efter 20 år, såfremt der ikke er startet udvinding af  

 råstoffer.
Endelig er det vedrørende den resterende  

 restgæld på 4.023,6 mio. kr. aftalt, at denne afdrages som et  

 20-årigt annuitetslån med en årlig rente på 5  

 pct.
Umiddelbart forud for aftalens indgåelse udgjorde  

 landsstyrets samlede gæld til staten 5.423,6 mio. kr.
Af de  

 udestående lån vedrører 5323,6 mio. kr. genudlån af  

 statslån, mens 100 mio. kr. vedrører et almindeligt  

 statslån.
Statslånene er ydet som 6-årige stående  

 lån.
Renten på lånene er blevet fastsat som et gennemsnit  

 af den effektive rente af tilsvarende statsobligationer noteret på  

 Københavns Fondsbørs 20 børsdage forud for det enkelte  

 låns udbetaling.
Renten varierer således mellem lånene,  

 hvor de højest forrentede har en rente på over 8 pct., mens de  

 lavest forrentede bærer en rente på godt 5 pct.
Den  

 gennemsnitlige rente på lånene udgør godt 6,5 pct.  

 Lånene skulle i henhold til tidligere indgåede aftaler være  

 afviklet gradvist frem til 2003.
 Dog blev det ved fælleserklæringen fra  

 november 1995 mellem regeringen og Færøernes landsstyre aftalt,  

 at drøftelser om tilbagebetaling af statslånene skulle  

 påbegyndes i 1997.
 Herudover har Folketinget opfordret regeringen til at  

 genforhandle den samlede gældsafvikling, så den sker i et  

 rimeligt forhold til færøsk økonomis bærekraft.
En normal markedsbaseret opgørelse af den  

 kapitaliserede værdi af omlægningen af gælden er ikke  

 umiddelbart mulig.
Det må i den forbindelse anføres, at  

 Færøernes gæld til staten ikke - som det er f.eks.  

 tilfældet for almindelige statsobligationer - er genstand for en  

 løbende markedsmæssig kursfastsættelse.
Aftalens virkning i forhold til retssagen mod Den Danske  

 Bank, hvor landsstyret viderefører sin del af sagen, er ikke medtaget  

 i ovenstående.
Det beløb, som landsstyret ved dom eller  

 forligsmæssigt måtte opnå fra Den Danske Bank, vil  

 ifølge aftalen tilgå staten.
Staten påtager sig  

 landsstyrets sagsomkostninger i forbindelse med sagens videreførelse.  

 Herudover betaler staten landsstyrets omkostninger i den sag mod staten, som  

 hæves med aftalen - herunder ca. 15 mio. kr. i retsudgifter.
 En aftale søges indgået med  

 Finansieringsfonden af 1992 om videreførelse af dennes sag samt  

 transport til staten af eventuelle beløb herfra.
Der er ingen øgede udgifter eller tab som  

 følge af aftalen ved overdragelsen af Finansieringsfonden og  

 Færøernes Realkreditinstitut.
Derimod kan omkostningerne ved  

 overdragelse af Færøernes Erhvervsudviklingsinstitut  

 opgøres til 64 mio. kr. i nutidsværdi, jf. besvarelsen af  

 spørgsmål 3.
 Gældsnedskrivning på 900 mio. kr.
 Nedskrivningen af Færøernes Landsstyres  

 gæld med 900 mio. kr. vil blive udgiftsført i 1998 og kan derfor  

 vurderes at udgøre et tilsvarende kapitaltab for staten.
Rente-  og afdragsfrit lån Afviklingen af det rente- og afdragsfrie lån  

 på 500 mio. kr. aftales i takt med eventuelle indtægter fra  

 fremtidig råstofudvinding.
Lånet afskrives fuldstændigt  

 efter 20 år, såfremt der ikke på det tidspunkt er startet  

 udvinding af råstoffer.
I sagens natur vides det således ikke,  

 hvornår Færøernes landsstyre vil påbegynde  

 forrentning og afdrag, eller om beløbet helt må afskrives.
Som anført i aktstykket indebærer  

 vilkårene på lånet et løbende rentetab for staten  

 på 25 mio. kr. om året ved en rentesats på 5 pct.
Indtil  

 landsstyret påbegynder en forrentning af lånet svarende til  

 statens lånerente, vil der være et tab for staten.
En  

 opgørelse af den kapitaliserede værdi heraf kræver en  

 antagelse om, på hvilket tidspunkt det vil gøre sig  

 gældende.
Under en vilkårlig forudsætning om, at  

 lånet indfries fuldt ud om 10 år, kan det kapitaliserede tab ved  

 det årlige rentetab opgøres til 193 mio. kr. med en  

 diskonteringsrente på 5 pct.
Forløber der derimod 15 år,  

 er det kapitaliserede tab 259,5 mio. kr.
20-årigt annuitetslån Gælden har hidtil været forrentet med  

 gennemsnitligt 6,5 %. Folketinget vedtog den 27. januar 1998 at opfordre  

 regeringen til i samarbejde med landsstyret at genforhandle den samlede  

 gældsafvikling, så den sker i et rimeligt forhold til den  

 færøske økonomis bærekraft.
I forlængelse  

 heraf er renten blevet nedsat til 5% og afvikles over 20 år som en  

 annuitetslån.
Ved finansieringen med dagens  renteniveau svarer det  

 til, at Færøerne har fået en samlet rentelettelse på  

 ca. 150 mio. kr. i perioden indtil de nuværende låns udløb  

 i år 2003.
Da staten ikke selv udsteder 20-årige  

 annuitetslån, er det ikke muligt at foretage en præcis vurdering  

 af kapitalværdien af det 20-årige annuitetslån.
Renten  

 på lånet er aftalt til 5 pct., hvilket er lidt under renten  

 på statsobligationer med lang løbetid, men over renten på  

 statsobligationer med kortere løbetid.
Den effektive rente, statens  

 toneangivende 10-årige stående obligationer, har i de senere dage  

 svinget omkring 5 pct.
Ud fra rentestrukturen på de udstående  

 statsobligationer kan lånet skønnes at have en kapitaliseret  

 værdi, som er godt 2 pct. under lånets nominelle hovedstol  

 svarende til ca. 90 mio. kr.
Det vil svare til en beregningsmæssig  

 rentesats på 51/4 pct. på et sådant lån.
I praksis vil finansieringen af lånet indgå  

 sammen med statens øvrige lånebehov og hermed med en  

 rentebelastning som på den øvrige statsgæld.
Herved  

 påtager staten sig i princippet en vis renterisiko ved den  

 løbende refinansiering af lånet, idet statens lånerente  

 kan ændre sig, inden annuitetslånet er fuldt afviklet.
 Spørgsmål 2:
Ministeren bedes redegøre for, nøjagtig hvor  

 stor en værdi aftalen om banksagen har, hvordan denne værdi er  

 opgjort, samt hvem der har foretaget denne opgørelse.
Ministeren bedes  

 tillige oversende den tilgrundliggende udregning til udvalget.
 Svar:
 I forbindelse med regeringens aftale med  

 Færøernes landsstyre af 10. juni 1998 var der enighed om, at  

 landsstyrets statsgæld og gældsafviklingen skulle stå i et  

 rimeligt forhold til den færøske økonomis  

 bæredygtighed.
 Samtidig blev der med aftalen ydet landsstyret en  

 kompensation i banksagen.
 Der har mellem landsstyret og regeringen været  

 enighed om, at der ikke i aftalen foretages en fordeling af, hvor stor en del  

 af gældsnedskrivningen der udgør kompensation i banksagen, og  

 hvor stor en del af nedskrivningen der er begrundet i hensynet til den  

 færøske økonomis bæredygtighed.
Det er derfor ikke muligt at oplyse, hvor stor en del af  

 den i aftalen angivne gældsnedskrivning der kan henføres til  

 banksagen Spørgsmål 12:
 Ministeren bedes oplyse, hvilke særlige fordele for  

 færinger i forhold til den danske lovgivning der findes, og om, hvilke  

 der efter aftalen skal opretholdes, herunder ordningen om lavere  

 registreringsafgift, samt ordningen om, at færinger ikke skal opfylde  

 de samme krav til medlemskab af en dansk A-kasse, som danskere skal.
 Svar:
 Statsministeriet har oplyst følgende:
Aftalen af 10. juni 1998 mellem regeringen og  

 Færøernes landsstyre medfører ikke ændringer i  

 eksisterende rigslovgivning bortset fra ophævelse af lov om  

 Færøernes Realkreditinstitut i forbindelse med vedtagelse af  

 lagtingslov på området og fremsættelse af  

 bloktilskudsloven.
Aftalen ændrer derfor ikke færingers  

 retsstilling i forhold til gældende regler.
Lov nr. 137 af 23. marts 1948 om Færøernes  

 hjemmestyre fastslår i § 10, stk. 1, 2. pkt.: »Som færing anses  

 den, der har dansk statsborgerret og er hjemmehørende på  

 Færøerne.« Danske statsborgere bosiddende på  

 Færøerne (færinger) er omfattet af det lovkompleks  

 (såvel dansk lovgivning ikraftsat på Færøerne som  

 lagtingslovgivning), der er gældende på Færøerne.  

 Dansk lovgivning ikraftsat på Færøerne indeholder generelt  

 ingen særlige begunstigelser for den færøske  

 befolkning.
Der kan være etableret visse lempeligere ordninger i  

 forbindelse med flytninger mellem de to rigsdele.
Såvel dansk som  

 færøsk lovgivning indeholder således hjemmel til  

 fritagelse for betaling af registreringsafgift for  

 motorkøretøjer ved flytning henholdsvis fra  

 Færøerne til Danmark og fra Danmark til  

 Færøerne.
Regeringen og Færøernes landsstyre har den  

 23. juli 1993 indgået aftale om koordination af  

 arbejdsløshedsforsikring.
Efter aftalen, der er indgået for at  

 undgå dobbeltforsikringssituationer for lønmodtagere, og som  

 bygger på princippet om ligestillede forsikringsordninger, kan  

 rettigheder opnået i forsikringssystemet i den ene del af riget direkte  

 overføres til forsikringssystemet i den anden del af riget for  

 dér at opfylde de aktuelle krav.
 Spørgsmål 13:
 Ministeren bedes oversende alle relevante underbilag og  

 underaftaler til selve aftalen med Færøerne.
 Svar:
 Ud over aftalen med tilhørende bilag A eksisterer  

 der ingen underbilag eller underaftaler til aftalen.
