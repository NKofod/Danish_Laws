Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 835 af 10. august 2012 om en aktiv beskæftigelsesindsats, som ændret ved bekendtgørelse nr. 898 af 30. august 2012, bekendtgørelse nr. 1039 af 7. november 2012 og bekendtgørelse nr. 424 af 29. april 2013, foretages følgende ændringer:
 1. Indledningen affattes således:
»I medfør af § 4, stk. 1 og 2, § 4 a, stk. 3, § 8, § 10 a, stk. 1-3, § 11, stk. 4, § 21, stk. 1 og 2, § 25, stk. 1, § 26, stk. 1, § 31, § 31 a, stk. 6, § 32, stk. 5, § 41, § 49 a, stk. 2, § 50, § 55, stk. 7, § 68, § 75 i, § 77, stk. 5, § 81, § 81 a, stk. 4, § 82, stk. 5, § 83, stk. 3, § 84, stk. 2, § 85, stk. 3, § 91, § 92, stk. 2, § 99, stk. 3, § 100, stk. 4, § 104, stk. 2, § 106, § 108, § 110, stk. 2, § 111 og § 113 i lov om en aktiv beskæftigelsesindsats, jf. lovbekendtgørelse nr. 415 af 24. april 2013, som ændret ved lov nr. 790 af 28. juni 2013, og § 13 c i lov om aktiv socialpolitik, jf. lovbekendtgørelse nr. 190 af 24. februar 2012, og efter forhandling med undervisningsministeren, fastsættes:« 2. Efter kapitel 9 indsættes før afsnit V:
»Kapitel 9 b Tilbud til personer omfattet af lov om uddannelsesordningen for ledige, som har opbrugt deres dagpengeret § 81 a.
Personer, som er omfattet af lov om uddannelsesordning for ledige, som har opbrugt deres dagpengeret, er omfattet af bestemmelserne om virksomhedspraktik i kapitel 8 i bekendtgørelse om en aktiv beskæftigelsesindsats efter de regler, der gælder for personer, der er omfattet af bekendtgørelsens § 1, nr. 2.
 Stk. 2. Personer, som er omfattet af lov om uddannelsesordning for ledige, som har opbrugt deres dagpengeret, er omfattet af bestemmelserne om erstatning i kapitel 12 i bekendtgørelse om en aktiv beskæftigelsesindsats.
§ 81 b.
Personer, som er omfattet af lov om uddannelsesordning for ledige, som har opbrugt deres dagpengeret, er omfattet af bestemmelserne om ansættelse med løntilskud i kapitel 9 i bekendtgørelse om en aktiv beskæftigelsesindsats efter de regler, der gælder for personer, der er omfattet af bekendtgørelsens § 1, nr. 2.
Stk. 2. Personer, som er omfattet af lov om uddannelsesordning for ledige, som har opbrugt deres dagpengeret, kan uanset bestemmelsen i bekendtgørelsens § 56, stk. 2, få tilbud om ansættelse med løntilskud i den virksomhed, hvor personen umiddelbart før dagpengeperiodens udløb har været ansat med løntilskud efter lov om en aktiv beskæftigelsesindsats.
Ansættelse med løntilskud hos samme arbejdsgiver kan højst vare i sammenlagt 1 år.
Stk. 3. Til brug for den offentlige arbejdsgivers fastsættelse af arbejdstiden underretter jobcenteret arbejdsgiveren om personens ydelse efter § 9 i lov om uddannelsesordning for ledige, som har opbrugt deres dagpengeret.« § 2 Bekendtgørelsen træder i kraft den 1. juli 2013.
