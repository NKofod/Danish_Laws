 I medfør af § 8 i lov nr. 142 af 21. marts 1973 om teknologisk service og  

 § 11, stk. 2, i lov nr. 145 af 21. april 1965 om Danmarks Erhvervsfond, med  

 senere ændringer, fastsættes følgende:
§ 1.  Produktivitets- og konsulentudvalget bistår ved  

 administrationen af de i lov om Danmarks Erhvervsfond § 11, stk. 1, litra e,  

 omhandlede produktivitetsfremmende foranstaltninger samt ved administrationen  

 af den i lov om teknologisk service kap. 3 omhandlede effektivitetsfremmende  

 konsulentvirksomhed.
Udvalget kan endvidere med Industriministeriets  

 godkendelse påtage sig andre opgaver vedrørende fremme af erhvervenes  

 udvikling.
 § 2.  Produktivitets- og Konsulentudvalget har til  

 opgave:
at afgive indstilling til Industriministeriet om de sager, der forelægges  

 udvalget; at fremsætte forslag til retningslinjer for produktivitets- og  

 konsulentarbejdet og tage initiativer med henblik på retningslinjernes  

 gennemførelse; at inspirere erhverv og brancher og arbejdsmarkedet som helhed til at  

 deltage i det produktivitetsfremmende arbejde; at medvirke til, at konsulentvirksomheden gennemføres på et højt  

 kvalitativt niveau, og at effektiviteten i konsulentarbejdet bliver størst  

 mulig; at tilse, at der løbende gennemføres en vurdering af resultaterne af de  

 aktiviteter, der støttes under produktivitets- og konsulentordningen, og at medvirke til en koordinering af produktivitets- og konsulentarbejdet  

 med indsatsen under andre erhvervsfremmeordninger.
Stk. 2.  Ved beslutning om indstilling bør der  

 tilstræbes enighed i udvalget.
Opnås dette ikke, har et eventuelt mindretal  

 udtaleret.
§ 3.  Udvalget består af 13 medlemmer, der udnævnes af  

 industriministeren.
De 13 medlemmer, der skal have indsigt i produktivitets-  

 og konsulentarbejde, udnævnes efter indstilling, idet følgende organisationer  

 hver indstiller 2 medlemmer: Landsorganisationen i Danmark, Dansk  

 Arbejdsgiverforening, Arbejderbevægelsens Erhvervsråd og Industrirådet,  

 medens følgende organisationer hver indstiller 1 medlem: Håndværksrådet,  

 Butikshandelens Fællesråd og Fællesforeningen for Danmarks Brugsforeninger;  

 Fællesrepræsentationen for Danske Arbejdsleder- og Tekniske  

 Funktionærforeninger og Foreningen af Arbejdsledere i Danmark udpeger i  

 fællesskab 1 medlem.
Endelig indstiller Industriministeriet 1 medlem.
Stk. 2.  Efter indstilling fra udvalget udnævner  

 industriministeren for en 3-årig periode en formand blandt udvalgets  

 medlemmer.
Udvalget udpeger selv en næstformand blandt sine medlemmer.
Stk. 3.  Udvalgets medlemmer udnævnes for indtil 3 år ad  

 gangen og kan genudnævnes.
Udtræder et medlem af udvalget inden udløbet af  

 funktionsperioden, udnævnes et nyt medlem for resten af denne periode.
Ingen,  

 der er fyldt 70 år, kan udnævnes eller genudnævnes.
Udvalget kan vedtage, at  

 der for de ordinære medlemmer kan udpeges suppleanter, der kan give møde i  

 tilfælde af det ordinære medlems længerevarende forfald.
Indstilling om  

 udpegning af suppleanter forelægges Industriministeriet.
Suppleanterne  

 modtager det til samtlige møder udsendte materiale.
Stk. 4.  Udvalget kan træffe beslutning om faste  

 mødedage og mødes i øvrigt så ofte, formanden finder anledning dertil.
Møde  

 afholdes endvidere, såfremt der med mindst 14 dages varsel fremsættes  

 begæring herom af 3 medlemmer.
Stk. 5.  Dagsorden med angivelse af de sager, der skal  

 behandles på et møde, samt det skriftlige materiale, der er nødvendigt til  

 sagernes behandling, skal være udsendt til udvalgets medlemmer senest 8 dage  

 før det pågældende møde.
Sager, hvor denne tidsfrist ikke har kunnet  

 overholdes, kan kun behandles, såfremt samtlige i mødet deltagende medlemmer  

 samtykker heri.
 Stk. 6.  Formanden kan, når forholdene taler derfor,  

 bestemme, at sager forelægges udvalget skriftligt til udtalelse.
 § 4.  De sekretariatsmæssige opgaver for udvalget  

 varetages af Teknologistyrelsen.
 STK. 2.  Udvalget kan bemyndige Teknologistyrelsen til i  

 nærmere fastsat omfang at varetage de udvalget pålagte opgaver og at afgive  

 indstilling til Industriministeriet på udvalgets vegne.
Stk. 3.  Teknologistyrelsens medarbejdere deltager i  

 fornødent omfang i udvalgets møder uden stemmeret.
Udvalget kan i øvrigt  

 indkalde særligt sagkyndige til deltagelse i udvalgets møder, ligesom  

 udvalget kan nedsætte underudvalg og arbejdsgrupper til at varetage særlige  

 opgaver inden for udvalgets arbejdsområde.
I sådanne underudvalg og  

 arbejdsgrupper kan andre end udvalgets medlemmer indtræde.
 § 5.  Udvalgets medlemmer og deres suppleanter er  

 forpligtet til over for alle uvedkommende at hemmeligholde, hvad de gennem  

 arbejdet i udvalget bliver vidende om, såfremt en viderebringelse af den  

 pågældende viden kan skade erhvervsvirksomheders, organisationers,  

 institutioners eller enkeltpersoners erhvervsmæssige, økonomiske eller andre  

 væsentlige interesser.
 § 6.  Der føres protokol over udvalgets forhandlinger.  

 Protokollen underskrives af formanden (mødelederen).
 § 7.  Udvalget afgiver årligt en beretning til  

 industriministeren om sin virksomhed.
