Nr LSF 56 Forslag til Lov om ændring af lov om arbejdsformidling og  

 arbejdsløshedsforsikring m.v. (Ændrede regler for overgang fra deltids- til  

 fuldtidsforsikring, deltidsforsikring ved delpension m.v.) Fremsat af arbejdsministeren (Henning Dyremose) den 12. oktober 1988 Vedtaget ved tredjebehandling den 16. december 1988 Lov nr. 838 af 21/12/1988 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, foretages følgende ændringer:
 1. § 35, stk. 2, ophæves.
 2. I § 47 indsættes som 3. pkt.:
»Det regulerede beløb afrundes til det nærmeste hele kronebeløb, der  

 kan deles med 6.« 3. I § 55, stk. 1 og 2, udgår »efter § 51, jf. § 46,  

 stk. 2,».
 4. § 57, stk. 4, affattes således:
»Stk. 4. Udbetaling af dagpenge kan kun finde sted, hvis den ledige  

 er tilmeldt arbejdsformidlingen som arbejdssøgende.
Tilmelding skal ske, når  

 ledigheden indtræder, og den ledige skal opretholde kontakten med  

 arbejdsformidlingen i hele ledighedsperioden.« 5. I § 66 indsættes efter stk. 1 som nyt stykke:
»Stk. 2. Et medlem af en kasse for lønmodtagere, der overgår til  

 delpension, har ret til at blive optaget som deltidsforsikret, uanset om det  

 er fastsat i kassens vedtægt.
Retten til at være deltidsforsikret bevares,  

 selv om delpensionen bortfalder.
Hvis der ifølge kassens vedtægt ikke optages  

 deltidsforsikrede inden for medlemmets faglige område, er retten til  

 deltidsforsikring dog betinget af, at medlemmet erklærer sig villig til i  

 tilfælde af ledighed at tage arbejde uden for kassens faglige område.« Stk. 2 bliver herefter stk. 3.
6. I § 68, stk. 2, 1. pkt., udgår »1. pkt.« 7. § 68, stk. 3, affattes således:
»Stk. 3. Et deltidsforsikret medlem, som i en sammenhængende periode  

 på 13 uger har haft arbejde som lønmodtager med et gennemsnitligt timetal på  

 mere end 30 timer pr. uge, skal lade sig overflytte som fuldtidsforsikret  

 medlem med virkning fra tidspunktet for arbejdets begyndelse.
Medlemmet skal  

 anmelde ændringen i arbejdstiden til kassen.« 8. I § 72 udgår i stk. 1 »efter § 51, jf. § 70,»,  

 og i stk. 2 udgår »efter § 51, jf. § 70«.
 9. § 75 b, stk. 6, 2. pkt., affattes således:
»Dog kan efterløn ydes til medlemmer, der 1) frasiger sig invaliditetsydelse eller 2) modtager invaliditetsydelse på grund af hørehandicap.« 10. I § 75 c, stk. 2, 1. pkt., ændres »en 39 timers  

 arbejdsuge« til: »en arbejdsuge med fuld sædvanlig  

 arbejdstid«.
 11. § 75 c, stk. 4 og 5, affattes således:
»Stk. 4. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om, at der ved særlige  

 omstændigheder kan meddeles tilladelse til, 1) at et medlem, der har overtrådt reglerne i stk. 1 eller regler  

 udfærdiget i medfør heraf, kan forblive i efterlønsordningen, 2) at et medlem, der ved overgangen til efterløn har bibeskæftigelse, kan  

 bevare denne beskæftigelse efter overgangen til efterløn, selv om arbejdets  

 omfang i mindre grad må antages at overstige det efter stk. 1 tilladte.
Stk. 5. Til tilladelserne kan knyttes økonomiske vilkår.« 12. I § 76, stk. 4, udgår », jf. § 77«.
 13. § 77 ophæves.
 14. § 87, stk. 4, affattes således:
»Stk. 4. Et medlem, som slettes af kassen efter stk. 1 eller efter §  

 86, stk. 3, kan genoptages som nyt medlem.
Regler herom fastsættes af  

 direktøren for Arbejdsløshedsforsikringen efter forhandling med  

 Landsarbejdsnævnet.« 15. § 95 affattes således:
» § 95. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om ret til medlemskab af  

 en anerkendt arbejdsløshedskasse og om ret til dagpenge, feriedagpenge og  

 efterløn for personer, der har haft forsikrings- eller beskæftigelsesperioder  

 i udlandet, på Færøerne eller i Grønland.« § 2 Stk. 1. Loven træder i kraft den 1. januar 1989, § 1, nr. 11 og nr. 14,  

 dog først den 1. juni 1989.
 Stk. 2. Bestemmelsen i § 1, nr. 7, har virkning fra den 12. oktober 1988.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, foretages følgende ændringer:
 1. § 35, stk. 2, ophæves.
 2. I § 47 indsættes som 3. pkt.:
»Det regulerede beløb afrundes til det nærmeste hele kronebeløb, der  

 kan deles med 6.« 3. I § 55, stk. 1 og 2 udgår: »efter § 51, jf. § 46, stk.  

 2,».
 4. § 57, stk. 4, affattes således:
»Stk. 4. Udbetaling af dagpenge kan kun finde sted, hvis den ledige  

 er tilmeldt arbejdsformidlingen som arbejdssøgende.
Tilmelding skal ske, når  

 ledigheden indtræder, og den ledige skal opretholde kontakten med  

 arbejdsformidlingen i hele ledighedsperioden.«.
 5. I § 66, indsættes efter stk. 1, som nyt stykke:
»Stk. 2. Et medlem af en kasse for lønmodtagere, der overgår til  

 delpension, har ret til at blive optaget som deltidsforsikret, uanset om det  

 er fastsat i kassens vedtægt.
Retten til at være deltidsforsikret bevares,  

 selv om delpensionen bortfalder.
Hvis der ifølge kassens vedtægt ikke optages  

 deltidsforsikrede inden for medlemmets faglige område, er retten til  

 deltidsforsikring dog betinget af, at medlemmet erklærer sig villig til i  

 tilfælde af ledighed at tage arbejde uden for kassens faglige område.«.
 Stk. 2 bliver herefter stk. 3.
 6. I § 68, stk. 2, 1. pkt., udgår: »1. pkt.«.
 7. § 68, stk. 3 affattes således:
»Stk. 3. Et deltidsforsikret medlem, som i en sammenhængende periode  

 på 13 uger har haft arbejde som lønmodtager med et gennemsnitligt timetal på  

 mere end 30 timer pr. uge, skal lade sig overflytte som fuldtidsforsikret  

 medlem med virkning fra tidspunktet for arbejdets begyndelse.
Medlemmet skal  

 anmelde ændringen i arbejdstiden til kassen«.
 8. I § 72 udgår i stk. 1: »efter § 51, jf. § 70,», og i  

 stk. 2 udgår: »efter § 51, jf. § 70«.
 9. § 75 b, stk. 6, 2. pkt., affattes således:
»Dog kan efterløn ydes til medlemmer, der 1) frasiger sig invaliditetsydelse, eller 2) modtager invaliditetsydelse på grund af hørehandicap.«.
 10. I § 75 c, stk. 2, 1. pkt., ændres »en 39 timers  

 arbejdsuge« til: »en arbejdsuge med fuld sædvanlig  

 arbejdstid.«.
 11. § 75 c, stk. 4 og 5, affattes således:
»Stk. 4. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om, at der ved særlige  

 omstændigheder kan meddeles tilladelse til 1) at et medlem, der har overtrådt reglerne i stk. 1 eller regler  

 udfærdiget i medfør heraf, kan forblive i efterlønsordningen, 2) at et medlem, der ved overgangen til efterløn har bibeskæftigelse, kan  

 bevare denne beskæftigelse efter overgangen til efterløn, selv om arbejdets  

 omfang i mindre grad må antages at overstige det efter stk. 1 tilladte.
 Stk. 5. Til tilladelserne kan knyttes økonomiske vilkår.«.
 12. I § 76, stk. 4, udgår:», jf. § 77.«.
 13. § 77 ophæves.
 14. §87, stk. 4, affattes således:
»Stk. 4. Et medlem, som slettes af kassen efter stk. 1 eller efter §  

 86, stk. 3, kan genoptages som nyt medlem.
Regler herom fastsættes af  

 Direktøren for Arbejdsløshedsforsikringen efter forhandling med  

 Landsarbejdsnævnet.«.
 15. § 95 affattes således:
 » § 95. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om ret til medlemskab af  

 en anerkendt arbejdsløshedskasse og om ret til dagpenge, feriedagpenge og  

 efterløn for personer, der har haft forsikrings- eller beskæftigelsesperioder  

 i udlandet, på Færøerne eller i Grønland.«.
§ 2 Loven træder i kraft den 1. januar 1989, § 1, nr. 11 og nr. 14 dog først  

 den 1. juni 1989.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF. sp. 3222, 3605  

 og 4473; tillæg A sp. 2369; tillæg B sp. 673; tillæg C sp. 321) er senest  

 bekendtgjort ved lovbekendtgørelse nr. 480 af 8. august 1988.
 Der er samtidig fremsat lovforslag om ændring af regler om dagpenge for 2.  

 ledighedsdag, dagpenge til nyuddannede, supplerende dagpenge og  

 optagelsesgebyr og om forstærket indsats mod langvarig ledighed.
 § 1 nr. 1-2, 4-6 og 9-15 i lovforslaget er en genfremsættelse.
Lovforslag herom blev første gang fremsat den 28 oktober 1987 (lovforslag  

 L 49 i folketingsåret 1987/1988). Arbejdsministerens fremsættelse af dette  

 lovforslag er optrykt i Folketingstidende 1987-1988, Folketingets  

 forhandlinger (1. samling) sp. 794 ff.
Førstebehandlingen af lovforslaget er  

 gengivet i sp. 1050 ff.
Forslaget bortfaldt ved folketingsvalget den 10. maj  

 1988.
 I forhold til det tidligere fremsatte lovforslag indeholder lovforslaget  

 et forslag om ændring af reglerne om overgang fra deltids- til  

 fuldtidsforsikring (§ 1, nr. 7) samt en enkelt teknisk ændring i § 1, nr. 3  

 og 8.
 Forslaget i det tidligere fremsatte lovforslag om udbetaling af dagpenge  

 til fiskeskippere, der må indstille fiskeriet på grund af ishindringer, er  

 ikke medtaget i det foreliggende lovforslag.
Et udvalg under Direktoratet for Arbejdsløshedsforsikringen har netop  

 afgivet betænkning med en række forslag til ændring af  

 arbejdsløshedsforsikringsreglerne for de selvstændige.
Der vil derfor senere  

 i denne folketingssamling blive fremsat et samlet lovforslag vedrørende  

 reglerne for de selvstændige.
 1. Ved lov nr. 296 af 4. juni 1986 blev reglen om overgang fra deltids-  

 til fuldtidsforsikring ændret, således at overgang til fuldtidsforsikring  

 blev betinget af 13 ugers arbejde med mere end 30 timers beskæftigelse i hver  

 af de 13 uger. Ændringen havde til formål at forenkle reglerne indenfor  

 arbejdsløshedsforsikringen.
 Det har imidlertid vist sig, at kravet om at der skal foreligge mere end  

 30 timers beskæftigelse i hver uge, har medført, at arbejdsløshedskasserne i  

 godt halvdelen af sagerne må indhente arbejdsgiverdokumentation for at  

 konstatere, om betingelserne for overflytning fra deltids- til  

 fuldtidsforsikring er opfyldt.
 En arbejdsgruppe under Direktoratet for Arbejdsløshedsforsikringen har på  

 denne baggrund foreslået, at der i stedet foretages en gennemsnitsberegning.
Det betyder, at lønsedler vil være umiddelbart anvendelige i 95-100 pct.  

 af tilfældene, fordi det ikke længere vil være nødvendigt at kende  

 placeringen af løntimerne.
Med henblik på at lette kassernes administration  

 foreslås det, at bestemmelsen ændres, således at der i 13 ugers perioden  

 gennemsnitligt skal foreligge mere end 30 timers arbejde pr. uge.
 Forslaget vil endvidere betyde, at arbejdsgiverne fritages for at udfylde  

 særskilt dokumentation i et stort antal sager.
 2. Ved lov nr. 294 af 4. juni 1986 om ændring af lov om arbejdsformidling  

 og arbejdsløshedsforsikring m.v. blev loven ændret som følge af indførelse af  

 delpension.
 Det blev blandt andet fastslået, at medlemmer, der overgår til delpension,  

 skal overflyttes til deltidsforsikring, idet man ved at gå på delpension  

 tilkendegiver, at man kun ønsker at stå til rådighed for et deltidsjob.
 Arbejdsministeren opfordrede i februar 1987 arbejdsløshedskasserne til at  

 skabe mulighed for indførelse af deltidsforsikring for medlemmer, der gerne  

 ville gå på delpension.
 Arbejdsløshedskasserne fik opfordringen på baggrund af en række konkrete  

 henvendelser fra medlemmer, der gerne ville gå på delpension, men havde  

 problemer, fordi deres arbejdsløshedskasse ikke gav adgang til  

 deltidsforsikring.
 Kun to arbejdsløshedskasser fulgte denne opfordring, den ene kun for en  

 meget begrænset faggruppe.
 Lovforslaget sikrer, at alle arbejdsløshedskassemedlemmer, der ønsker at  

 gå på delpension, kan bevare deres medlemskab af arbejdsløshedskassen,  

 således at de får mulighed for at gå på efterløn, hvis de på et senere  

 tidspunkt eventuelt vælger helt at forlade arbejdsmarkedet.
 Der ændres ikke ved reglerne om, at selvstændige erhvervsdrivende ikke kan  

 betragtes som deltidsforsikrede.
 Selvstændige, der går på delpension og ønsker at blive i  

 arbejdsløshedskassen, skal fortsat have status som fuldtidsforsikret.
 3. Efter de gældende regler kan efterløn kun ydes til personer, der  

 frasiger sig invaliditetsydelsen.
 Baggrunden herfor er, at invaliditetsydelse gives som kompensation for de  

 ulemper, der er forbundet med som handicappet at være i erhverv.
De Samvirkende Invalideorganisationer og Det Centrale Handicapråd har  

 påpeget, at invaliditetsydelse til hørehandicappede (døveydelse) gives på  

 grund af svære kontaktvanskeligheder.
Der kræves ikke som i andre tilfælde,  

 at vedkommende skal opfylde de helbrdsmæssige betingelser for at få højeste  

 eller mellemste førtidspension.
Det er derfor fundet rimeligt at lempe reglerne, således at  

 hørehandicappede kan gå på efterløn, samtidig med at de beholder  

 invaliditetsydelsen.
Der sker derimod ingen ændring af reglen om, at  

 efterlønsmodtagere ikke samtidig kan modtage andre ydelser efter lov om  

 social pension.
Det vil sige, at hørehandicappede ikke som efterlønsmodtagere  

 kan få udbetalt et eventuelt bistandstillæg, der hidtil er ydet sammen med  

 invaliditetsydelsen.
 4. Videre foreslås det, at der sker en revision af ordlyden i § 95, der  

 finder anvendelse i international sammenhæng.
 Omskrivningen af § 95 tilsigter en tydeliggørelse af lovgrundlaget for den  

 nærmere fastsættelse af regler om personers rettigheder i det danske  

 forsikringssystem som følge af forsikrings- eller beskæftigelsesperioder i  

 udlandet.
 5. Endelig indeholder forslaget en række tekniske og redaktionelle  

 ændringer.
Administrative og økonomiske konsekvenser Forslaget skønnes ikke at medføre nævneværdige administrative og  

 økonomiske konsekvenser.
 Forslaget om overgang fra deltids- til fuldtidsforsikring vil medføre en  

 lettelse af arbejdsløshedskassernes daglige administration, og det skønnes at  

 ville have helt ubetydelige konsekvenser for udgifterne til dagpenge.
 Afhængig af hvordan den foreslåede bemyndigelse i § 95 udnyttes, vil der  

 kunne blive tale om merudgifter af mindre omfang.
 Merudgiften ved forslaget om, at hørehandicappede kan beholde  

 invaliditetsydelsen ved overgang til efterløn, anslås til kr. 463.000 og  

 afholdes af Socialministeriet.
Bemærkninger til lovforslagets enkelte bestemmelser Til § 1 Til nr. 1 Ændringen indebærer en lettere administrativ procedure i forbindelse med  

 godkendelse af vedtægtsændringer, der giver kasserne ret til at optage  

 deltidsforsikrede medlemmer.
 Alle vedtægtsændringer skal herefter alene godkendes af Direktoratet for  

 Arbejdsløshedsforsikringen.
Til nr. 2 Ved ændringen, der udelukkende er af redaktionel karakter, tydeliggøres  

 det, hvorledes det regulerede beløb skal afrundes i de tilfælde, hvor  

 ugebeløbet ikke ved deling med 6 giver et helt kronebeløb pr. dag.
Til nr. 3 og nr. 8 Ved ændringerne, der udelukkende er af redaktionel karakter, fjernes nogle  

 paragrafhenvisninger, der er blevet overflødige i forbindelse med ophævelsen  

 af reglerne om forlængede dagpenge.
Til nr. 4 Bestemmelsen er en præcisering af den hidtidige praksis, hvorefter  

 tilmelding og fremmøde ved arbejdsformidlingen altid er en betingelse for  

 udbetaling af dagpenge.
Dette gælder også i tilfælde, hvor medlemmer af  

 arbejdsløshedskasser har verserende klagesager om deres ret til fortsat  

 medlemskab af deres arbejdsløshedskasse.
 På baggrund af en landsretsdom ønskes det tydeliggjort, at  

 udbetaling/efterbetaling af dagpenge altid er betinget af tilmelding til  

 arbejdsformidlingen uanset svigsslettelse.
 Dommen vedrørte den situation, der opstår, når et medlem, der af  

 Direktoratet for Arbejdsløshedsforsikringen er slettet for svig, af  

 Ankenævnet for Arbejdsløshedsforsikringen får sanktionen nedsat til karantæne  

 og dermed skal have efterbetalt dagpenge.
 Landsretten fandt på grund af den gældende formulering af § 57, stk. 4, at  

 et slettet medlem ikke var omfattet af bestemmelsen.
 Forslaget sikrer, at der ikke fremover kan herske tvivl om forpligtelsen  

 til at være tilmeldt arbejdsformidlingen.
Til nr. 5 Forslaget medfører, at et medlem, der ønsker at gå på delpension og derfor  

 skal overgå til deltidsforsikring, kan bevare sit medlemskab af  

 arbejdsløshedskassen, selv om kassens vedtægt ikke giver mulighed for  

 deltidsforsikring.
 Ændringen får umiddelbar virkning for arbejdsløshedskasserne, således at  

 de pågældende medlemmer fra lovens ikrafttræden skal kunne overgå til  

 deltidsforsikring, uanset om kassens vedtægt giver mulighed herfor.
 Der henvises i øvrigt til de almindelige bemærkninger.
Til nr. 6 Ændringen, der er redaktionel, er en følge af forslagets pkt. 4.
Til nr. 7 Der henvises til de almindelige bemærkninger.
Til nr. 9 Der henvises til de almindelige bemærkninger.
Til nr. 10 Ved de overenskomster m.v., der er indgået i foråret 1987, blev der inden  

 for de forskellige overenskomstområder aftalt arbejdstidsnedsættelser over en  

 4-årig periode.
 Arbejdstidsnedsættelsen er aftalt individuelt inden for de forskellige  

 områder.
 Ændringen er en konsekvens heraf.
 Ændringen tager endvidere højde for eventuelle kommende  

 arbejdstidsnedsættelser.
Til nr. 11 Praksis har vist, at der på særlige, afgrænsede områder kan være behov for  

 at tillade fortsættelse af en bibeskæftigelse, både i de første 5 uger af  

 efterlønsperioden og ud over de tilladte 200 timer.
Dette gælder især  

 tilfælde, hvor bibeskæftigelsen er afgørende for efterlønsmodtagerens  

 boligsituation (mindre jordbrugere og viceværter).
 Bestemmelsen skal ses som et supplement til den gældende  

 dispensationsbestemmelse, der efter sin ordlyd kun omfatter tilfælde, hvor de  

 200 timer er overskredet.
 Fradragsreglen sikrer, at medlemmet ikke opnår økonomiske fordele ved  

 merarbejdet, og er i overensstemmelse med praksis i tilfælde, hvor der  

 meddeles dispensation for overtrædelse af stk. 1.
Til nr. 12 Ændringen er redaktionel og er en følge af forslagets pkt. 13.
Til nr. 13 Bestemmelsen foreslås ophævet, da den ikke længere har selvstændig  

 betydning, idet lovens § 82 udtømmende regulerer, hvordan kassens indtægter  

 og formue kan anvendes.
Til nr. 14 Ifølge den gældende bestemmelse kan et medlem, der er slettet af kassen,  

 kun genoptages efter tilladelse fra Direktøren for  

 Arbejdsløshedsforsikringen.
Tilladelsen kan gives på vilkår, at vedkommende  

 for en tid eller for bestandig ikke må have hverv som tillidsmand i en kasse.
 Efter gældende praksis gives tilladelsen på betingelse af, at medlemmet  

 enten har indfriet det skyldige beløb eller har indgået et frivilligt forlig  

 om tilbagebetalingen.
Forslaget bemyndiger Direktøren for Arbejdsløshedsforsikringen til at  

 fastsætte nærmere regler om genoptagelse.
Reglerne skal indeholde  

 bestemmelser om gældende praksis og kan herudover tænkes anvendt til at  

 fastsætte regler om transport i overskydende skat som betingelse for  

 genoptagelse.
 Klare regler om genoptagelse kan nedbringe antallet af klagesager herom og  

 gøre inddrivelsen af uretmæssigt udbetalte dagpenge eller efterlønsbeløb mere  

 effektivt.
 Samtidig er det hensigten, at kassen selv skal kunne træffe afgørelse i en  

 del af sagerne.
Til nr. 15 Efter den gældende bestemmelse i § 95, stk. 2, kan Direktøren for  

 Arbejdsløshedsforsikringen, når der opnås overenskomst med andre stater,  

 fastsætte regler om medlemskab af en anerkendt arbejdsløshedskasse og om  

 udbetaling af dagpenge til personer, der flytter til Danmark fra udlandet.  

 Reglerne fastsættes efter forhandling med Landsarbejdsnævnet.
 I forhold til den gældende § 95, stk. 2, giver den foreslåede ordlyd en  

 mere bred bemyndigelse til at fastsætte regler om ret til medlemskab og om  

 ret til ydelser for personer, der dels har arbejdet i udlandet, dels har  

 været arbejdsløshedsforsikret i udlandet eller på Færøerne og i Grønland.
 Dagpengeforholdene for personer, der har arbejdet og været  

 arbejdsløshedsforsikret i et andet EF-land, er reguleret i EF-forordning nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familier, der flytter inden for  

 Fællesskabet.
 Dagpengeforholdene for personer, der har arbejdet og været  

 arbejdsløshedsforsikret i et andet nordisk land, er reguleret i nordisk  

 konvention om social tryghed med tilhørende nordisk overenskomst om ydelser  

 ved arbejdsløshed.
 I modsætning til EF-forordningen skaber hverken konventionen eller  

 overenskomsten en umiddelbar ret for den enkelte borger, men det enkelte land  

 har ved at tiltræde konventionen og overenskomsten forpligtet sig til at  

 gennemføre en administration i overensstemmelse hermed.
Den foreslåede bestemmelse kan tænkes anvendt til at fastsætte mere  

 positive regler, end forordningen og overenskomsten angiver.
Her tænkes  

 eksempelvis på løsning af de problemer, der er for personer, der forlader den  

 danske arbejdsløshedsforsikring på grund af beskæftigelse i et andet EF-land.  

 Efter de gældende regler kan disse personer ikke genindtræde i den danske  

 forsikring og få udbetalt dagpenge, medmindre de først har haft beskæftigelse  

 her i landet.
De gældende regler kan således afholde personer fra at tage  

 arbejde i et andet EF-land, på grund af vanskelighederne ved at genindtræde i  

 det danske forsikringssystem.
Efterløn er som en særlig arbejdsmarkedsydelse ikke omfattet af  

 anvendelsesområdet for EF-forordning nr. 1408/71 om social sikring eller  

 nordisk konvention om social tryghed med tilhørende nordisk overenskomst om  

 ydelser ved arbejdsløshed.
Det følger heraf, at forsikringsperioder fra andre  

 EF-lande eller andre nordiske lande ikke kan medregnes til opfyldelse af  

 anciennitetskravet i § 75 b, stk. 1, nr. 2.
 En person, der flytter til Danmark fra udlandet vil således - uanset  

 statsborgerskab - kun være berettiget til efterløn i det omfang, den  

 pågældende har tilbagelagt tilstrækkelige medlemsperioder i den danske  

 arbejdsløshedsforsikring.
For så vidt angår forholdet til EF-forordningen kan nærmere oplyses, at  

 det, den gang forslaget om indførelse af en efterlønsordning blev fremsat,  

 ikke var afklaret, om medlemsstaternes efterlønsordninger var omfattet af  

 forordningen.
Det blev dog anset for mest sandsynligt, at dette ville være  

 tilfældet, således at de danske myndigheder ikraft heraf ville være  

 forpligtet til at medregne forsikringsperioder fra andre EF-lande ved  

 beregning af anciennitetsperioden for ret til efterløn, ligesom de andre  

 EF-landes myndigheder ville være tilsvarende forpligtet i relation til deres  

 eventuelle efterlønsordninger.
 Da det ved udarbejdelsen af lovforslaget fra 1978 under alle  

 omstændigheder forekom nødvendigt at tage højde for, at efterløn kunne blive  

 omfattet af forordningen, valgte man i lovbemærkningerne at beskrive den i  

 økonomisk henseende mest vidtgående ordning, det vil sige at også  

 forsikringsperioder, der er optjent i andre lande inden for de Europæiske  

 Fællesskaber, ville kunne medregnes ved opfyldelse af anciennitetskravet (den  

 gang sammenlagt 5 års medlemskab inden for de sidste 10 år), således at  

 Folketinget blev gjort opmærksom på, at de økonomiske konsekvenser kunne  

 blive større end umiddelbart påregnet.
 Hvis efterlønsordningen blev omfattet af forordningen, ville det  

 formentlig have været rimeligt også at udvide den nordiske konvention om  

 social tryghed til at omfatte efterlønsordningen.
 Efterfølgende viste det sig, at der både i Den administrative Kommission  

 og i Rådet var bred enighed om, at medlemsstaternes efterlønsordninger var  

 specielle arbejdsmarkedsydelser, som ikke var omfattet af forordningens  

 anvendelsesområde.
 Konsekvensen af Kommissionens og Rådets opfattelse er, at medlemsperioder  

 fra andre EF-lande ikke skal medregnes ved beregning af anciennitetsperioden  

 i forbindelse med ret til efterløn.
 Den forudsætning, at medlemsstaternes efterlønsordninger kunne anses for  

 omfattet af EF-forordningens anvendelsesområde, således at den fornødne  

 gensidighed med hensyn til adgangen til medregning af forsikringsperioder,  

 som lovbemærkningerne hvilede på, blev altså ændret efter lovens vedtagelse.
 Det var således ikke tilsigtet, at de danske regler skulle være mere  

 vidtgående end forordningen tilsiger, idet dette ville betyde, at andre  

 EF-landes ældre arbejdstagere kunne opnå dansk efterløn ved hjælp af  

 forsikringsperioder i disse lande, uden at arbejdsløshedsforsikrede  

 arbejdstagere fra Danmark ville kunne gøre en tilsvarende ret gældende i de  

 andre lande.
 Som en konsekvens af disse ændrede forudsætninger udstedte  

 Arbejdsdirektoratet (nu Direktoratet for Arbejdsløshedsforsikringen) den 30.  

 november 1979 et cirkulære vedrørende ret til efterløn for personer, der har  

 været arbejdsløshedsforsikret i andre EF-lande eller andre nordiske lande.  

 Det fremgår heraf, at efterløn som en særlig arbejdsmarkedsydelse af en  

 hidtil ukendt karakter ikke umiddelbart omfattes af forordningens  

 anvendelsesområde, og at dette indebærer, at efterløn ikke kan eksporteres,  

 og at kvalifikationsperioder fra andre EF-lande ikke kan medregnes for at  

 opnå ret til efterløn.
 Denne opfattelse af den gældende retstilstand er senere også bekræftet i  

 EF-domstolens dom, afsagt den 5. juli 1983, i sag 171/82 Biagio Valentini mod  

 Assedic, Lyon.
 For så vidt angår de nordiske regler er det i de vejledende bemærkninger  

 til den nye nordiske konvention om social tryghed nu præciseret, at  

 efterlønsordningen ikke er omfattet af konventionen.
 Cirkulæret fra 1979 er blevet lagt til grund for såvel Direktoratet for  

 Arbejdsløshedsforsikringens som arbejdsløshedskassernes afgørelser i sådanne  

 sager.
 Ankenævnet for Arbejdsløshedsforsikringen traf imidlertid i januar 1987 i  

 to konkrete sager vedrørende medlemmer af Specialarbejdernes  

 Arbejdsløshedskasse afgørelse om, at kvalifikationsperioder (forsikrings- og  

 beskæftigelsesperioder), optjent i andre EF-lande kan medregnes i forbindelse  

 med ret til efterløn efter § 75 b, stk. 1, nr. 2.
Ankenævnets afgørelser ville betyde, at der blev åbnet mulighed for, at  

 andre EF-landes ældre arbejdstagere, blot de har haft en arbejds- og  

 forsikringsperiode i Danmark på 300 timer, ville kunne opnå dansk efterløn,  

 selv om de ikke tidligere har haft arbejdsmæssig og forsikringsmæssig  

 tilknytning til Danmark, og dermed økonomisk har bidraget til  

 efterlønsordningen.
Der ville blive tale om en ensidig belastning af den  

 danske efterlønsordning, da arbejdsløshedsforsikrede arbejdstagere fra  

 Danmark ikke kan gøre en tilsvarende ret gældende i de andre EF-lande.
Det skal i den forbindelse nævnes, at ansøgeren i det ene af de to  

 konkrete tilfælde havde arbejdet og været medlem af  

 arbejdsløshedsforsikringen i England i 18 år.
I det andet tilfælde havde  

 ansøgeren arbejdet og været medlem af arbejdsløshedsforsikringen i England og  

 Tyskland i henholdsvis ca. 30 år og 5 år.
Sigtet med efterlønsordningen, nemlig at frigøre arbejdspladser på det  

 danske arbejdsmarked, ville således ikke kunne opnås, hvis ankenævnets to  

 afgørelser blev retningsgivende for fremtidige afgørelser om spørgsmålet.
Der  

 ville samtidig blive tale om en betydelig økonomisk belastning af  

 efterlønsordningen.
 En i forhold til de øvrige medlemsstater ensidig udvidelse af adgangen til  

 den danske efterlønsordning har så væsentlig arbejdsmarkedspolitisk og  

 økonomisk betydning, at en sådan ændring efter Arbejdsministeriets opfattelse  

 bør forudsætte en klar lovhjemmel.
Det har på den baggrund været nødvendigt at udsende en bekendtgørelse, der  

 præciserer den retstilstand, der har været gældende siden 1979.  

 Bekendtgørelsen blev udsendt efter forhandling med Landsarbejdsnævnet på  

 baggrund af en skriftlig redegørelse for problemstillingen.
Bekendtgørelsen,  

 der er udstedt med hjemmel i § 95, stk. 2, indeholder ingen materielle  

 ændringer i forhold til cirkulæret fra 1979.
 Specialarbejdernes Arbejdsløshedskasse har efterfølgende rettet  

 henvendelse til Folketingets Ombudsmand om konsekvenserne af ankenævnets  

 afgørelser for arbejdsløshedskassens fremtidige administration af  

 efterlønsreglerne.
 Ved en revision i 1985 blev § 95, der finder anvendelse i international  

 sammenhæng, gjort mere tidssvarende, jf. lov nr. 575 af 19. december 1985.
 Den nu foreslåede omskrivning af § 95 tilsigter en yderligere  

 tydeliggørelse af lovgrundlaget for den nærmere fastsættelse af regler om  

 personers rettigheder i det danske forsikringssystem som følge af  

 forsikrings- eller beskæftigelsesperioder i udlandet.
Bestemmelsen kan samtidig tænkes anvendt til at lempe regler om efterløn i  

 visse tilfælde.
Det vil her være en forudsætning, at der ved eventuel brug af  

 bemyndigelsen bliver lagt vægt på såvel en længerevarende forudgående som en  

 aktuel tilknytning til det danske arbejdsmarked og den danske  

 arbejdsløshedsforsikring på ansøgningstidspunktet.
 Endvidere kan der fastsættes nærmere regler om ret til ydelser for  

 personer, der har haft forsikrings- eller beskæftigelsesperioder i lande uden  

 for EF og Norden, på Færøerne eller i Grønland.
Den gældende bestemmelse i § 95, stk. 1, har i en årrække ikke haft  

 selvstændig betydning og forventes heller ikke at få betydning i overskuelig  

 fremtid.
Bestemmelsen er derfor ikke medtaget i den foreslåede formulering.
Til § 2 Det foreslås, at lovforslaget træder i kraft den 1. januar 1989, dog  

 således at forslaget om tilladelse til at forblive i efterlønsordningen, jf.  

 § 1, nr. 11 og forslaget om genoptagelse, jf. § 1, nr. 14 først træder i  

 kraft den 1. juni 1989, da der skal udarbejdes regler af Direktøren for  

 Arbejdsløshedsforsikringen efter forhandling med Landsarbejdsnævnet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, foretages følgende ændringer:
 1. § 35, stk. 2, ophæves.
§ 35. - - - Stk. 2. Vedtægtsændring, hvorved det bestemmes, at deltidsarbejdende kan  

 optages som medlemmer af kassen, jf. kapitel 11, er dog kun gyldig, når  

 ændringen godkendes af arbejdsministeren.
 2. I § 47 indsættes som 3. pkt.:
»Det regulerede beløb afrundes til det nærmeste hele kronebeløb, der  

 kan deles med 6.« § 47. Dagpengenes højeste beløb udgør 2.334 kr. for en uge.
Beløbet  

 reguleres een gang årligt den 1. juli, hvis dette er en mandag, og ellers fra  

 den mandag, der ligger nærmest den 1. juli, med en procent, der fastsættes på  

 finansloven for det pågældende år.
 3. I § 55, stk. 1 og 2 udgår: »efter § 51, jf. § 46, stk.  

 2,».
§ 55. Ret til dagpenge efter § 51, jf. § 46, stk. 2, er betinget af, at  

 medlemmet forud for hver udbetaling af dagpenge har haft arbejde som  

 lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 26 uger inden for de sidste 3 år eller i  

 tilsvarende omfang har udøvet selvstændig erhvervsvirksomhed uden samtidig at  

 modtage iværksætterydelse efter lov om arbejdstilbud til ledige.
Kun arbejde  

 i medlemsperioden medregnes.
 Stk. 2. For et medlem, hvis ret til dagpenge efter § 51, jf. § 46, stk. 2  

 er bortfaldet som følge af, at betingelsen i stk. 1 ikke længere er opfyldt,  

 er generhvervelse af retten betinget af, at medlemmet har været beskæftiget  

 som lønmodtager eller selvstændig erhvervsdrivende uden iværksætterydelse  

 efter lov om arbejdstilbud til ledige i det omfang, som er nævnt i stk. 1,  

 inden for de sidste 18 måneder.
 4. § 57, stk. 4, affattes således:
»Stk. 4. Udbetaling af dagpenge kan kun finde sted, hvis den ledige  

 er tilmeldt arbejdsformidlingen som arbejdssøgende.
Tilmelding skal ske, når  

 ledigheden indtræder, og den ledige skal opretholde kontakten med  

 arbejdsformidlingen i hele ledighedsperioden.«.
§ 57. - - - Stk. 4. Et medlem, som vil begære dagpenge udbetalt, skal ved ledighedens  

 indtræden henvende sig til arbejdsformidlingen for at søge arbejde.
I  

 ledighedsperioden skal medlemmet opretholde kontakt med arbejdsformidlingen.
 5. I § 66, indsættes efter stk. 1, som nyt stykke:
»Stk. 2. Et medlem af en kasse for lønmodtagere, der overgår til  

 delpension, har ret til at blive optaget som deltidsforsikret, uanset om det  

 er fastsat i kassens vedtægt.
Retten til at være deltidsforsikret bevares,  

 selv om delpensionen bortfalder.
Hvis der ifølge kassens vedtægt ikke optages  

 deltidsforsikrede inden for medlemmets faglige område, er retten til  

 deltidsforsikring dog betinget af, at medlemmet erklærer sig villig til i  

 tilfælde af ledighed at tage arbejde uden for kassens faglige område.«.
 § 66. Reglerne i dette kapitel finder anvendelse i anerkendte  

 arbejdsløshedskasser, som i vedtægten fastsætter, at deltidsarbejdende, som  

 ikke ønsker eller evner at have arbejde i fagets fulde, sædvanlige  

 arbejdstid, kan optages som medlemmer i kassen.
 Stk. 2. Hvor der ikke i dette kapitel er fastsat særregler, finder lovens  

 øvrige bestemmelser anvendelse.
 6. I § 68, stk. 2, 1. pkt., udgår: »1. pkt.«.
§ 68. - - - Stk. 2. Et medlem, som straks ved anmeldelse om ledighed, jf. § 57, stk.  

 4, 1. pkt., fremsætter begæring herom, betragtes som deltidsforsikret, - - - 7. § 68, stk. 3 affattes således:
»Stk. 3. Et deltidsforsikret medlem, som i en sammenhængende periode  

 på 13 uger har haft arbejde som lønmodtager med et gennemsnitligt timetal på  

 mere end 30 timer pr. uge, skal lade sig overflytte som fuldtidsforsikret  

 medlem med virkning fra tidspunktet for arbejdets begyndelse.
Medlemmet skal  

 anmelde ændringen i arbejdstiden til kassen«.
§ 68. - - - Stk. 3. Et deltidsforsikret medlem, som i en sammenhængende periode på 13  

 uger har haft arbejde i større omfang end deltidsarbejde, overgår til  

 fuldtidsforsikret medlem med virkning fra tidspunktet for arbejdets  

 begyndelse.
Medlemmet skal anmelde ændringen i arbejdstiden til kassen.
 8. I § 72 udgår i stk. 1: »efter § 51, jf. § 70,», og i  

 stk. 2 udgår: »efter § 51, jf. § 70«.
§ 72. For et medlem, der i henhold til § 67, stk. 2, eller § 68, stk. 1  

 betragtes som deltidsforsikret, er ret til dagpenge efter § 51, jf. § 70,  

 betinget af, at medlemmet før hver udbetaling af dagpenge har haft arbejde  

 som lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 17 uger inden for de sidste 3 år.
Kun arbejde  

 i medlemsperioden medregnes.
 Stk. 2. For medlemmer, hvis ret til dagpenge efter § 51, jf. § 70 er  

 bortfaldet som følge af, at betingelsen i stk. 1 ikke længere er opfyldt, er  

 generhvervelse af retten betinget af, at medlemmet har haft arbejde som  

 lønmodtager i det omfang, som er nævnt i stk. 1, inden for de sidste 18  

 måneder.
 9. § 75 b, stk. 6, 2. pkt., affattes således:
»Dog kan efterløn ydes til medlemmer, der 1) frasiger sig invaliditetsydelse, eller 2) modtager invaliditetsydelse på grund af hørehandicap.«.
§ 75 b - - - Stk. 6. Medlemmer, der modtager ydelser efter lov om social pension eller  

 tilsvarende udenlandsk lovgivning, kan ikke samtidig modtage efterløn.
Dog  

 kan efterløn ydes til personer, der frasiger sig retten til  

 invaliditetsydelse.
 10. I § 75 c, stk. 2, 1. pkt., ændres »en 39 timers  

 arbejdsuge« til: »en arbejdsuge med fuld sædvanlig  

 arbejdstid.«.
§ 75 c. - - - Stk. 2. Perioder i hvilke medlemmet modtager sygedagpenge efter  

 dagpengeloven, medregnes som arbejdsperioder efter forholdet mellem det  

 gennemsnitlige ugentlige timetal i den periode, der danner grundlag for  

 fastsættelsen af sygedagpengene efter dagpengeloven, og en 39 timers  

 arbejdsuge.
Perioder med løn under sygdom medregnes tilsvarende.
 11. § 75 c, stk. 4 og 5, affattes således:
»Stk. 4. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om, at der ved særlige  

 omstændigheder kan meddeles tilladelse til 1) at et medlem, der har overtrådt reglerne i stk. 1 eller regler  

 udfærdiget i medfør heraf, kan forblive i efterlønsordningen, 2) at et medlem, der ved overgangen til efterløn har bibeskæftigelse, kan  

 bevare denne beskæftigelse efter overgangen til efterløn, selv om arbejdets  

 omfang i mindre grad må antages at overstige det efter stk. 1 tilladte.
 Stk. 5. Til tilladelserne kan knyttes økonomiske vilkår.«.
§ 75 c. - - - Stk. 4. Direktøren for arbejdsløshedsforsikringen kan give tilladelse til,  

 at et medlem, der har overtrådt reglerne i stk. 1 eller regler udfærdiget i  

 medfør heraf, kan forblive i efterlønsordningen, såfremt ganske særlige  

 omstændigheder taler derfor.
Til tilladelsen kan knyttes økonomiske vilkår.
 12. I § 76, stk. 4, udgår:», jf. § 77.«.
§ 76. - - - Stk. 4. Beløb, som skal indbetales til staten efter stk. 1 og 2,  

 tilvejebringer kassen ved opkrævning af bidrag fra medlemmerne eller ved  

 forbrug af andre indtægter eller formue, jf. § 77.
 13. § 77 ophæves.
 § 77. En kasse, som har indtægter ud over medlemsbidrag, eller som ejer  

 formue, kan anvende indtægterne og tillige årligt indtil 15 pct. af formuen,  

 således som denne er opgjort pr. 1. april 1967, til dækning af de i § 76,  

 stk. 1 og 5, nævnte udgifter.
 14. §87, stk. 4, affattes således:
»Stk. 4. Et medlem, som slettes af kassen efter stk. 1 eller efter §  

 86, stk. 3, kan genoptages som nyt medlem.
Regler herom fastsættes af  

 Direktøren for Arbejdsløshedsforsikringen efter forhandling med  

 Landsarbejdsnævnet.«.
§ 87. - - - Stk. 4. Slettes et medlem af kassen i henhold til stk. 1, eller i henhold  

 til § 86, stk. 3, kan han kun med tilladelse fra direktøren for  

 arbejdsløshedsforsikringen påny optages som medlem af en anerkendt  

 arbejdsløshedskasse.
Tilladelsen kan gives på vilkår, at vedkommende for en  

 tid eller for bestandig ikke må have hverv som tillidsmand i en kasse.
 15. § 95 affattes således:
 » § 95. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om ret til medlemskab af  

 en anerkendt arbejdsløshedskasse og om ret til dagpenge, feriedagpenge og  

 efterløn for personer, der har haft forsikrings- eller beskæftigelsesperioder  

 i udlandet, på Færøerne eller i Grønland.«.
 § 95. En kasse er berettiget til at indgå overenskomst med andre danske  

 eller udenlandske foreninger om gensidig ydelse af hjælp til medlemmerne.  

 Sådanne overenskomster skal godkendes af Direktøren for  

 arbejdsløshedsforsikringen, der også kan kræve overenskomsterne opsagt.
Stk. 2. Direktøren for arbejdsløshedsforsikringen kan, når der opnås  

 gensidig overenskomst med andre stater, fastsætte særlige regler om  

 medlemskab af anerkendte arbejdsløshedskasser om udbetaling af dagpenge til  

 personer, der flytter til Danmark fra udlandet.
Reglerne fastsættes efter  

 forhandling med Landsarbejdsnævnet.
Efter 2. behandling den 14. december 1988 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, foretages følgende ændringer:
 1. § 35, stk. 2, ophæves.
 2. I § 47 indsættes som 3. pkt.:
»Det regulerede beløb afrundes til det nærmeste hele kronebeløb, der  

 kan deles med 6.« 3. I § 55, stk. 1 og 2, udgår »efter § 51, jf. § 46,  

 stk. 2,».
 4. § 57, stk. 4, affattes således:
»Stk. 4. Udbetaling af dagpenge kan kun finde sted, hvis den ledige  

 er tilmeldt arbejdsformidlingen som arbejdssøgende.
Tilmelding skal ske, når  

 ledigheden indtræder, og den ledige skal opretholde kontakten med  

 arbejdsformidlingen i hele ledighedsperioden.« 5. I § 68, stk. 2, 1. pkt., udgår »1. pkt.« 6. § 68, stk. 3, affattes således:
»Stk. 3. Et deltidsforsikret medlem, som i en sammenhængende periode  

 på 13 uger har haft arbejde som lønmodtager med et gennemsnitligt timetal på  

 mere end 30 timer pr. uge, skal lade sig overflytte som fuldtidsforsikret  

 medlem med virkning fra tidspunktet for arbejdets begyndelse.
Medlemmet skal  

 anmelde ændringen i arbejdstiden til kassen.« 7. I § 72 udgår i stk. 1 »efter § 51, jf. § 70,»,  

 og i stk. 2 udgår »efter § 51, jf. § 70«.
 8. § 75 b, stk. 6, 2. pkt., affattes således:
»Dog kan efterløn ydes til medlemmer, der 1) frasiger sig invaliditetsydelse eller 2) modtager invaliditetsydelse på grund af hørehandicap.« 9. I § 75 c, stk. 2, 1. pkt., ændres »en 39 timers  

 arbejdsuge« til: »en arbejdsuge med fuld sædvanlig  

 arbejdstid«.
 10. § 75 c, stk. 4 og 5, affattes således:
»Stk. 4. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om, at der ved særlige  

 omstændigheder kan meddeles tilladelse til, 1) at et medlem, der har overtrådt reglerne i stk. 1 eller regler  

 udfærdiget i medfør heraf, kan forblive i efterlønsordningen, 2) at et medlem, der ved overgangen til efterløn har bibeskæftigelse, kan  

 bevare denne beskæftigelse efter overgangen til efterløn, selv om arbejdets  

 omfang i mindre grad må antages at overstige det efter stk. 1 tilladte.
Stk. 5. Til tilladelserne kan knyttes økonomiske vilkår.« 11. I § 76, stk. 4, udgår », jf. § 77«.
 12. § 77 ophæves.
 13. § 87, stk. 4, affattes således:
»Stk. 4. Et medlem, som slettes af kassen efter stk. 1 eller efter §  

 86, stk. 3, kan genoptages som nyt medlem.
Regler herom fastsættes af  

 direktøren for Arbejdsløshedsforsikringen efter forhandling med  

 Landsarbejdsnævnet.« 14. § 95 affattes således:
» § 95. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om ret til medlemskab af  

 en anerkendt arbejdsløshedskasse og om ret til dagpenge, feriedagpenge og  

 efterløn for personer, der har haft forsikrings- eller beskæftigelsesperioder  

 i udlandet, på Færøerne eller i Grønland.« § 2 Stk. 1. Loven træder i kraft den 1. januar 1989, § 1, nr. 10 og nr. 13,  

 dog først den 1. juni 1989.
 Stk. 2. Bestemmelsen i § 1, nr. 6, har virkning fra den 12. oktober 1988.
