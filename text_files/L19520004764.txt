 I henhold til kgl. resolution af 27. juni 1951 har den kgl. ambassadør i  

 paris den 30. juni 1951 på Danmarks vegne undertegnet en overenskomst mellem  

 Danmark og Frankrig om social tryghed og paraferet en dertil hørende  

 protokol.
 Ved resolution af 23. september 1952 har Hans Majestæt Kongen herefter  

 ratificeret den nævnte overenskomst.
 Overenskomstens og protokollens tekster er sålydende:
 Overenskomst mellem Danmark og Frankrig om social tryghed.
HANS MAJESTÆT KONGEN AF DANMARK og DEN FRANSKE REPUBLIKS PRÆSIDENT er udfra ønsket om at sikre de personer, på hvem den pågældene danske og  

 franske lovgivning om social tryghed finder eller har fundet anvendelse,  

 gensidige rettigheder i henhold til disse landes lovgivning, kommet overens  

 om at afslutte en overenskomst herom og har i denne anledning som deres  

 befuldmægtigede udnævnt:
 HANS MAJESTÆT KONGEN AF Danmark:
Hans Excellence Ejnar Værum, Danmarks ekstraordinære og  

 befuldmægtigede ambassadør i Frankrig, DEN FRANSKE REPUBLIKS PRÆSIDENT:
Poul Bacon, arbejds- og socialminister, Jean Serres, direktør for udenrigsministeriets afdeling for  

 sociale spørgsmål, hvilke efter at have udvekslet deres fuldmagter, der er fundet at være i  

 god og behørig form, er blevet enige om følgende bestemmelser:
 Almindelige principper.
 Artikel 1.
 1. Danske og franske statsborgere er undergivet den i  

 nærværende overenskomsts artikel 2 nævnte lovgivning om social tryghed for  

 henholdsvis Frankrig og Danmark og opnår rettighederne efter denne lovgivning  

 på samme vilkår som statsborgerne af hvert af disse lande efter reglerne i  

 nærværende overenskomst.
 2. Danske og franske statsborgere, som forlader  

 Danmark for at tage ophold i Frankrig, og som i sidstnævnte land ikke  

 opfylder betingelserne for at komme ind under den obligatoriske forsikring,  

 kan i overensstemmelse med de i nærværende overenskomst omhandlede vilkår  

 kræve optagelse i den frivillige franske forsikring for så vidt angår  

 forhold, for hvilke de var dækket i Danmark, under samme betingelser og med  

 damme frister som de lønmodtagere, der ophører at være undergivet den franske  

 obligatoriske forsikring.
 Disse frister løber fra datoen for ankomsten til Frankrig eller fra den  

 dato, da de pågældende ophører at være undergivet den danske lovgivning,  

 såfremt denne dato ligger senere.
 Artikel 2.
 1. Den lovgivning om social tryghed, på hvilken  

 nærværende overenskomst finder anvendelse, er:
 2. Nærværende overenskomst skal ligeledes omfatte alle  

 love og administrative bestemmelser, som ændrer og udfylder eller senere vil  

 ændre eller udfylde den i nærværende artikels stk. 1 nævnte lovgivning.
 Artikel 3.
1. Danske eller franske lønmodtagere eller dermed  

 ligestillede, der sædvanlig har bopæl i Danmark, og som midlertidig er  

 beskæftiget i Frankrig af et firma, der i Danmark har en virksomhed, til  

 hvilken de pågældende normalt hører, forbliver under den i Danmark gældende  

 lovgivning om syge- og ulykkesforsikring, når den sandsynlige varighed af  

 deres beskæftigelse i Frankrig ikke overskrider 6 måneder.
Såfremt denne  

 beskæftigelse af årsager, der ikke kunne forudses, strækker sig ud over det  

 oprindelig forudsete tidsrum og overskrider 6 måneder, kan den i Danmark  

 gældende lovgivning om syge- og ulykkes forsikring undtagelsesvis fortsat  

 anvendes med vedkommende franske myndigheders samtykke.
2. Franske eller danske lønmodtagere eller dermed  

 ligestillede, der sædvanlig har bopæl i Frankrig, og som midlertidig er  

 beskæftiget i Danmark af et firma, der i Frankrig har en virksomhed, til  

 hvilken de pågældende normalt hører, forbliver under den i Frankrig gældende  

 lovgivning om social tryghed, når den sandsynlige varighed af deres  

 beskæftigelse i Danmark ikke overskrider 6 måneder.
Såfremt denne  

 beskæftigelse af årsager, der ikke kunne forudses, strækker sig ud over det  

 oprindelig forudsete tidsrum og overskrider 6 måneder, kan den i Frankrig  

 gældende lovgivning om social tryghed undtagelsesvis fortsat anvendes med  

 vedkommende danske myndigheders samtykke.
3. Personer, der er knyttet til transportforetagender  

 i et af de kontraherende lande og beskæftiget i disse foretagenders ambulante  

 afdelinger (det rejsende personale), er udelukkende undergivet reglerne i det  

 land, hvor foretagendet har sit sæde.
Dog skal personale ved sø- og  

 lufttransport være undergivet reglerne i det land, hvor skibet eller  

 luftfartøjet er indregistreret.
 4. Diplomatiske og konsulære embedsmænd, herunder  

 kancelliernes tjenestemænd og lønmodtagere og dermed ligestillede under  

 officielle administrationsorganer, udsendt fra et af de kontraherende lande  

 til det andet land, er undergivet reglerne i det land, fra hvilket de er  

 udsendt.
 5. De højeste administrative myndigheder i de  

 kontraherende stater kan ved overenskomst i andre tilfælde end de i de  

 foregående stykker i nærværende artikel nævnte tilfælde udelukke visse  

 kategorier af franske eller danske statsborgere fra at være omfattet af  

 lovgivningen om social tryghed i det land, hvori de har bopæl.
 Særlige bestemmelser.
 Kapitel 1. Sygeforsikring, ydelser ved fødsel og ved dødsfald.
 Artikel 4.
 1. Danske eller franske statsborgere, der i Frankrig  

 er omfattet af den obligatoriske eller frivillige forsikring mod sygdom,  

 moderskab eller dødsfald, og som tager bopæl i Danmark, kan, uanset deres  

 alder, kræve optagelse i danske statsanerkendte sygekasser (samt  

 fortsættelseskasser) og derved sammen med deres i Danmark bosatte børn under  

 15 år blive berettiget til ydelserne efter lovgivningen og kassernes  

 vedtægter, såfremt de opfylder de betingelser, der kræves for at være  

 berettiget til ydelserne efter den danske lovgivning under hensyntagen til  

 forsikringsperioderne i Frankrig og Danmark, og idet der ses bort fra  

 tidsrummet mellem udtræden af den franske forsikring og indtræden i den  

 danske forsikring.
 For så vidt angår sygeforsikringen kræves det yderligere, at sygdommen  

 skal have vist sig efter den pågældendes optagelse i en dansk sygekasse.
 2. Danske eller franske statsborgere, er er optaget i  

 en dansk statsanerkendt sygekasse (eller fortsættelseskasse), og som tager  

 bopæl i Frankrig og i dette land optages i den obligatoriske eller frivillige  

 forsikring, er sammen med deres i Frankrig bosatte familie berettiget til de  

 de forsikrede i henhold til den franske lovgivning tilkommende ydelser ved  

 sygdom, moderskab og død, for så vidt de opfylder den franske lovgivnings  

 betingelser for at oppebære disse ydelser under hensyntagen til  

 forsikringsperioderne i Danmark og Frankrig, og idet der ses bort fra  

 tidsrummet mellem udtræden af den danske forsikring og indtræden i den  

 franske forsikring.
 For så vidt angår sygeforsikringen kræves det yderligere, at sygdommen  

 skal have vist sig efter den pågældende optagelse i den franske forsikring.
 Artikel 5.
 En overenskomst mellem de øverste administrative myndigheder i de  

 kontraherende lande skal fastsætte retningslinierne for anvendelse af  

 reglerne i artikel 4, herunder den frist, inden hvilken henholdsvis en fransk  

 eller dansk statsborger, der i Frankrig er optaget i den obligatoriske eller  

 frivillige forsikring mod sygdom, moderskab og død, og som rejser fra  

 Frankrig og tager bopæl i Danmark, skal optages i en dansk sygekasse, og en  

 fransk eller dansk statsborger, der er medlem af en dansk sygekasse, og som  

 rejser fra Danmark og tager bopæl i Frankrig, der skal optages i den  

 obligatoriske eller frivillige fra Danmark og tager bopæl i Frankrig, deer  

 skal optages i den obligatoriske eller frivillige forsikring mod sygdom,  

 moderskab og død.
 Kapitel 2. Ydelser ved invaliditet.
 Artikel 6.
 Danske statsborgere er i Frankrig berettiget til ydelser ved invaliditet  

 under samme betingelser som franske statsborgere.
 Franske statsborgere er i Danmark berettiget til ydelserne i henhold til  

 den danske lovgivning om invaliditet under samme betingelser som danske  

 statsborgere, under forudsætning af at de har haft bopæl i Danmark i et  

 uafbrudt tidsrum af mindst eet år umiddelbart før indgivelse af andragende om  

 invaliderente og i dette tidsrum har været fysisk og psykisk i stand til at  

 udøve et normalt erhverv.
 Artikel 7.
 Der træffes eventuelt administrativt aftale om de retningslinier, efter  

 hvilke myndigheder og organer for social tryghed i de to kontraherende lande  

 gensidig skal yde bistand for i nærmere fastsatte tilfælde at kontrollere  

 betingelserne for udbetalingen af invaliderente til franske eller danske  

 statsborgere, der flytter fra de ene land til det andet.
 Kapitel 3. Alderspension og aldersrente.
A.
Lige rettigheder.
 Artikel 8.
 Danske statsborgere er i Frankrig undergivet den franske lovgivning om  

 forsikring mod alderdom og har rettigheder efter denne lovgivning under samme  

 betingelser som franske statsborgere.
 Artikel 9.
 Franske statsborgere er i Danmark undergivet lovgivningen om aldersrente  

 og har rettigheder efter denne lovgivning under samme betingelser som dette  

 lands statsborgere, såfremt de:
B.
Personer, der har bopæl i Danmark.
 Artikel 10.
 De franske institutioner for social tryghed udbetaler den danske regering  

 den pension, som danske eller franske statsborgere, der har bopæl på dansk  

 område, er berettiget til i henhold til den franske lovgivning og i  

 overensstemmelse med nærværende overenskomst.
 Den danske regering drager omsorg for:
 Artikel 11.
 1. Danske og franske statsborgeres ret til pension i  

 henhold til den franske lovgivning fastsættes ved sammenlægning af  

 forsikringsperioderne i Frankrig og de perioder, der i henhold til den  

 gældende franske lovgivning sidestilles hermed, med opholdsperioderne i  

 Danmark, dog kun i det omfang disse perioder ikke griber ind i hinanden.
 2. Ved beregning af de pensioner, der skal udbetales i  

 henhold til den franske lovgivning ved anvendelse af nærværende overenskomst,  

 beregnes opholdsperioderne i Danmark som forsikringsperioder under den  

 franske forsikringsgren, til hvilken den pågældende hørte ved indgivelse af  

 begæring om pension, eller til hvilken han senest hørte før dette tidspunkt.
 Såfremt denne forsikringsgren er en særlig forsikringsgren for  

 socialforsikring for ikke-landbrugsmæssige erhverv, beregnes  

 opholdsperioderne i Danmark dog som forsikringsperioder under den almindelige  

 socialforsikring.
 3. Når den pågældende ikke har været forsikret i  

 Frankrig i mindst et helt år i løbet af de sidste 10 år, der tages i  

 betragtning ved beregning af pensionen i henhold til nærværende artikel, sker  

 beregningen på grundlag af den seneste årlige løn eller indkomst, som den  

 pågældende har haft i Danmark, og under betingelser, der fastsættes ved  

 administrativ overenskomst, under forudsætning af at denne sidste løn eller  

 indkomst ikke ligger under den seneste løn eller indkomst i Frankrig.
 Artikel 12.
 Den pension, som det påhviler de franske institutioner at udrede, og som  

 er beregnet i overensstemmelse med den franske lovgivning under hensyntagen  

 til de i artikel 11 omhandlede samlede perioder, formindskes eventuelt og  

 fastsættes til et beløb, der er proportionalt med den samlede længde af  

 forsikringsperioderne i Frankrig sammenholdt med den samlede længde af de  

 perioder, der tages i betragtning ved beregningen af pensionsretten.
C.
Personer, der har bopæl i Frankrig.
 Artikel 13.
 1. Danske eller franske statsborgere, der har bopæl i  

 Frankrig, er berettiget til en pension, der fastsættes i overensstemmelse med  

 artikel 11 og udbetales af de franske institutioner for social tryghed.
Den i nærværende artikel omhandlede pension udbetales dog kun til danske  

 statsborgere, der har haft 5 års forsikringstid i Frankrig eller godtgør, at  

 de har haft 5 års uafbrudt bopæl i Frankrig på tidspunktet for indgivelsen af  

 begæringen.
Midlertidige fravær tages dog ikke i betragtning.
 2. Hvis den pågældende ikke har haft nogen  

 forsikringsperiode i Frankrig, beregnes opholdsperioderne i Danmark som  

 forsikringsperioder under den almindelige socialforsikring.
 Artikel 14.
 Den danske regering refunderer de franske institutioner for social tryghed  

 den del af pensionen, som svarer til den samlede længde af opholdsperioderne  

 i Danmark i forhold til den samlede længde af de tidsrum, der tages i  

 betragtning ved fastsættelse af pensionsretten, selv om dette sidste tidsrum  

 overskrider det tidsrum, der er nødvendigt for at opnå den højeste franske  

 pension.
 Ved anvendelsen af nærværende artikel medregnes ikke de opholdsperioder i  

 Danmark, der samtidig betragtes som forsikringsperioder i Frankrig.
 Artikel 15.
 Hvis den pågældende i mindre end 5 år har været optaget i den tvungne  

 forsikring i Frankrig, og hvis hans årsindtægt udover pensionen overstiger et  

 beløb svarende til ydelsen til gamle lønarbejdere for distriktet Paris,  

 fradrages 60 pct. af det overskydende beløb i pensionen, dog at dette fradrag  

 ikke kan formindske pensionen til et beløb, der er mindre end det, som det  

 påhviler de franske institutioner for social tryghed endeligt at udrede.
 Artikel 16.
 Når den, der er berettiget til en pension fastsat i henhold til artikel  

 13, forlader fransk territorium, er de franske institutioner for social  

 tryghed kun skyldige at yde ham en formindsket pension, hvis størrelse  

 fastsættes efter reglerne i artikel 12.
 Den formindskede pension, der omhandles i foregående stykke, kan dog, hvor  

 den pågældende rejser til et andet land end Danmark, kan være mindre end den  

 pension, som ville være blevet ydet i henhold til den franske lovgivning uden  

 hensyntagen til opholdsperioderne i Danmark.
D.
Forskellige bestemmelser.
 Artikel 17.
 En administrativ aftale skal fastsætte de forhold, der i henhold til  

 artikel 10, b) bliver at tage i betragtning ved fastsættelsen af den danske  

 aldersrente.
 Artikel 18.
 Reglerne i artikel 8-17 finder anvendelse ved beregning og udbetaling af  

 pension til efterladte.
 Artikel 19.
 Den særlige erstatning og de særlige tillæg, som er foreskrevet i den  

 franske særlige lovgivning for miniarbejdere, udredes kun til personer, der  

 arbejder i franske miner.
 Kapitel 4. Arbejdsulykker og erhvervssygdomme.
 Artikel 20.
 1. Statsborgere i de kontraherende lande er ikke  

 undergivet de bestemmelser i lovgivningerne om arbejdsulykker og  

 erhvervssygdomme, som begrænser udlændinges rettigheder eller fratager dem  

 rettigheder alene på grund af, at de har bopæl i det andet land.
 2. De kompetente administrative myndigheder i de  

 kontraherende lande fastsætter ved overenskomst retningslinierne for eventuel  

 anvendelse af lovgivningen om arbejdsulykker og erhvervssygdomme på  

 statsborgere fra det ene af landene, som hensidder i fængsel på det andet  

 lands territorium.
 Artikel 21.
 De forhøjelser af eller tillæg, der er eller senere bliver fastsat til  

 erstatninger for arbejdsulykker i henhold til lovgivningen i hvert af de to  

 kontraherende lande, tilkommer de i artikel 20 omhandlede personer, der  

 flytter fra det ene land til det andet.
 Artikel 22.
 Hvis en arbejder, der har fået tilkendt erstatning for en erhvervssygdom i  

 det ene af de kontraherende lande, anmelder krav om erstatning for en sygdom  

 af samme art efter lovgivningen på sit nye arbejdssted i det andet land, er  

 han pligtig til over for vedkommende myndighed i dette land at afgive  

 erklæring om de ydelser og erstatningsbeløb, som han tidligere har modtaget i  

 anledning af samme sygdom.
 Den myndighed, der skal udbetale de nye ydelser og erstatninger, skal tage  

 de tidligere ydelser i betragtning, som om den selv havde udbetalt dem.
 Artikel 23.
 Ved administrativ aftale fastlægges de retningslinier, efter hvilke  

 myndighederne og institutionerne for social tryghed i de to kontraherende  

 lande skal bistå hinanden for at kontrollere betingelserne for udbetalingen  

 af ydelserne i henhold til lovgivningerne om arbejdsulykker og  

 erhvervssygdomme til franske eller danske statsborgere, der flytter fra den  

 ene land til det andet.
 Kapitel 5. Familiebidrag.
 Artikel 24.
 Familiebidrag ydes henholdsvis i Frankrig og Danmark til danske og franske  

 statsborgere under samme betingelser som til landets egne statsborgere, så  

 snart de pågældende har taget fast bopæl i landet.
 Forskellige bestemmelser.
 Kapitel 1. Gensidig administrativ bistand.
 Artikel 25.
 Myndighederne og organerne for social tryghed i de to kontraherende lande  

 skal gensidig yde hinanden bistand i samme omfang, som hvis det drejede sig  

 om anvendelsen af deres egne regler om social tryghed.
 Artikel 26.
 1. Den fritagelse for afgifter for indregistrering,  

 ekspedition, stempel og for konsulære afgifter, som er hjemlet i lovgivningen  

 i det ene af de kontraherende lande med hensyn til bevisligheder, der skal  

 anvendes over for myndighederne eller socialforsikringsorganerne i dette  

 land, udstrækkes til at gælde for de tilsvarende bevisligheder, som ved  

 anvendelsen af nærværende overenskomst skal indgives til myndighederne og  

 socialforsikringsorganerne i det andet land.
 2. Alle akter, dokumenter og bevisligheder, der er  

 nødvendige for anvendelsen af nærværende konvention, er fritaget for  

 påtegning om ægthed fra de diplomatiske og konsulære myndigheder.
 Artikel 27.
 Alle henvendelser, som ved anvendelsen af nærværende overenskomst af de  

 berettigede efter overenskomsten rettes til institutioner, civile og  

 juridiske myndigheder i et af de kontraherende lande, som har afgørelsen af  

 spørgsmålet om den sociale tryghed, skal affattes i det ene eller det andet  

 lands officielle sprog.
 Artikel 28.
Henvendelser, som inden en bestemt tidsfrist skal rettes til en myndighed  

 eller et organ i et af de kontraherende lande, der er beføjet til at modtage  

 henvendelser vedrørende social tryghed, betragtes som modtaget, hvis de inden  

 for den samme frist indleveres til en tilsvarende myndighed eller et  

 tilsvarende organ i det andet land.
I dette tilfælde skal den sidstnævnte  

 myndighed eller det sidstnævnte organ uden ophold videregive henvendelsen til  

 det kompetente organ.
 Artikel 29.
 1. De højeste administrative myndigheder i de  

 kontraherende stater skal direkte fastsætte de nærmere regler for  

 gennemførelsen af nærværende overenskomst, i det omfang sådanne regler er  

 nødvendige.
 De samme administrative myndigheder skal i rette tid meddele hinanden  

 ændringer i lovgivningen eller administrative bestemmelser i deres land  

 vedrørende de i artikel 2 angivne områder.
 2. Vedkommende myndigheder eller organer i hvert af de  

 kontraherende lande meddeler hinanden de andre forholdsregler, der træffes  

 med henblik på at gennemføre nærværende overenskomst i deres eget land.
 3. Som højeste administrative myndigheder i hver af de  

 kontraherende stater betragtes i forbindelse med nærværende overenskomst de  

 ministre, under hvis område de i artikel 2 angivne områder hører.
 Artikel 30.
 Om fornødent skal en tillægsoverenskomst, der bygger på principperne i  

 nærværende overenskomst, fastsætte særlige regler for søfolk.
 Kapitel 2. Andre bestemmelser.
 Artikel 31.
 I tilfælde, hvor der i et af de to kontraherende lande bliver udstedt  

 bestemmelser med henblik på at begrænse overførelse af valuta, skal der efter  

 aftale mellem de to regeringer straks træffes forholdsregler for i  

 overensstemmelse med reglerne i nærværende overenskomst at sikre overførelsen  

 af beløb, som den ene part skylder den anden.
 Artikel 32.
 Der sker ingen afvigelse fra de regler i de i artikel 2 nævnte områder,  

 der angår betingelserne for forsikredes adgang til deltagelse i de valg, som  

 administrationen af socialforsikringen giver anledning til.
 Artikel 33.
 1. Alle vanskeligheder i forbindelse med anvendelsen  

 af nærværende overenskomst skal efter aftale løses af de øverste  

 administrative myndigheder i de kontraherende stater.
 2. I tilfælde, hvor det viser sig umuligt ad denne vej  

 at nå til en løsning, skal uoverensstemmelsen løses af et voldgiftsnævn, om  

 hvilket der gives nærmere regler ved overenskomst mellem de to regeringer.  

 Voldgiftsnævnet skal løse uoverensstemmelsen efter grundprincipperne og ånden  

 i nærværende overenskomst.
 Artikel 34.
 1. Nærværende overenskomst skal ratificeres og  

 ratifikationsinstrumenterne udveksles i København så snart som muligt.
 2. Overenskomsten træder i kraft den første dag i den  

 måned, som følger efter udvekslingen af ratifikationsinstrumenterne.
3. De ydelser, hvis udbetaling er stillet i bero på  

 grund af de gældende bestemmelser i et af de kontraherende lande som følge af  

 de pågældendes ophold i udlandet, skal igen udbetales fra den første dag i  

 den måned, som følger efter ikrafttrædelsen af nærværende overenskomst.
De  

 ydelser, som af samme årsag ikke havde kunnet tilstås de pågældende, beregnes  

 og udbetales fra samme dato.
 Nærværende stykke finder kun anvendelse, såfremt kravene fremsættes inden  

 for et år at regne fra nærværende overenskomsts ikrafttræden.
 4. Såfremt franske eller danske statsborgere har  

 opnået rettigheder inden ikrafttrædelsen af nærværende almindelige  

 overenskomst, kan udbetalingen af alderspension eller aldersrente optages til  

 revision på begæring af de pågældende.
 Ved revisionen stilles de berettigede fra den første dag i den måned, der  

 følger efter ikrafttrædelsen af nærværende overenskomst, som om  

 overenskomsten havde været i kraft på det tidspunkt, da deres krav blev  

 beregnet.
 Dog skal der ikke ske revision, såfremt ydelsen i sin tid blev  

 kapitaliseret.
 5. Ved anvendelsen af artikel 11 i nærværende  

 overenskomst tages kun de opholdsperioder i Danmark i betragtning, der ligger  

 efter 1. juli 1930.
 Artikel 35.
1. Nærværende overenskomst er indgået for et tidsrum  

 af 1 år.
Den fornyes stiltiende fra år til år, medmindre den opsiges, hvilket  

 skal ske 3 måneder forinden udløbet af en termin.
 2. I tilfælde af opsigelse beholder nærværende  

 overenskomsts bestemmelser gyldighed for allerede erhvervede rettigheder  

 uanset de indskrænkninger, som de pågældende regler måtte fastsætte for det  

 tilfælde, at en til en ydelse berettiget person opholder sig i udlandet.
 3. med hensyn til rettigheder under erhvervelse gennem  

 forsikring eller bopæl i et land forud for den dato, på hvilken nærværende  

 overenskomst ophører at være i kraft, skal overenskomstens bestemmelser  

 fortsat finde anvendelse efter betingelser, som fastsættes i særlige  

 overenskomster.
 Til bekræftelse heraf har de respektive befuldmægtigede underskrevet  

 nærværende overenskomst og forsynet den med deres segl.
 Udfærdiget i to eksemplarer i Paris den 30. juni 1951.
(sign.) E.
Wærum.
 (sign.) Paul Bacon.
 (sign.) Jean Serres.
 Protokol vedrørende den franske lovgivnings ydelser til gamle lønarbejdere  

 og den midlertidige ydelse til gamle.
 Ved undertegnelsen af den almindelige overenskomst om social tryghed dags  

 dato, er de høje kontraherende parter enedes om følgende:
1. a) ydelsen til gamle lønarbejdere skal under de  

 betingelser, der er foreskrevet for franske arbejdere i lovgivningen om gamle  

 lønarbejdere, ydes alle gamle danske lønarbejdere uden tilstrækkelige midler,  

 som har haft 5 års bopæl uden afbrydelse i Frankrig på det tidspunkt, da  

 begæringen indgives.
Midlertidige fravær tages dog ikke i betragtning.
 2. Nærværende protokol træder i kraft samtidig med den  

 almindelige overenskomst om social tryghed.
 Udfærdiget i to eksemplarer i Paris den 30. juni 1951.
 E.W.
 P.B.
 J.S.
 Udvekslingen af ratifikationsinstrumenterne fandt sted i København den 30.  

 september 1952, hvorefter overenskomsten i henhold til dennes artikel 34,  

 stk. 2, er trådt i kraft den 1. oktober 1952. Samtidig er den ovennævnte  

 protokol trådt i kraft, hvilket bekræftedes ved udvekslingen af  

 ratifikationsinstrumenterne.
 Udenrigsministeriet, den 22. november  

 1952.
 Ole Bjørn kraft.
