Bekendtgørelse om trykbeholdere, der  

 transporteres med indhold1) I medfør af §§ 41, 46, 74 og 84 i lov om arbejdsmiljø,  

 jf. lovbekendtgørelse nr. 497 af 29. juni 1998, samt efter  

 bemyndigelse i henhold til lovens § 73, fastsættes:
Afsnit I Område og indledende bestemmelser Kapitel 1 Område § 1. Bekendtgørelsen omfatter  

 trykbeholdere, som flyttes eller transporteres med indhold til anvendelse  

 på skiftende brugssteder eller til tømnings- eller  

 opbevaringssted, og som enten a)	ved 50ºC har et damptryk, der er højere end 300 kPa (3 bar),  

 eller b)	er fuldstændig gasagtigt ved 20ºC og standardtryk på  

 101,3 kPa, jf.
Europæisk konvention om international transport af  

 farligt gods ad vej (ADR), 1999, randnumrene 2200 og 2201.
 Trykbeholdere efter denne bekendtgørelse  

 benævnes i det følgende som beholdere.
Stk. 2. Endvidere omfatter bekendtgørelsen beholdere,  

 der indeholder hydrogencyanid, jf.
ADR, randnummer 2603, og hydrogenfluorid,  

 jf.
ADR, randnummer 2803.
Stk. 3. Tryk måles i bar, 1 bar = 105 Pa.
For beholdere er alle former for tryk (f.eks.  

 prøvningstryk, indre tryk, sikkerhedsventilers åbningstryk)  

 altid angivet som overtryk (den størrelse, hvormed trykket overstiger  

 atmosfæretrykket). Derimod er stoffernes damptryk altid angivet som  

 absolut tryk, jf.
ADR, randnummer 2001(5).
 § 2. Undtaget fra bekendtgørelsen er:
 Beholdere efter § 1, stk. 1, nr. 1, dog ikke  

 håndildslukkere, er undtaget fra § 8 og kapitel 4, 5 og 8,  

 når produktet af tømmetryk og rumindhold ikke overstiger 200 bar  

 x liter.
 Stk. 2. Beholdere, som omfattes af et EF-direktiv om  

 trykbeholdere, er undtaget fra kapitel 2, 4 og 5, når de opfylder de  

 modsvarende bestemmelser i direktivet og er mærket i overensstemmelse  

 hermed, jf. bekendtgørelse nr. 564 af 1. juli 1997 om visse  

 EF-direktiver om trykbeholdere.
 Stk. 3. Engangsbeholdere, der opfylder bestemmelserne i  

 bekendtgørelse nr. 844 af 30. september 1994 om aerosoler, er undtaget  

 fra kapitel 2 - 6, § 27 og kapitel 8.
 Stk. 4. Beholdere med et rumindhold på over 450 liter,  

 der udelukkende anvendes til transport der sker efter nedenstående  

 regler, og som er godkendt og forsynet med gyldig mærkning efter disse,  

 skal ikke mærkes, godkendes eller periodisk undersøges efter  

 kapitel 3, 4, 5 og 8:
1)	RID-konventionen, 2)	IMDG-koden.
 Stk. 5. Beholdere med et rumindhold på over 450 liter,  

 der udelukkende anvendes til transport der sker efter ADR, og som er godkendt  

 og forsynet med gyldig mærkning efter ADR, skal ikke godkendes efter  

 kapitel 4 og 5.
 Stk. 6. Undtaget fra bekendtgørelsen er gasser og  

 genstande, nævnt i ADR, randnummer 2201a.
Afsnit II Konstruktion, fremstilling og udstyr Kapitel 2 Konstruktion og fremstilling § 3. Beholdere skal konstrueres, fremstilles samt  

 kontrolleres ved fremstillingen i overensstemmelse med §§ 4 - 8 på  

 grundlag af normer, standarder eller tekniske regler, der på  

 tilfredsstillende måde opfylder disse bestemmelser.
 § 4. Beholdere skal fremstilles efter planer,  

 herunder tegninger over den konstruktive udformning, der godtgør, at  

 konstruktionen har den nødvendige styrke under hensyn til såvel  

 anvendelsesformål og det forudsatte indvendige overtryk som de  

 påvirkninger, der kan opstå under transport og håndtering.
Stk. 2. Materialerne, der anvendes skal være  

 dokumenteret velegnede til den pågældende beholdertype.  

 Materialerne skal være mærket, således at de kan  

 identificeres.
Mærkning skal kunne kontrolleres ved  

 fremstillingskontrollen.
Stk. 3. Beregningstrykket for beholdere skal vælges ud  

 fra prøvningstrykket.
Prøvningstrykket fastsættes i  

 overensstemmelse med ADR, randnumrene 2219, 2250, 211 251 og 212 251.
Stk. 4. Beregningsspændingen for de valgte materialer og  

 den tilladelige påvirkning i beholderens konstruktionselementer skal  

 være i overensstemmelse med de normer, standarder eller andre regler,  

 der ligger til grund for beholderens konstruktion.
Godstykkelsen må  

 ikke være mindre end de i bilag 2 anførte værdier.
§ 5. Beholdere skal udformes, således at  

 armatur og tilbehør kan tilsluttes hensigtsmæssigt.
Armatur skal  

 bedst muligt være beskyttet mod overlast under håndtering og  

 anden transport.
Stk. 2. Beholdere skal i fornødent omfang forsynes med  

 beslag for anhugning og håndtering.
Beholdere, der rulles, skal i  

 fornødent omfang være forsynet med rulleringe.
§ 6. Beholderne skal være indrettet  

 således at indvendig besigtigelse kan foretages i nødvendigt  

 omfang.
Eventuelle inspektions- og adgangsåbninger skal være  

 hensigtsmæssigt placeret.
Mindstekravene hertil er angivet i bilag  

 2.
 § 7. Fremstillingen skal foretages efter en  

 procedure, der sikrer, at konstruktionen udføres i overensstemmelse  

 med planerne, jf. § 4. Fremstillingsvirksomheden skal råde over  

 den teknologi, der er nødvendig herfor, og skal sørge for, at  

 arbejdet ledes og udføres af personer, der er fagligt kvalificeret  

 hertil.
 Stk. 2. Stk. 1 gælder også for fremstillingen  

 af materialer, halvfabrikata og dele til beholderne.
 § 8. Fremstillingen skal kontrolleres som fastsat  

 i kapitel 5.
Kapitel 3 Mærkning § 9. Beholdere, bortset fra de i stk. 2  

 nævnte, skal, når de overdrages eller overlades til brug,  

 være mærket efter ADR på følgende måde:
 1)	Flasker og fade mærkes efter randnummer 2223 (1) - 2223 (4).
 2)	Tanke mærkes efter randnumrene 211 160, 211 161 og 211 260 -  

 211 262.
 3)	Tankcontainere mærkes efter randnumrene 212 160, 212 161 og  

 212 260 - 212 262.
 Stk. 2. Beholdere, der indeholder åndemiddelluft, skal  

 mærkes efter ADR, randnumrene 2223 (1) (a) - 2223 (1) (g), 2223(1) (i)  

 - 2223 (1) (j) og 2223 (2) (c).
 Stk. 3. Beholdere, omfattet af § 1, stk. 1, nr. 2,  

 kan desuden mærkes med farvekode efter EN 1089-3.
Kapitel 4 Konstruktionsgodkendelse § 10. Planerne for konstruktionen af beholdere  

 skal forelægges direktøren for Arbejdstilsynet til godkendelse.
 Stk. 2. Ansøgning om godkendelse af planer skal  

 være bilagt 3 eksemplarer af tegninger over konstruktionen med  

 styrkeberegninger, angivelse af materialevalg, fremstillingsmåde og det  

 anvendelsesområde, som konstruktionen er beregnet for.
 Stk. 3. Direktøren kan kræve alle sådanne  

 yderligere oplysninger, som er nødvendige for behandling og vurdering  

 af planerne.
 § 11. Godkendelsen meddeles, hvis bestemmelserne i  

 kapitel 2 er opfyldt, jf. dog stk. 2. Det ene sæt tegninger  

 tilbagesendes i stemplet stand.
Stk. 2. Godkendelsen kan gøres betinget af  

 vilkår, som er begrundet i en beholders særlige konstruktion,  

 fremstilling eller anvendelsesformål.
Der kan herunder fastsættes  

 begrænsninger for brugen og særlige krav til periodiske  

 undersøgelser og mærkning.
Stk. 3. En konstruktionsgodkendelse kan benyttes i fem  

 år, med mindre andet fastsættes i godkendelsen.
Den kan  

 tilbagekaldes, hvis det er påkrævet af sikkerhedshensyn.
 § 12. Ombygning eller væsentlig reparation  

 af en beholder skal godkendes efter §§ 10 - 11.
Kapitel 5 Fremstillingskontrol § 13. Beholdere skal, inden de leveres til brug  

 for første gang samt efter ombygning eller reparation af de  

 trykbærende dele, have gennemgået følgende kontrol:
 1)	Beholderne skal være besigtiget indvendigt og udvendigt og  

 underkastet undersøgelser og eventuelle prøvninger, der er  

 nødvendige til kontrol af, at de er udført i overensstemmelse  

 med konstruktionsgodkendelsen og de anvendte fremstillingsregler.
 2)	Beholderne skal være trykprøvet med det fastsatte  

 prøvningstryk, jf. § 4, stk. 3, og bilag 1. Fremgår  

 prøvningstrykket ikke af ADR, fastsættes det i  

 konstruktionsgodkendelsen.
 Stk. 2. Ved kontrollen skal det være dokumenteret, at  

 virksomheden, der har foretaget fremstillingen, ombygningen eller  

 reparationen, opfylder kravene i § 7, stk. 1.
 § 14. Kontrollen skal udføres af en af  

 direktøren for Arbejdstilsynet anerkendt  

 prøvningsinstitution.
 Stk. 2. Direktøren kan anerkende én eller flere  

 prøvningsinstitutioner.
 § 15. Når en beholder findes i  

 overensstemmelse med de godkendte planer og de foreskrevne regler, stempler  

 kontrollanten beholderen med bomærke samt måned og  

 årstal.
 Stk. 2. Hvis beholderen består af flere komponenter,  

 skal deres samhørighed kunne fastslås, og bomærket skal  

 istemples de enkelte komponenter.
 Stk. 3. Hvis beholderens mærkning er foretaget på  

 en mærkeplade, der er nittet eller svejst på beholderen, skal  

 bomærket tillige istemples pladens nagler eller svejsesømme.
Kapitel 6 Armatur og tilbehør § 16. Armatur og tilbehør, herunder  

 rør, fittings og lign. på beholdere skal være velegnet til  

 det pågældende formål og være konstrueret efter  

 normer, standarder eller andre tekniske regler.
 Stk. 2. Dokumentation for konstruktion, fremstilling og  

 afprøvning af armatur og tilbehør skal foreligge i det omfang  

 direktøren for Arbejdstilsynet bestemmer.
 § 17. Armatur skal være mærket,  

 således at følgende entydigt kan fastslås:
1)	fabrikantens navn, 2)	normen, standarden eller de tekniske regler, armaturet er  

 fremstillet og afprøvet efter, og 3)	gevindets art og størrelse, såfremt armaturet er  

 indrettet for iskruning.
 Stk. 2. Sikkerhedsventiler skal tillige være  

 mærket, således at afblæsningskapaciteten kan  

 fastslås.
 § 18. Anvendelse af en type armatur og  

 tilbehør, for hvilke der ikke findes normer, standarder eller andre  

 tekniske regler, skal være godkendt af direktøren for  

 Arbejdstilsynet.
§ 19. Armatur og tilbehør skal være  

 anbragt og sikret imod overlast under beholderens transport, jf.
ADR,  

 randnummer 2213(2).
 § 20. Alle åbninger for tilslutning af  

 rør og slanger skal udstyres med afspærringsventiler ved  

 beholderen.
 § 21. Beholdere skal forsynes med armatur til  

 måling af tryk og væskestand med mindre andet bestemmes af  

 direktøren for Arbejdstilsynet.
 Stk. 2. Beholdere med stærkt kølede og  

 fordråbede gasser skal sikres imod, at det maksimalt tilladelige  

 arbejdstryk kan overskrides.
 Stk. 3. Beholdere, der indeholder acetylen, skal forsynes med  

 en tilbageslagssikring monteret på regulatoren.
 § 22. Beholdere til fordråbede gasser, der  

 er giftige, brændbare eller ætsende, skal, med mindre andet  

 bestemmes af direktøren for Arbejdstilsynet, være forsynet med  

 rørbrudsventil på alle tilslutninger, der har en diameter  

 større end 1,5 mm.
Afsnit III Brug Kapitel 7 Påfyldning § 23. Virksomheder m.v., der foretager  

 påfyldning af beholdere skal råde over den nødvendige  

 teknologi, således at påfyldningen kan ske på forsvarlig  

 måde, og at påfyldte gasser eller blandinger heraf har den  

 forudsatte renhed eller sammensætning.
Virksomheden skal sørge  

 for, at arbejdet ledes og udføres af personale, der er fagligt  

 kvalificeret hertil.
 Stk. 2. Påfyldningen skal foretages efter en procedure,  

 der sikrer, at den højst tilladelige fyldning ikke overskrides, jf.  

 ADR, randnumrene 2219, 2250, 211 251 og 212 251.
Stk. 3. Fyldningspersonalet skal have den fornødne  

 instruktion og øvelse i fyldningsproceduren og de foranstaltninger,  

 der skal træffes i tilfælde af driftsforstyrrelser eller andre  

 ekstraordinære situationer.
Instruktionerne skal foreligge skriftligt,  

 på dansk, let tilgængeligt for betjeningspersonalet.
 Stk. 4. Ved arbejde med påfyldning må kun  

 beskæftiges personer, der er fyldt 18 år.
§ 24. Planer for anlæg til fyldning af  

 flasker og fade, jf. bilag 1, nr. 1, skal forelægges direktøren  

 for Arbejdstilsynet til godkendelse.
Anlægget må ikke tages i  

 brug før godkendelsen er givet.
I forbindelse med godkendelsen  

 tildeles et godkendelsesmærke.
 Stk. 2. Anlæggene skal periodisk kontrolleres efter  

 nærmere bestemmelse i godkendelsen.
 § 25. Ved fyldning af flasker og fade skal disse  

 påføres det tildelte godkendelsesnummer.
Stk. 2. Ved fyldning af andre beholdere omfattet af § 1,  

 stk. 1, nr. 2, skal der for hver beholder der fyldes, ske en notering af 1)	dato for fyldning, 2)	beholderfabrikantens navn samt beholderens fabrikationsår og  

 -nummer, og 3)	den højst tilladelige fyldning samt den faktisk foretagne  

 fyldning.
 Stk. 3. Noteringen skal ske i en protokol.
 Stk. 4. Protokollen skal opbevares i mindst 1 år og skal  

 på forlangende forevises Arbejdstilsynet.
 Stk. 5. Protokollen kan, efter tilladelse fra  

 direktøren for Arbejdstilsynet, erstattes af registre, såfremt  

 disse på lige så betryggende måde registrerer og giver  

 adgang til de i stk. 2 nævnte oplysninger.
 § 26. Den, der første gang påfylder  

 en beholder, skal sikre sig, at den er egnet til den pågældende  

 gas og mærke den som fastsat i § 9.
 Stk. 2. En beholder må kun påfyldes de gasser, som  

 den i følge sin mærkning er beregnet for.
 Stk. 3. En beholder der ønskes anvendt til en anden  

 gas, end den er beregnet for, må kun mærkes med ny gasbetegnelse  

 under medvirken af en af direktøren for Arbejdstilsynet anerkendt  

 prøvningsinstitution.
 § 27. Fyldningsgraden eller fyldningstrykket for  

 sammentrykkede, fordråbede eller under tryk opløste gasser  

 må ikke overskride de i ADR anførte værdier, jf.  

 § 23, stk. 2.
 § 28. Hvis der påfyldes gasser, som er  

 tilbøjelige til kemiske omdannelser eller reaktioner, der kan have  

 indflydelse på beholderens sikkerhed, skal der være truffet de  

 nødvendige foranstaltninger til at forhindre dem.
§ 29. En beholder må kun fyldes, 1)	hvis den er forskriftsmæssig mærket, jf. § 9, 2)	hvis prøvningsfristen ikke er overskredet, jf. § 31, 3)	hvis den er forskriftsmæssig udstyret med armatur, jf. kapitel  

 6, og 4)	hvis den i øvrigt findes i forsvarlig stand, herunder ikke  

 viser tegn på overlast, revner eller anden svækkelse.
 Stk. 2. Efter påfyldning skal beholderens armatur  

 kontrolleres for tæthed.
Kapitel 8 Periodiske undersøgelser § 30. Periodiske undersøgelser skal  

 udføres efter ADR, randnumrene 2217, 2219, 2250, 211 151 - 211 154,  

 212 151 - 212 154, 211 251 - 211 258 og 212 251 - 212 258.
 Stk. 2. Tanke og tankcontainere, der indeholder ikke-farligt  

 gods, er fritaget for tæthedskontrol efter randnumrene 211 252 og 212  

 252.
 § 31. Undersøgelserne skal foretages inden  

 for de tidsintervaller, der er angivet i ADR.
 1)	For flasker og fade gælder følgende randnumre:  

 2217, 2219 og 2250.
 2)	For tanke gælder følgende randnumre:  

 211 151 - 211 154 og 211 251 - 211 258.
 3)	For tankcontainere gælder følgende randnumre:  

 212 151 - 212 154 og 212 251 - 212 258.
 Stk. 2. Flasker, der indeholder åndemiddelluft, skal  

 undersøges hvert 5. år.
 Stk. 3. Første periodiske undersøgelse  

 fastsættes ud fra tidspunktet for fremstillingskontrollen, jf.  

 § 15.
 Stk. 4. Eksisterende beholdere, der er mærket med  

 årstal for næste periodiske undersøgelse, skal  

 undersøges det angivne år, medmindre mærkningen  

 ændres i overensstemmelse med § 9 under overværelse af en  

 repræsentant for et godkendt, prøvnings- og certifikatudstedende  

 organ.
§ 32. Undersøgelserne efter § 30  

 udføres af et af direktøren for Arbejdstilsynet godkendt,  

 prøvnings- og certifikatudstedende organ, jf.
ADR, randnumrene 2215(6)  

 og 2217.
 Stk. 2. Direktøren kan anerkende ét eller flere  

 prøvnings- og certifikatudstedende organer.
Kapitel 9 Opbevaring og brug § 33. Beholdere skal opbevares på forsvarlig  

 måde, således at de er til mindst mulig fare for omgivelserne,  

 ikke udsættes for beskadigelse eller anden overlast og let kan fjernes  

 i tilfælde af brand.
De skal om fornødent være sikret mod  

 uvedkommendes adgang.
For så vidt angår oplag omfattet af anden  

 lovgivning henvises hertil.
 § 34. Under opbevaring må beholdere ikke  

 udsættes for anden opvarmning, end de er beregnet for.
 Stk. 2. Beholdere med fordråbet indhold skal beskyttes  

 mod opvarmning, således at temperaturen i beholderen ikke kan  

 overskride 65º C.
§ 35. Håndtering og anden transport af  

 beholdere skal ske på en måde, så de ikke lider overlast.
I  

 det omfang der i anden lovgivning findes regler for transport af beholdere  

 henvises hertil.
 § 36. Under tømning og anden brug skal en  

 beholder være forsvarligt placeret under hensyn til de omgivende  

 forhold og være sikret mod væltning, rulning og nedstyrtning.
 Stk. 2. Såfremt en beholders placering i et  

 arbejdslokale kan betyde en fare i forbindelse med arbejdsprocesser eller  

 andre forhold i lokalet, kan Arbejdstilsynet forlange, at beholderen placeres  

 uden for arbejdslokalet, eventuelt i det fri på betryggende måde.
 Stk. 3. Hvis der på en virksomhed anvendes større  

 mængder af en gas, således at der anvendes flere beholdere  

 samtidig, kan Arbejdstilsynet forlange, at der oprettes et fordelingssystem  

 med en samlet placering af beholderne.
 Stk. 4. Beholdere, der tilkobles et fordelingssystem med flere  

 aftapningssteder, skal placeres i et særskilt lokale eller i det fri,  

 og opstillingen skal ske efter reglerne i kapitel 8 i Arbejdstilsynets  

 bekendtgørelse nr. 746 af 26. november 1987 om trykbeholdere og  

 rørsystemer under tryk.
§ 37. Tømning og anden brug af beholdere  

 skal ske på forsvarlig måde og i øvrigt i overensstemmelse  

 med den anvisning, leverandøren af det pågældende medium  

 har givet.
Tømningen må ikke fremskyndes med åben ild  

 eller anden opvarmning, der kan forårsage farlig trykstigning, jf.  

 § 34.
 Stk. 2. Ved fyldning og tømning af beholdere efter  

 § 1, stk. 1, nr. 1, skal det sikres, at trykket i beholderen ikke  

 kan overstige det tryk, den ifølge sin mærkning er beregnet  

 for.
 Stk. 3. Det er forbudt at fylde eller omfylde beholdere  

 omfattet af § 1, stk. 1, nr. 2, medmindre §§ 23 - 29 er  

 opfyldt.
Stk. 4. Dog kan bruger fylde og omfylde egne flasker og fade,  

 der er omfattet § 1, stk. 1, nr. 2, og som opfylder kravene i  

 § 26, stk. 1 og 2, § 27 og § 29, hvis indholdet  

 består af sammentrykkede, stabile gasser, f.eks. nitrogen og argon,  

 eller atmosfærisk luft.
Det skal sikres, at trykket i beholderen ikke  

 kan overstige det tryk, den ifølge sin mærkning er beregnet for.
 Stk. 5. Undtagelsen i stk. 4 gælder ikke for  

 stationære kompressorstationer til åndemiddelluft.
 § 38. Brugeren skal sørge for, at de  

 ansatte har modtaget den nødvendige oplæring i brugen.
 Stk. 2. Instruktion i drift, pasning og vedligeholdelse skal i  

 nødvendigt omfang foreligge skriftligt på dansk og let  

 tilgængeligt for de ansatte.
 § 39. Under anvendelsen skal brugeren med passende  

 mellemrum påse, at beholderen med armatur og tilbehør er i  

 forsvarlig stand.
 Stk. 2. Brugeren skal herunder påse, at  

 acetylenbeholdere er udstyret med en tilbageslagssikring monteret på  

 regulatoren.
 § 40. Hvis en beholder eller dens indhold viser  

 tegn på farlige skader, reaktioner eller farlige mangler, skal den  

 straks på forsvarlig måde tages ud af brug og gøres  

 farefri.
 § 41. Enhver sprængning eller andet  

 alvorligt uheld med en beholder skal straks anmeldes til Arbejdstilsynet, og  

 der skal efter dets nærmere bestemmelse foretages en  

 undersøgelse af beholderen.
Afsnit IV Øvrige bestemmelser Kapitel 10 Tilsyn, bemyndigelse og dispensation § 42. Tilsynet med overholdelsen af denne  

 bekendtgørelse føres af Arbejdstilsynet.
Arbejdstilsynet kan  

 hertil benytte bistand af andre sagkyndige.
 § 43. For de undersøgelser Arbejdstilsynet  

 udfører efter denne bekendtgørelse betales gebyr efter regler  

 fastsat af arbejdsministeren.
§ 44. Direktøren for Arbejdstilsynet kan  

 fastsætte eller anerkende metoder til kontrol i henhold til  

 bekendtgørelsen og prøvninger i forbindelse hermed.
Hvis  

 sådanne prøvninger foretages i andre fællesmarkedslande  

 eller EFTA-medlemsstater, der har tiltrådt EØS-aftalen,  

 accepteres disse prøvninger, såfremt de er foretaget af en  

 tilsvarende institution eller virksomhed inden for Det Europæiske  

 Fællesskab eller EØS-medlemsstaterne.
 § 45. Den anerkendte prøvningsinstituion,  

 jf. § 14, og det godkendte, prøvnings- og certifikatudstedende  

 organ, jf. § 32, skal give indberetning til direktøren for  

 Arbejdstilsynet efter retningslinjer, der fastsættes af denne.
§ 46. Direktøren for Arbejdstilsynet kan,  

 jf. § 47, 1)	fastsætte nærmere og supplerende regler om  

 påfyldning og brug af beholdere med særligt farligt indhold, og 2)	fastsætte regler om kontrolbog for særlige  

 beholdertyper.
 § 47. Trykbeholderudvalget, jf. § 82 i  

 Arbejdstilsynets bekendtgørelse nr. 746 af 26. november 1987 om  

 trykbeholdere og rørsystemer under tryk, medvirker ved udarbejdelsen  

 af bestemmelser efter § 46.
 § 48. Direktøren for Arbejdstilsynet kan  

 tillade afvigelser fra bekendtgørelsen, hvor det på grund af en  

 beholders særlige konstruktion, fremstilling, anvendelse eller  

 særlige forhold i øvrigt findes rimeligt og forsvarligt.
Kapitel 11 Klageadgang og straf § 49. Afgørelser efter denne  

 bekendtgørelse kan påklages efter lov om arbejdsmiljø,  

 § 81.
 Stk. 2. Udfaldet af kontrol efter §§ 14 og 32 behandles  

 som afgørelser, truffet af Arbejdstilsynet.
 § 50. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller hæfte den, der:
1)	overtræder §§ 3 - 9, stk. 2, § 10, stk. 1,  

 §§ 12 - 13, §§ 16 - 31, §§ 33 - 36, stk. 2, eller  

 § 36, stk. 4, - § 41, 2)	ikke efterkommer påbud eller forbud, der er meddelt i henhold  

 til bekendtgørelsens bestemmelser, eller 3)	tilsidesætter vilkår for tilladelser, der er meddelt i  

 henhold til bekendtgørelsens bestemmelser.
Stk. 2. For de i stk. 1 anførte  

 overtrædelser kan der pålægges en arbejdsgiver  

 bødeansvar, selv om overtrædelsen ikke kan tilregnes ham som  

 forsætlig eller uagtsom.
For sådant bødeansvar  

 fastsættes ingen forvandlingsstraf.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 12 Ikrafttræden og overgangsbestemmelser § 51. Bekendtgørelsen træder i kraft  

 den 15. februar 1999.
 Stk. 2. Samtidig ophæves bekendtgørelse nr. 626  

 af 10. august 1990 om trykbeholdere der transporteres med indhold, og  

 bekendtgørelse nr. 147 af 7. marts 1995 om ændring af  

 bekendtgørelse om trykbeholdere der transporteres med indhold.
 § 52. Beholdere, der er taget i brug inden  

 bekendtgørelsens ikrafttræden, og som opfylder de hidtil  

 gældende regler, kan ikke kræves ændret efter reglerne i  

 kapitel 2, 3 og 6 eller godkendt og kontrolleret efter reglerne i kapitel 4  

 og 5, medmindre de undergår ombygning eller væsentlig reparation.
 Stk. 2. Ændring af sådanne beholderes  

 mærkning med fyldetryk og prøvningstryk må ikke foretages,  

 medmindre dette sker under overvågning af en af direktøren for  

 Arbejdstilsynet anerkendt prøvningsinstitution og i overensstemmelse  

 med reglerne i denne bekendtgørelse.
 Stk. 3. Periodiske undersøgelser af beholdere skal ske  

 efter reglerne i kapitel 8. For beholdere, der har været underkastet  

 regler om periodiske undersøgelser, kan første periodiske  

 undersøgelse efter bekendtgørelsen ikke fastsættes til et  

 tidligere tidspunkt end efter hidtil gældende bestemmelser.
 § 53. Hvis en beholder ikke tidligere har  

 været underkastet periodiske undersøgelser, skal første  

 besigtigelse foretages senest 1 år efter, at beholderne er blevet  

 omfattet af regler herom.
Arbejdstilsynet, den 25. januar 1999 Jens Andersen /T.
Lindholm Nielsen Bilag 1 Fyldning og prøvningstryk.
 1. Beholdere inddeles i dette bilag og bilag 2 efter størrelse og  

 anvendelsesområde i følgende grupper:
 1.1.
 Flasker: Beholdere, der har et rumindhold, som ikke overstiger 150  

 liter.
 Fade (tromler og små beholdere): Beholdere med et rumindhold,  

 der overstiger 150 liter og ikke er over 1000 liter, f.eks. cylindriske  

 beholdere med rulleringe, beholdere med glideanordninger og beholdere i  

 rammer.
 Fast tank: Beholder, som er sammenbygget med et køretøj  

 (kaldet tankvogn), eller som udgør en del af køretøjets  

 karrosseri.
 Aftagelig tank: Beholder, der har et rumindhold på over 450  

 liter, bortset fra faste tanke og tankcontainere, og som ikke er konstrueret  

 til transport af gods uden omladning, og som normalt kun kan håndteres  

 i tom tilstand.
 Tankcontainer: Beholder, hvis rumindhold er over 450 liter, og som  

 efter sin konstruktion er beregnet til gentagen anvendelse og  

 håndtering i fyldt tilstand samt forsynet med anordninger, der  

 gør den lettere at håndtere.
1.2. I de tilfælde, hvor en beholdertype ikke  

 omfattes af inddelingen i pkt. 1.1. på grund af rumindhold, dimension,  

 særlig udformning eller lignende, fastlægges  

 prøvningstryk, beregningstryk samt perioder mellem  

 undersøgelser af Arbejdstilsynet.
Fastlæggelsen sker ved  

 konstruktionsgodkendelsen under hensyn til det indhold, beholderen er  

 beregnet for.
2. Beholdere som fyldes eller tømmes ved hjælp af en gas  

 med et tryk større end 0,1 bar overtryk (§ 1, stk. 1, nr.  

 1) Prøvningstryk:
 Fastsættes til 1,3 gange det højst tilladelige fyldnings-  

 eller tømningstryk.
 Periodiske undersøgelser:
 Sådanne beholdere med produkttal p x V > 200 skal underkastes  

 periodiske undersøgelser hvert 5. år (p målt i bar  

 overtryk, V målt i liter).
 Håndildslukkere, bortset fra CO2-slukkere, indeholdende  

 brandslukningsmiddel på 2 kg og derover, skal underkastes periodiske  

 undersøgelser hvert 5. år.
 CO2-slukkere skal periodisk undersøges hvert 10.  

 år.
 Dog skal ikke trykladede skum- og vandslukkere besigtiges indvendig 1 gang  

 om året.
Bilag 2 Minimumsgodstykkelse og inspektionsåbninger 1. Minimumsgodstykkelse Minimumsgodstykkelsen kan ikke sættes lavere end tmin  

 anført i pkt. 1.1. og 1.2.
1.1. Flasker og fade den største af:
 tmin = D/250 + 0,7 mm, hvis Ph < 30 bar.
eller tmin = D/250 + 1,0 mm, hvis Ph >= 30 bar.
og tmin = 1,5 mm.
 D er yderdiameteren af den cylindriske del i mm.
 1.2. Tanke, tankcontainere og aftagelige tanke.
 1.2.1. Hvis beholderens svøb og endebunde er udført af  

 ulegeret blødt stål med en mindste trækbrudstyrke på  

 mellem 370 og 440 N/mm2 og en mindste brudforlængelse (L = 5  

 d) på 27 pct.:
tmin = 5 mm, hvis D <= 1.800 mm tmin = 6 mm, hvis D > 1.800 mm.
 Hvis beholderne er beskyttet mod beskadigelse forårsaget af  

 stød fra siden eller væltning, reduceres tmin til 3  

 mm henholdsvis 4 mm.
 Hvis beholderne udelukkende anvendes til transport af ikke-farlige  

 stoffer, og højst tilladelige fyldnings- og tømningstryk ikke  

 overstiger 2,0 bar overtryk, reduceres tmin til 3 mm henholdsvis 4  

 mm.
 1.2.2. Hvis der anvendes andet materiale end forudsat i 1.2.1. ganges de i  

 1.2.1. anførte værdier for tmin med faktoren:
Rmo = 370 N/mm2, Ao = 27 pct., Rm =  

 materialets trækstyrke i N/mm2, A = materialets mindste brudforlængelse (L = 5 d) i pct.
 1.2.2.1. Godstykkelsen i trykbeholderes svøb og endebunde må  

 dog ikke uden særlig tilladelse vælges tyndere end:
Stål Ulegeret og legeret aluminium Indvendigt overtryk 2 mm 3 mm Udvendigt overtryk 3 mm 5 mm 2. Inspektionsåbninger 2.1. Alle beholdere skal være forsynet med mandehuller og/eller  

 inspektionsåbninger anbragt, således at en indvendig besigtigelse  

 af beholderne er mulig.
 2.2. Aftagelige dæksler, korte studse, gevindhuller o.lign. kan  

 benyttes som inspektionsåbninger, hvis deres dimension mindst svarer  

 til de i pkt. 2.4. anførte mindstekrav.
 For flasker kræves kighul kun i tilfælde, hvor indvendig  

 besigtigelse ikke kan foretages gennem gevindhul for  

 afspærringsventilen.
 En oplukkelig endebund eller et aftageligt dæksel kan erstatte  

 samtlige indkigshuller, håndhuller og hovedhuller, hvis deres  

 dimensioner og placering tillader tilstrækkelig indvendig  

 besigtigelse.
 2.3. Mindste antal og arten af åbninger fremgår af  

 følgende skema:
Svøbets diameter D mm Svøbets længde L mm Cylindrisk beholder Besigtigelse-adgangsåbninger Kugle Antal Art Placering Antal Art 500>=D 2000>=L 1 kighul 1 kighul 800>=D>500 2000>=L 1 håndhul i endebund 1 håndhul 4000>=L>2000 2 1 håndhuller i hver endebund eller hovedhul i svøbmidte 6000>=L>4000 3 2 håndhuller i hver endebund samt i svøbmidte eller hovedhuller 1/6-1/3 svøblængde fra hver endebund 1500>=D>800 3000>=L 1 hovedhul i svøbmidte 1 hovedhul 6000>=L>3000 2 1 hovedhuller 1/6-1/3 svøblængde fra hver endebund eller eller mandehul - 1 mandehul L>6000 1 mandehul - D>1500 1 mandehul - 1 mandehul 2.4. Dimensionerne af inspektionsåbninger og mandehuller.
Kighuller Kighuller skal være cirkulære og have en  

 diameter på mindst 30 mm.
Kravehøjden må ikke overstige  

 åbningens diameter.
Håndhuller Håndhuller er åbninger, gennem hvilke man kan  

 føre en hånd og en lampe.
Håndhuller skal være cirkulære og have  

 en diameter på mindst 100 mm.
Kravehøjden må ikke  

 overstige 65 mm.
 Hvis der kun anvendes eet håndhul, skal diameteren  

 være mindst 120 mm.
Hovedhuller Hovedhuller er åbninger, gennem hvilke man samtidig  

 kan indføre hovedet, armen og en lampe.
Hovedhuller skal være  

 cirkulære og have en diameter på mindst 320 mm.
Den korteste del  

 af kravehøjden må ikke overstige 100 mm.
Mandehuller Mandehuller er åbninger, som muliggør adgang  

 for en person uden hjælpeudstyr.
Mandehuller skal være cirkulære og have en  

 diameter på mindst 420 mm.
Den korteste del af kravehøjden  

 må ikke overstige 150 mm.
 1)  Bekendtgørelsen er notificeret efter direktiv 98/34/EF.
