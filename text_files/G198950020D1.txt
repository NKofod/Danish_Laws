Formålet med registeret er at automatisere de dele af den flyve- og dykkemedicinske virksomhed, der omfatter helbredsundersøgelser af personel til flyve- og dykketjeneste, lægetjeneste med henblik på behandling af sygdomme og skader opstået i eller uden for tjenesten af ovennævnte personel, og anvendelse af registrerede oplysninger til sagsbehandling.
Personkreds: Registeret må kun indeholde oplysninger om personel, der er underkastet bestemmelserne vedrørende periodiske og ikke-periodiske helbredsundersøgelser for personel til flyvetjeneste og hermed relaterede områder, jf.
Forsvarskommandobestemmelse for Forsvarets Flyvemedicinske virksomhed, samt personel der er underkastet bestemmelserne vedrørende helbredsundersøgelser af personel til undervandsbåds- og dykkertjeneste, jf.
Forsvarskommandobestemmelse for Søværnets Dykkemedicinske virksomhed.
 Ikrafttrædelsesdato: 01/02/1989.
