Bekendtgørelse om ændring af bekendtgørelse om patientrådgivere § 1 I bekendtgørelse nr. 1341 af 2. december 2010 om patientrådgivere foretages følgende ændringer:
 1. I indledningen ændres »jf. lovbekendtgørelse nr. 1111 af 1. november 2006« til: »jf. lovbekendtgørelse nr. 1729 af 2. december 2010«.
 2. I § 3, stk. 1, indsættes efter »anvendelse af fysisk magt,«: »indgivelse af et beroligende middel med magt,«.
 3. I § 4, stk. 2, indsættes efter »tvangsindgreb«: », bortset fra ved tvangsbehandling,«.
 4. I § 4 indsættes som stk. 3:
»Stk. 3. Ved tvangsbehandling efter § 12, i lov om anvendelse af tvang i psykiatrien, sker beskikkelsen, inden der træffes endelig beslutning om tvangsbehandling, med henblik på at patienten så vidt muligt får lejlighed til at drøfte indgrebet med patientrådgiveren i betænkningstiden.« 5. I § 13, stk. 1, ændres »af lægelige grunde« til: »i henhold til sundhedslovens § 37, stk. 3,«.
§ 2 Bekendtgørelsen træder i kraft den 18. september 2015.
