 I medfør af § 15G, stk. 4, i ligningsloven, jfr. lovbekendtgørelse nr. 405  

 af 2. september 1985, som senest ændret ved lov nr. 534 af 13. december 1985  

 fastsættes følgende:
§ 1.  Har den skattepligtige kun ejet ejendommen i en  

 del af indkomståret, skal der ved opgørelsen af nedsættelse efter § 15G, stk.  

 3, regnes med den lejeværdi, der skulle beregnes, hvis den skattepligtige  

 havde ejet ejendommen i hele indkomståret.
På tilsvarende måde forholdes,  

 hvis den skattepligtiges ejendom ikke har tjent ham som bolig i hele  

 indkomståret.
Det er en forudsætning, at den skattepligtige har ejet  

 ejendommen og haft den som bolig i det forudgående indkomstår eller en del af  

 dette.
Stk. 2.  Har den skattepligtige kun ejet ejendommen i en  

 del af det forudgående indkomstår, skal der ved opgørelsen af nedsættelse af  

 lejeværdien for indkomståret efter § 15G, stk. 3, regnes med den lejeværdi,  

 der skulle beregnes for det forudgående indkomstår, hvis den skattepligtige  

 havde ejet ejendommen i hele dette indkomstår.
På tilsvarende måde forholdes,  

 hvis den skattepligtiges ejendom ikke har tjent ham som bolig i hele det  

 forudgående indkomstår.
 Stk. 3.  Er ejendommen enten i indkomståret eller i det  

 forudgående indkomstår overtaget til hensidden i uskiftet bo eller ved skifte  

 af et dødsbo udlagt til den efterlevende ægtefælle, anvendes stk. 1 og stk. 2  

 ved beregningen af en eventuel nedsættelse, hvis afdøde ville have været  

 omfattet af stk. 1 og stk. 2.
 § 2.  Er der i indkomståret foretaget forbedringer  

 m.v. som nævnt i § 15B, stk. 3, skal der ved opgørelsen af nedsættelse efter  

 § 15G, stk. 3, regnes med lejeværdien for indkomståret uden hensyntagen til  

 de i § 15B, stk. 3, omhandlede forbedringer m.v., som er foretaget i  

 indkomståret.
 Stk. 2.  Er lejeværdiens beregningsgrundlag for det  

 forudgående indkomstår opgjort efter § 15B, stk. 3, skal opgørelsen af  

 nedsættelse efter § 15G, stk. 3, for indkomståret ske på grundlag af den  

 faktisk beregnede lejeværdi efter forbedringen for det forudgående  

 indkomstår.
 § 3.  Er lejeværdiens beregningsgrundlag for det  

 forudgående indkomstår opgjort efter § 15C, skal der ved opgørelsen af  

 nedsættelse af lejeværdien for indkomståret efter § 15G, stk. 3, regnes med  

 den faktisk beregnede lejeværdi for det forudgående indkomstår.
 § 4.  Hvis der ved beregningen af lejeværdien for  

 indkomståret er sket forholdsmæssig nedsættelse eller forhøjelse efter § 15H,  

 skal der ved opgørelsen af nedsættelse af lejeværdien for indkomståret efter  

 § 15G, stk. 3, regnes med den lejeværdi, som ville være fremkommet, hvis  

 ejendommen havde tjent ejeren til bolig i samme omfang som forudsat ved  

 vurderingen.
 Stk. 2.  Er der ved beregningen af lejeværdien for det  

 forudgående indkomstår sket forholdsmæssig nedsættelse eller forhøjelse efter  

 § 15H, skal der ved opgørelsen af nedsættelse af lejeværdien for indkomståret  

 efter § 15G, stk. 3, regnes med den lejeværdi for det forudgående indkomstår,  

 som ville være fremkommet, hvis ejendommen i hele det forudgående indkomstår  

 havde tjent ejeren til bolig i samme omfang som i indkomståret.
 § 5.  Statsskattedirektoratet kan fastsætte nærmere  

 regler for beregningen i de i §§ 1-4 nævnte tilfælde.
 § 6.  Bekendtgørelsen har virkning fra og med  

 indkomståret 1985.
