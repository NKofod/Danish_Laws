Skriftlig fremsættelse (4. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 virksomhedsskatteloven og personskatteloven. (Aktiekøb i forbindelse  

 med virksomhedsovertagelse).
(Lovforslag nr.
L 32).
 Formålet er at sidestille køb af et selskab  

 med køb af en personligt ejet virksomhed med hensyn til  

 skatteværdien af renteudgifter i forbindelse med købet af aktier  

 i selskabet.
Lovforslaget går ud på, at en skattepligtig  

 på skematisk vis kan opnå fuld skatteværdi af fradrag for  

 renteudgifter ved køb af aktier.
Det sker ved, at der beregnes et  

 kapitalafkast af de aktier eller anparter, der erhverves, som fragår i  

 den personlige indkomst og lægges til kapitalindkomsten.
 For at begrænse ordningen til egentlige  

 virksomhedsoverdragelser, er der fastsat en række krav, som skal  

 være opfyldt, for at den skattepligtige kan anvende ordningen.
Det er et krav, at køberens aktie- eller  

 anpartsbesiddelse i det pågældende selskab stort set svarer til  

 en hovedaktionærs.
Det vil sige, at køberen efter erhvervelsen  

 skal eje mindst 25 pct. af aktie- eller anpartskapitalen i selskabet eller  

 råde over mere end 50 pct. af stemmeværdien.
Ordningen kan ikke anvendes på aktier i et selskab, hvis  

 aktiviteter er passiv pengeanbringelse.
Et tredje krav er, at der  

 minimum skal erhverves aktier eller anparter for 500.000 kr.
Endelig kan  

 ordningen  højst løbe i 10 år fra købet af  

 aktierne eller anparterne.
Hermed begrænses ordningen til egentlige  

 virksomhedsoverdragelser.
 Den foreslåede ordning er ikke en generel ordning  

 til optagelse af lån til køb af aktier eller anparter med fuld  

 skatteværdi af renteudgifterne.
 De provenumæssige og erhvervsøkonomiske  

 konsekvenser af forslaget er omtalt i lovforslaget om nedsættelse af  

 skattesatsen for selskaber samt virksomhedsskatteprocenten, der  

 fremsættes samtidig hermed.
 Forslaget vil medføre en  

 vis meradministration, men det er frivilligt at anvende ordningen.  

 Lovforslaget har ingen miljømæssige konsekvenser og  

 skønnes ikke at indeholde EU-retlige aspekter.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
