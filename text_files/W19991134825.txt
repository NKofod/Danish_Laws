 Da patienten ikke havde opnået et tilfredsstillende resultat ved den  

 foretagne operation, fik hun i september 1998 foretaget endnu en operation  

 på sygehus 2. Ved denne operation skete der flytning af en sene fra  

 venstre tommelfingers strækkeside til en ny tilhæftning på  

 tommelfingeren (opponensplastik). Efter denne operation fik patienten  

 væsentligt nedsat bevægelighed i pegefingeren.
 Der blev bl.a. klaget over, at patienten  ikke forud for operationen i  

 september 1998 blev informeret om, at der bestod en risiko for nedsat  

 bevægelighed i pegefingeren.
Manglende information om risiko forud for  

 operation i hånden Patientklagenævnet fandt, at den opererende  

 overlæge på sygehus 2 havde overtrådt lægeloven, idet  

 han ikke forud for operationen havde informeret om risiko for nedsat  

 bevægelighed i pegefingeren.
 Patientklagenævnet lagde vægt på, at det  

 ikke af journalen og sagens øvrige oplysninger fremgik, at  

 overlægen havde informeret om risici ved operationen.  

 Patientklagenævnet lagde derfor til grund, at overlægen ikke  

 havde givet denne information.
