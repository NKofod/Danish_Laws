Bekendtgørelse om opsplitning af veterinære  

 lægemiddelpakninger I medfør af § 38, stk. 1, § 43 og  

 § 72, stk. 2, i lov om apoteksvirksomhed, jf. lovbekendtgørelse nr.  

 657 af 28. juli 1995, som ændret ved lov nr. 1228 af 27. december 1996, og  

 § 6, stk. 2, § 8, stk. 2, og § 44, stk. 2, i  

 lov  

 om lægemidler, jf. lovbekendtgørelse nr. 656 af 28. juli 1995, som ændret ved  

 lov nr. 1228 af 27. december 1996, fastsættes:
§ 1.  

  

 Apoteker, herunder Den kgl.
Veterinær- og Landbohøjskoles Apotek, Statens  

 Veterinære Serumlaboratorium og Statens Veterinære Institut for  

 Virusforskning,  

 må bryde den ydre pakning til en veterinær farmaceutisk specialitet med  

 henblik  

 på at opsplitte den i flere mindre pakninger (inderpakninger), hvis  

 inderpakningerne er forsynet med et særskilt varenummer og yder lægemidlet  

 tilstrækkelig beskyttelse mod ydre påvirkninger.
 § 2.  

  

 Inderpakningen  

 skal ved udlevering fra apoteket være påført de samme oplysninger som den  

 oprindelige ydre emballage, jf. bekendtgørelse om mærkning af og  

 indlægssedler  

 til lægemidler, dog ikke yderpakningens varenummer.
Stk. 2.  

  

 Hvis det  

 ikke er muligt at påføre samtlige oplysninger på inderpakningen, skal  

 oplysningerne vedlægges på en separat seddel.
Det gælder dog ikke, hvis  

 oplysningerne findes i en indlægsseddel, der vedlægges inderpakningen, jf.  

 § 3.
 § 3.  

  

 Inderpakningen til et lægemiddel, der er forsynet med en indlægsseddel, skal  

 ved udlevering fra apoteket være forsynet med en kopi af indlægsseddelen.
§ 4.  

  

 Opsplitning af veterinære lægemiddelpakninger skal foretages forsvarligt og  

 omhyggeligt.
Det skal sikres, at inderpakningerne ikke beskadiges i  

 forbindelse  

 med opsplitningen.
 § 5.  

  

 Lægemiddelstyrelsen kan dispensere fra bestemmelserne i denne bekendtgørelse,  

 hvis ganske særlige grunde taler for det.
 § 6.  

  

 Med  

 bøde straffes den, der overtræder §§ 2-4.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens 5. kapitel.
 § 7.  

  

 Bekendtgørelsen træder i kraft den 1. januar 2001.
 Stk. 2.  

  

 Bekendtgørelse nr. 285 af 22. april 1996 om opsplitning af veterinære  

 lægemiddelpakninger ophæves.
