 Efter at Rigsdagen den 18. December 1947 havde meddelt sit Samtykke til  

 Danmarks Ratifikation af den internationale Sundhedskonvention, af 1944  

 angaaende Ændringer i den internationale Sundhedskonvention af 21. Juni 1926,  

 har hans Majestæt Kongen ved Resolution af 10. Marts 1948 ratificeret nævnte  

 Konvention tilligemed Protokol af 23. April 1946 til Forlængelse af den  

 internationale Sundhedskonvention af 1944.
Sundhedskonventionens og Protokollens Tekst (* 1) er saalydende:  

 Oversættelse Den internationale Sundhedskonvention af 1944, indeholdende Ændringer i den internationale Sundhedskonvention af 21. Juni  

 1926.
 Da Signatarmagterne i Betragtning af, at Det internationale  

 Sundhedskontor, der oprettedes ved den i Rom den 9. December 1907  

 undertegnede Overenskomst, for Tiden er ude af Stand til virkningsfuldt at  

 gennemføre de Opgaver og Funktioner, der paalagdes det ved Tillægget til  

 nævnte Overenskomst, den internationale Sundhedskonvention af 1926, den  

 internationale Sundhedskonvention af 1926, den internationale  

 Sundhedskommission for Luftfarten af 1933 og andre Konventioner og  

 Overenskomster vedrørende den offentlige Sundhed.
har overdraget den Opgave at løse dette midlertidige Problem ved  

 Tilvejebringelse af Nødoverenskomster og Foranstaltninger til Indberetning af  

 epidemiske Sygdomme samt Ensartethed i Karantænereglerne til United Nations  

 Relief and Rehabilitation Administration (i det følgende kaldet UNRRA) i  

 Overensstemmelse med Beslutning Nr. 8 (2), der vedtoges af UNRRA's Raad i  

 første Samling, uden at dette dog skal præjudicere Det internationale  

 Sundhedskontors Stilling, idet man haaber, at dette Kontor efter Udløbet af  

 denne Konvention vil kunne genoptage sine ovennævnte Opgaver og Funktioner,  

 og har modtaget UNRRA's Indstillinger i denne Forbindelse, er de blevet enige om, at for saa vidt angaar de amerikanske Republikker,  

 skal Det panamerikanske Sundhedskontor vedblivende virke som almindelig,  

 co-ordinerende Sundhedscentral og indsamle og fordele Oplysninger af  

 sundhedsmæssig Art blandt de nævnte Republikker, som nærmere angivet i den  

 panamerikanske Sundhedsskole og hidtil anerkendt af Det internationale  

 Sundhedskontor.
Da Signatarmagterne yderligere ønsker indbyrdes at ændre Bestemmelserne i  

 den internationale Sundhedskonvention undertegnet i Paris den 21. Juni 1926  

 (* 2), saaledes som denne er ændret ved den i 1938 i Paris undertegnede  

 Sundhedskonvention, for saa vidt Bestemmelserne i Konventionen af 1938 maatte  

 være i Kraft mellem de respektive Regeringer, saaledes at disse Bestemmelser  

 bringes i Overensstemmelse med de nutidige Tilstande, som kræver særlige  

 Forholdsregler til Forhindring af, at Epidemier og smitsomme Sygdomme spredes  

 over Landegrænserne eller ad Søvejen, har de besluttet at oprette en Konvention til dette Formaal og er blevet  

 enige om, at medens 1926-Konventionens autentiske Tekst er paa Fransk, skal  

 nærværende Konvention affattes baade paa Engelsk og Fransk, saaledes at begge  

 Tekster skal have samme Gyldighed, og har følgelig udnævnt undertegnede  

 Befuldmægtigede, der efter at have deponeret deres Fuldmagter, som befandtes  

 at være i god og tilbørlig Form, er blevet enige om, at 1926-Konventionen  

 skal ændres som følger:
 Artikel I.
 Alle Henvisninger i 1926-Konventionen til Det internationale  

 Sundhedskontor skal betragtes som Henvisninger til UNRRA.
 Artikel II.
 Andet Punktum i de indledende Bestemmelser (2) udgaar og erstattes  

 af følgende:
Ved »Eftersyn« forstaas, at de paagældende Personer ikke  

 isoleres, men har Tilladelse til frit Samkvem, dog at der gives  

 Sundhedsmyndighederne paa det Sted eller de Steder, hvortil saadanne Personer  

 rejser, Meddelelse om deres Komme.
De kan paa Ankomststederne underkastes  

 Lægeundersøgelse og saadanne Undersøgelser, som maatte være nødvendige for at  

 konstatere deres Helbredstilstand, og indenfor ethvert Omraade, hvor den  

 paagældende Signatarmagt maatte skønne det fornødent, kan Eftersyn indbefatte  

 Tilmeldingspligt for de Paagældende ved Ankomst og senere med saadanne  

 Mellemrum, som maatte foreskrives, saalænge Eftersynet varer, til  

 Syndhedsmyndighederne i den By eller det Distrikt eller paa saadanne Personer  

 rejser.
 Artikel III.
 Følgende Definitioner indføjes i de indledende Bestemmelser:
 Artikel IV.
 I Artikel I tilføjes følgende:
Enhver af de kontraherende Parter skal - foruden om de i denne Artikel  

 udtrykkeligt nævnte Sygdomme, nemlig Pest, Kolera, Gul Feber, Plettyfus og  

 Kopper - give UNRRA Meddelelse om Udbrud af saadanne andre smitsomme  

 Sygdomme, som efter vedkommende Parts eller UNRRA's Skøn maatte udgøre en  

 Trusel for andre Lande ved Udbredelse eller mulig Udbredelse over  

 Landegrænserne, og skal endvidere regelmæssigt holde UNRRA underrettet om  

 Sygdommens Forløb og de Forholdsregler, der er truffet for at forhindre dens  

 Udbredelse.
Bestemmelserne i 1926-Konventionen, saaledes som de er ændret  

 eller udbygget ved nærværende Konvention, skal - medmindre de klart maatte  

 være uanvendelige - finde Anvendelse paa ovennævnte andre smitsomme Sygdomme.
 Artikel V.
 I Artikel 3 udgaar Ordet »Paris« i andet Punktum og  

 erstattes med Ordene »London eller Washington«.
 I Artikel 3 tilføjes følgende:
 For at lette den omgaaende og samvittighedsfulde Opfyldelse af de  

 foregaaende Bestemmelser skal de kontraherende Parter sikre Forret for alle  

 Meddelelser, som maatte gøre det muligt for UNRRA at foretage en hurtig  

 Vurdering af Situationen med Hensyn til en Sygdoms Udbrud og at give  

 Oplysning til Regeringerne, saaledes at disse kan træffe passende  

 Foranstaltninger til at forhindre, at Sygdommen udbredes over deres Grænser.
 Artikel VI.
 Efter Artikel 5 indføjes følgende:
Artikel 5 A.
Foruden Gennemførelse af det i Afdeling I, Kapitel I  

 i 1926-Konventionen, som forbliver i Kraft, foreskrevne Meddelelses- og  

 Efterretningssystem skal de kontraherende Parter omgaaende sende UNRRA de  

 Meddelelser og andre Oplysninger, som foreskrives i Afdeling I af  

 Konventionen.
 Artikel 5 B (1). Foruden den i det foregaaende krævede formelle  

 Meddelelse skal de kontraherende Parter saa vidt muligt sende UNRRA's  

 Sundhedsorganisation Meddelelse med regelmæssige Mellemrum om de i deres  

 Lande indberettede smitsomme Sygdomme.
 Artikel VII.
 I Artikel 13 tilføjes følgende:
I et Land, hvor der forefindes en smitsom Sygdom, om hvilken der skal  

 gives behørig Underretning i Henhold til nogen i Kraft værende Sundheds-  

 eller Karantænekonvention, kan Sundhedsmyndighederne forbyde, at Personer,  

 der lider af den paagældende Sygdom, eller Personer, der staar i et saadant  

 Forhold til den syge, at der er Mulighed for, at de kan overføre Smitten,  

 gaar ombord i Skibe i udenrigs Fart, medmindre Havnelægen i Afsejlingshavnen  

 har sikret sig, at der ombord kan træffes Foranstaltninger til at forhindre,  

 at andre ombordværende smittes.
Havnelægen i afsejlingshavnen elle anden  

 Embedsmand under Sundhedsvæsenet kan, dersom han har Grund til at formode, at  

 Klæder, Sengetøj eller andre personlige Effekter, som tilhører eller er  

 beregnet til Brug for Personer, der gaar ombord, er smittefarlige, undersøge  

 saadanne Klæder, Sengetøj eller andre personlige Effekter og forlange, at de  

 desinficeres før Ombordtagningen.
 De i denne Artikel nævnte Forholdsregler skal træffes saa længe som muligt  

 før Skibet efter Planen skal afsejle, for at man ikke utilbørligt skal  

 forsinke Skibets Afgang.
 Denne Artikels Bestemmelser anfægter ikke Skibsførerens Ret til at nægte  

 at tage syge Personer ombord.
 Artikel VIII.
 I Artikel 15 indføjes følgende mellem tredie og fjerde Punktum:
 Dersom der ved Skibs Ankomst til eller Anløb af en Havn findes en smitsom  

 Sygdom ombord, som behørigt konstateres af Havnelægen, og det ikke drejer sig  

 om Pest, Kolera, Gul Feber, Plettyfus eller Kopper, skal der træffes de  

 Foranstaltninger, der er sædvanlige i det Land, hvori den paagældende Havn er  

 beliggende, jævnfør dog Bestemmelserne i 1926-Konventionens Artikel 54.
Under Gennemførelsen af Foranstaltninger til Kontrol med, at Smitte ikke  

 spredes over Grænserne, i Særdeleshed naar det drejer sig om Flytning af  

 Flygtninge, der forsendes med Skibe i udenrigs Fart, vil de kontraherende  

 Parter ikke forsinke noget Skib paa noget som helst Punkt af dets Rejse  

 længere end nødvendigt for Lægeundersøgelse af Besætning og Passagerer,  

 eventuel Ilandtagning af Personer, der lider af smitsomme Sygdomme, og deres  

 Sengetøj og personlige Effekter, samt Desinfektion af deres  

 underbringelsessted ombord.
Skibet skal ikke benyttes til Internering af syge  

 eller deres paarørende, medmindre en saadan Internering kan gennemføres, uden  

 at Skibet derved forsinkes og uden utilbørlige Indgreb i dets Sejlads.
 Artikel IX.
 Fodnoten til Artikel 25 udgaar og erstattes af følgende:
I alle Tilfælde, hvor denne Konvention træffer Bestemmelse om Eftersyn,  

 kan Eftersyn ikke erstattes med Observation undtagen Personer, der er under Observation eller Eftersyn, skal underkaste sig  

 enhver Undersøgelse, som de kompetente Sundhedsmyndigheder maatte skønne  

 fornødne.
 Artikel X.
 I Artikel 35 (a), 36 (4) og 47 udgaar Ordene »200 Meter«  

 og erstattes af »400 Meter«.
 Artikel XI.
 I Artikel 40 tilføjes følgende:
Med henblik paa som et væsentligt Skridt til Kontrol med Udbredelsen af  

 Gul Feber at udrydde Stegomyia (Aedes aegypti) skal de kontraherende  

 Parter paa Grundlag af deres Kendskab til og Erfaring i Kontrollen med  

 Overføringen af Gul Feber, rense følgende Omraader for Stegomuia (Aedes  

 aegypti) og holde dem smittefri: (a) Havne og deres Omgivelser i  

 endemiske Omraader, og (b) Havne, som ikke er beliggende i endemiske  

 Omraader, men som er udsat for, at Sygdommen indføres.
De skal endvidere gøre  

 deres yderste for at sørge for, at Personer, der anvendes ved Skibenes  

 Ekspedition i Havne i endemiske Omraader og i Havne, der særligt er udsat for  

 Smittefare, vakcineres mod Gul Feber.
De kontraherende Parter er enige om, at enhver Person der i  

 Overensstemmelse med Bestemmelserne i foregaaende Punktum er blevet  

 vakcineret mod Gul Feber, skal forsynes med en Attest om Vakcinationen,  

 udstedt og underskrevet af den vakcinerende Læge, og bære denne Attest paa  

 sig.
Attesten udstedes i Overensstemmelse med den internationale Blanket til  

 Attest for Vakcination mod Gul Feber, som er vedhæftet denne Konvention.
 Personer, som er i Besiddelse af en gyldig Attest for, at de er vakcineret  

 mod Gul Feber, skal ikke underkastes Karantænerestriktioner for Kontrol med  

 Gul Feber.
 I stedet for en gyldig Attest for Vakcination mod Gul Feber kan en Attest  

 for, at Indehaveren er kommet sig efter et Angreb af Gul Feber, og at hans  

 Blod indeholder Stoffer, der gør ham immun overfor Gul Feber, paavist ved en  

 Prøve foretaget af en af det paagældende Lands Regering anerkendt  

 Institution, som regelmæssigt udfører biologiske Prøver for Gul Feber,  

 akcepteres.
 Artikel XII.
 I Artikel 41 (4) og (5) indføjes Ordene »desinficeres og«  

 foran Ordene »renses for Utøj«.
 I Artikel 41 tilføjes følgende:
 De kontraherende Parter vil bestræbe sig paa at sørge for, at Skibe i Fart  

 paa Omraader, hvor der findes Plettyfus, medfører tilstrækkelige Mængder af  

 virksomt Insektpulver til Beskyttelse af Besætning og Passagerer, og vil tage  

 under velvillig Overvejelse at lade alle Personer ombord, som er udsat for  

 Smittefare, vakcinere mod Plettyfus.
 Artikel XIII.
 Artikel 42 (3) udgaar og erstattes af følgende:
 I Artikel 42 indsættes følgende som næstsidste Punktum:
 Ordene »nylig stedfunden Vakcination«, som anvendt i denne  

 Artikel, betyder, at der foreligger Beviser for en vellykket Vakcination ikke  

 mere end tre Aar og ikke mindre end 14 Dage før den paagældende Dato, eller  

 Bevis for Immunitet.
 I Artikel 42 tilføjes:
 »Vakcination af saadanne Personer kan udføres«.
 Artikel XIV.
I Artikel 43 efter Ordet »Besætninger« tilføjes Ordene  

 »og Passagererne«.
 Artikel XV.
 Artikel 49 udgaar og erstattes af følgende:
De kontraherende Parter er enige om, at Sundhedspas og konsulære Visa  

 afskaffes, saa snart Krigsforholdene tillader Oprettelsen af effektive  

 epidemiologiske Forbindelser.
Skibsføreren paa ethvert Skib i udenrigs Fart  

 skal, naar Skibet nærmer sig den første Havn i et Omraade, konstatere  

 Helbredstilstanden hos alle ombordværende og udfærdige og underskrive en  

 Sundhedserklæring, som, dersom der findes en Læge ombord, kontrasigneres af  

 denne, til Aflevering til vedkommende Myndighed.
 Artikel XVI.
 I Artikel 57 tilføjes følgende:
 De kontraherende Parter vil saa vidt muligt indføre den internationale  

 Blanket til Sundhedserklæring og de internationale Blanketter til Attester  

 for Vakcinering mod Kolera, Plettyfus og Kopper, som er vedhæftet nærværende  

 Konvention (* 3).
 I denne Konvention regnes Inkubationstiden til 6 Dage for Pest, 5 Dage for  

 Kolera, 6 Dage for Gul Feber, 12 Dage for Plettyfus og 14 Dage for Kopper.
 Artikel XVII.
 Artikel 58 udgaar og erstattes af følgende:
Observation kan, dersom det anses for nødvendigt, gennemtvinges ved  

 Landgrænser.
Personer kan henvises til de for Grænsetrafikken fastsatte  

 Steder, hvor der skal oprettes Sundhedsstationer udrustet i  

 Overensstemmelsene i Artikel 22 i 1926-Konventionen.
Disse Steder og de  

 trufne Forholdsregler skal straks meddeles til de interesserede Lande og til  

 UNRRA.
Personer, der har været i Berøring med en Person, som lider af en af  

 de i 1926-Konventionens Artikel 1 nævnte Sygdomme, samt deres Sengetøj og  

 Effekter, kan gøres til Genstand for passende sundhedsmæssige  

 Foranstaltninger.
Naar det drejer sig om Personer, der lider af en smitsom  

 Sygdom, som ikke er nævnt i Artikel 1 anvendes de Forholdsregler, der er  

 gældende i Ankomstlandet.
 Artikel XVIII.
 Artikel 63 udgaar og erstattes af følgende:
 Jernbanevogne til Post eller Bagage og Godsvogn maa ikke forsinkes ved  

 Grænsen i længere Tid end nødvendigt for at træffe de fornødne  

 Foranstaltninger til at forebygge, at Smitte indføres i Landet.
 Artikel XIX.
 I Artikel 65 tilføjes følgende:
 Ved Udfærdigelse af Regulativer i Henhold til denne Artikel vil de  

 kontraherende Parter raadføre sig med UNRRA og vil give UNRRA Meddelelse om  

 udstedte Regulativer og Datoer for deres Ikrafttræden.
 Artikel XX.
 I Artikel 66 tilføjes følgende:
 Naar Artiklerne 58 til 66 (inklusive) i 1926-Konventionen, som ændret ved  

 nærværende Konvention, finder Anvendelse paa nogen Person, som henhører under  

 Kategorien »Flygtninge«, skal de kontraherende Parter være  

 berettiget til at foretage de Ændringer, der maatte kræves i Medfør af  

 eventuelle særlige internationale Aftaler i Henhold til Planer, som  

 organiseres af Regeringerne og af UNRRA, med Hensyn til saadanne Personer.
----------------- De kontraherende Parter er endvidere blevet enige om følgende:
 Artikel XXI.
 Denne Konvention skal træde i Kraft, saa snart den er underskrevet eller  

 tiltraadt paa ti eller flere Regeringers Vegne.
 Artikel XXII.
 Denne Konvention er et Tillæg til og en integrerende Part af  

 1926-Konventionen, der - som ændret ved denne Konvention - forbliver i Kraft  

 mellem de kontraherende Parter, og i ethvert Tilfælde, hvor nogen Bestemmelse  

 i 1926-Konventionen indeholder en Henvisning til en anden Bestemmelse, skal  

 denne Henvisning regnes at være en Henvisning til denne Bestemmelse, saaledes  

 som den maatte være ændret ved nogen Ændringsbestemmelse i denne Konvention.
 Artikel XXIII:
Efter 15. Januar 1945 skal denne Konvention kunne tiltrædes af enhver  

 Regering, som ikke er Medunderskriver.
Tiltrædelsen anmeldes skriftligt til  

 De forenede Staters Regering.
 Tiltrædelser, som anmeldes efter Konventionens Ikrafttræden, træder i  

 Kraft for hver enkelt Regerings Vedkommende paa Datoen for Anmeldelsen af  

 Tiltrædelsen.
 Artikel XXIV.
Enhver kontraherende Part kan enten samtidig med sin Underskrift eller sin  

 Tiltrædelse erklære, at dens Tilslutning til nærværende Konvention ikke  

 omfatter helt eller delvis dens Kolonier, oversøiske Besiddelser,  

 Protektorater eller Territorier, over hvilke den udøver Mandat.
Nærværende  

 Konvention kan paa et hvilket som helst senere Tidspunkt blive bragt til  

 Anvendelse paa saadanne Territorier efter skriftlig Anmeldelse til De  

 forenede Staters Regering, og Konventionen skal da finde Anvendelse paa  

 vedkommende Territorium fra den Dato, paa hvilken De forenede Staters  

 Regering modtog Anmeldelsen.
 Artikel XXV.
 De forenede Staters Regering skal skriftlig meddele alle de Regeringer,  

 der var Deltagere i 1926-Konventionen, og alle Regeringer, der er Deltagere i  

 nærværende Konvention, enhver Underskrivning eller Tiltrædelse af  

 Konventionen samt enhver Anmeldelse af Territorier, paa hvilke nærværende  

 Konvention skal finde Anvendelse.
 Artikel XXVI.
Nærværende Konvention skal have Gyldighed overfor hver af de Kontraherende  

 Parter indtil Konventionens Gyldighed ophører paa den af disse Datoer, der maatte  

 indtræffe først.
 Artikel XXVII.
 Originalen til denne Konvention deponeres i De forenede Staters Rigsarkiv  

 og vil være fremlagt til Underskrift fra 15. December 1944 til 15. Januar  

 1945. De forenede Staters Rigsarkiv skal sende bekræftede Genparter af  

 Konventionen til hver af de Stater, paa hvis Vegne Konventionen underskrives  

 eller tiltrædes, og til hver af de Stater, der var Deltagere i  

 1926-Konventionen.
Til Bekræftelse har nedennævnte Befuldmægtigede efter at have deponeret  

 deres Fuldmagter, som befandtes at være i god og tilbørlig Form, undertegnet  

 denne Konvention, som er udfærdiget paa Engelsk og Fransk, saaledes at begge  

 Tekster skal have samme Gyldighed, paa de Datoer, der er anført ud for deres  

 Underskrifter. ------------------- LISTE OVER VEDFØJEDE BLANKETTER 1. Sundhedserklæring for Skibsfarten.
 2. International Koleravakcinationsattest.
 3. International Attest for Vakcination mod Gul Feber.
 4. International Attest for Immunitet overfor Gul  

 Feber.
 5. International Attest for Vakcination mod Plettyfus.
 6. International Attest for Vakcination mod Kopper.
 International Sundhedskonvention 1944.
SUNDHEDSERKLÆRING FOR SKIBSFARTEN (International Blanket).
(Afgives af Føreren af Skib, der ankommer fra udenrigs Havn) ------------------------ Fodnote:
 Denne attest er kun gyldig:
---------------- International Sundhedskonvention 1944.
INTERNATIONAL ATTEST FOR IMMUNITET OVERFOR GUL FEBER Det attesteres herved, at ...........................................
(Alder ............, Køn .............), hvis Underskrift findes nedenfor,  

 er immun overfor Gul Feber som Resultat af et Angreb af Sygdommen.
Denne  

 immunitet er blevet paavist ved Musebeskyttelsesprøven.
 Dato for Blodprøve: ........................ Sted: ..................
 Prøve foretaget af: .................................................
 Laboratoriets Adresse: ..............................................
 Dato for Prøven: ....................................................
 Resultat af Prøven: .................................................
 Laboratorielederens Underskrift: ....................................
--------------------- Laboratoriets officielle Stempel.
--------------------- Fodnote:
 Denne Attest er kun gyldig:
 International Sundhedskonvention 1944.
INTERNATIONAL ATTEST FOR VAKCINATION MOD PLETTYFUS Det attesteres herved, at ..........................
(Alder ........., Køn ..........), hvis Underskrift findes nedenfor, paa de i det følgende angivne Datoer blev vakcineret mod Plettyfus:
Vigtigt: Naar det drejer sig om en Førstevakcination, maa der  

 gives den Vakcinerede Besked om at henvende sig til en Læge mellem 8. og 14.  

 Dag efter Vakcinationen, saaledes at dennes Resultat kan blive angivet paa  

 Attesten.
I tilfælde af Genvakcination bør den Vakcinerede melde sig inden 48  

 Timer, for at en eventuel Immunitetsreaktion kan blive konstateret.
--------------------------------------------------------------------- Det attesteres herved, at ovennævnte Vakcination blev tilset af mig paa  

 de(n) i det følgende nævnte (Dato(er) og med de(t) angivne Resultat(er):
Ved Angivelsen af Resultatet anvendes et af følgende Udtryk:  

 »Immunitetsreaktion«. »Fremskyndet Reaktion (vaccinoid)»,  

 »Typisk primær Vakcineanslag«.
En Attest, der viser »Ingen  

 Reaktion« vil ikke blive anerkendt.
 Den vakcineredes Underskrift: .......................................
 Denne attest er kun gyldig i tre Aar fra Udstedelsesdatoen.
-------------- Oversættelse Protokol til Forlængelse af den internationale Sundhedskonvention af 1944 med Ændringer til den internationale Sundhedskonvention af 21. Juni 1926.
Da den internationale Sundhedskonvention af 1944, med Ændringer til den  

 internationale Sundhedskonvention af 21. Juni 1926, vil udløbe den 15. Juli  

 1946, 18 Maaneder efter dens Ikrafttræden, medmindre de interesserede  

 Regeringer træffer Foranstaltninger til dens Forlængelse, og da det er ønskeligt at forlænge den nævnte 1944-Konvention saaledes, at  

 den vil forblive i Kraft efter 15. Juli 1946, har de Regeringer, som har underskrevet nærværende Protokol udnævnt deres  

 Befuldmægtigede, som efter at have deponeret deres Fuldmagter, som fandtes i  

 god og tilbørlig Orden, er blevet enige om følgende:
Artikel I.
Med Forbehold af de i Artikel II i denne Protokol indeholdte  

 Begrænsninger forlænges den internationale Sundhedskonvention af 1944, med  

 Ændringer til den internationale Sundhedskonvention af 21. Juni 1926, udover  

 den 15. Juli 1946 for hver af de Regeringer, som har underskrevet nærværende  

 Protokol, og indtil det Tidspunkt, da disse Regeringer forpligtes ved en  

 yderligere Konvention, der ændrer eller erstatter den nævnte 1944-Konvention  

 og den nævnte 1926-Konvention.
 Artikel II.
 The United Nations Relief and Rehabilitation Administration (i det  

 følgende kaldet UNRRA) skal vedblivende udføre de Hverv og Funktioner, der  

 tillagdes den ved den nævnte 1944-Konvention, saaledes som den er forlænget  

 ved nærværende Protokol, indtil der oprettes en ny international  

 Sundhedsorganisation, til hvilken Tid de nævnte Opgaver og Funktioner  

 overdrages til og overtages af denne nye internationale Sundhedsorganisation.  

 Det bestemmes dog, at dersom den nye internationale Sundhedsorganisation  

 endnu ikke er oprettet, eller endnu ikke er i Stand til at udføre disse Hverv  

 og Funktioner, paa det Tidspunkt da UNRRA paa Grund af Afslutningen at dens  

 Arbejde i Europa eller af andre Grunde ophører at være i Stand til at udføre  

 dem, da skal disse Hverv og Funktioner overdrages til Office International  

 d'Hygiene Publique, og i saa Tilfælde vil de Lande, der har underskrevet  

 nærværende Protokol, stille tilstrækkelige Midler til Raadighed, saaledes at  

 Kontoret vil være i Stand til at udføre disse Hverv og Funktioner.
 Artikel III.
 Denne Protokol skal være fremlagt til Underskrift indtil 1. Maj 1946.
 Artikel IV.
Nærværende Protokol træder i Kraft, naar den er blevet undertegnet uden  

 Forbehold med Hensyn til Ratifikationen, eller Ratikfikationsdokumenter er  

 deponeret, eller Anmeldelser om Tiltrædelse er blevet modtaget paa mindst 10  

 Regeringers Vegne.
Nærværende Protokol træder i Kraft for hver af de  

 underskrivende Regeringers Vedkommende, paa den Dato da Underskrift meddeles  

 paa den paagældende Regerings Vegne, medmindre der ved Underskriften tages  

 Forbehold om Ratifikation, i hvilket Tilfælde Protokollen træder i Kraft for  

 den paagældende Regerings Vedkommende paa den Dato, da  

 Ratifikationsdokumentet deponeres.
 Artikel V.
Efter 1 Maj 1946 vil denne Protokol kunne tiltrædes af enhver Regering,  

 som er Deltager i 1944-Konventionen, men ikke har underskrevet nærværende  

 Protokol.
Anmeldelse om Tiltrædelse sendes skriftlig til De forenede Staters  

 Regering.
 Tiltrædelser, som er anmeldt før den Dato, da nærværende Protokol træder i  

 Kraft, skal være gældende fra Datoen for Protokollens Ikrafttræden.  

 Tiltrædelser, der anmeldes efter Protokollens Ikrafttræden, skal være  

 gældende for den paagældende Regering fra den Dato, da  

 Tiltrædelsesanmeldelsen modtoges.
Til Bekræftelse heraf har undertegnede Befuldmægtigede underskrevet  

 nærværende Protokol paa den udfor hver Underskrift angivne Dato.
Protokollen  

 er udfærdiget paa Engelsk og Fransk, saaledes at begge Tekster skal have  

 samme Gyldighed, i eet Eksemplar, som deponeres i De forenede Staters  

 Rigsarkiv, og hvoraf De forenede Staters Regering skal levere bekræftede  

 Genparter til hver underskrivende og tiltrædende Regering og til de  

 Regeringer, som var Deltagere i den nævnte 1944-konvention og den nævnte  

 1926-Konvention.
 Udfærdiget i Washington den 23. April 1946.
Danmarks Ratifikationsdokument vedrørende foranstaaende Konvention og  

 Protokol er den 22. April 1948 deponeret hos Amerikas forenede Staters  

 Regering.
Ved Deponeringen toges Forbehold med Hensyn til  

 Sundhedskonventionens Anvendelse, for saa vidt angaar Grønland og Færøerne.
 Følgende Lande har til Dato tiltraadt Konventionen og Protokollen:
Amerikas forenede Stater Australien Canada Kina Danmark Den dominikanske Republik Den sydafrikanske Union Frankrig Grækenland Haiti Honduras Indien Italien Luxembourg Nederlandene New Zealand Nicaragua Phillipinerne Polen Storbritannien og Nordirland Syrien.
 Hvilket herved bringes til almindelig Kundskab.
 Indenrigsministeriet, den 11. September  

 1948.
J.
Smørum.
T.
Wedel-Heinen.
 (* 1) Den franske Tekst er her udeladt.
 (* 2) I det følgende kaldet 1926-Konventionen.
 (* 3) Med Hensyn til Gul Feber se Artikel XI.
