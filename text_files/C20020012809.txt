Cirkulære om fastsættelse af  

 depositum for registreringsafgift  

 af brugte motorkøretøjer1) I medfør af registreringsafgiftslovens § 1 skal der  

 betales registreringsafgift af alle køretøjer, der skal  

 registreres her i landet efter færdselsloven.
I medfør af lovens  

 § 7b og 7c kan afgiften af et brugt motorkøretøj  

 godtgøres, såfremt køretøjet afmeldes fra  

 motorregisteret og udføres fra landet.
 Efter lovens § 10 fastsættes den afgiftspligtige  

 værdi for brugte køretøjer ved vurdering.
 Nedennævnte regler gælder for de regionale  

 told- og skattemyndigheder i de tilfælde, hvor der anmodes om en  

 foreløbig fastsættelse af registreringsafgiften for et brugt  

 køretøj (depositum), herunder for ekspeditioner med anmodning  

 om tilbagebetaling af registreringsafgift for et motorkøretøj,  

 der udføres fra landet.
 Fastsættelse af foreløbig værdi samt  

 beregning af depositum for registreringsafgift (eller evt.  

 godtgørelsesbeløb) af brugte motorkøretøjer sker  

 efter følgende retningslinier:
1. De regionale told- og skattemyndigheder Alle henvendelser om registreringsafgift besvares af  

 ToldSkat i det område, hvor den, der ønsker  

 depositumfastsættelsen, er bosiddende eller har sit  

 forretningssted.
2. Foreløbig værdifastsættelse/depositum 2.1	ToldSkats besvarelser på konkrete  

 køretøjer sker på grundlag af en skriftlig  

 forespørgsel (forespørgselsblanket 21.009 kan anvendes).  

 Blanketten kan fås via www.toldskat.dk. eller hos den regionale told-  

 og skattemyndighed.
Forespørgslen skal som minimum indeholde følgende  

 oplysninger om køretøjet stelnummer, mærke og art, model, typebetegnelse, første registreringsdato, motorstørrelse og drivkraft, beskrivelse af karrosseri, km-stand, beskrivelse af ekstraudstyr.
 Der skal fremlægges dokumentation for køretøjets  

 tidligere registrering (dansk eller udenlandsk registreringsattest eller  

 anden dokumentation for køretøjets tidligere registrering).
2.2	Ved alle besvarelser skal ToldSkat udtrykkelig gøre  

 opmærksom på, at der er tale om en sikkerhedsstillelse for  

 afgiften/beregning af godtgørelsesbeløb baseret på en  

 foreløbig fastsættelse af værdien, og at  

 registreringsafgiften kan blive ændret, når den endelige  

 værdi fastsættes af vurderingsmyndigheden.
Dette sker bl.a. ved,  

 at der  udleveres en orientering/vejledning om foreløbig  

 værdifastsættelse af brugte motorkøretøjer.
 2.3	ToldSkats foreløbige værdifastsættelse for  

 køretøjer, der anmeldes til afgiftsberigtigelse  

 (anmeldelsesblanket 21.016) sker på grundlag af tilsvarende oplysninger  

 som ved forespørgsel om depositum eller om godtgørelse af  

 afgift, jf punkt 2.1.
3. Fastsættelse af den afgiftspligtige værdi 3.1	Personbiler og motorcykler mellem 0 - 1 år Der sker en skematisk afgiftsberigtigelse af personbiler og  

 motorcykler mellem 0-1 år gamle.
For brugte personbiler og motorcykler med en alder under 1 år,  

 fastsættes afgiften til den afgift, der ville have været  

 gældende ved bilens eller motorcyklens afgiftsberigtigelse som ny  

 (inklusive afgiftspligtigt ekstraudstyr), med fradrag af 1 pct. pr. 1.000 km,  

 som køretøjet har tilbagelagt efter registreringen eller  

 ibrugtagningstidspunktet.
Fradraget kan dog højst udgøre 2 pct.  

pr. afsluttet måned (30 dage) efter registrerings- eller  

 ibrugtagningstidspunktet i de første 3 måneder og højst 1  

 pct. pr. afsluttet måned efter registrerings- eller  

 ibrugtagningstidspunktet for de efterfølgende måneder.
For biler og motorcykler, der her eller i udlandet har været  

 anvendt til formål omfattet af lovens § 2, stk. 1 (afgiftsfrie  

 køretøjer), eller anvendt under omstændigheder, der  

 hverken her eller i udlandet medfører registreringspligt, fradrages  

 yderligere 5.000 kr., såfremt bilen eller motorcyklen har været  

 registreret eller taget i anvendelse i mindst 2 måneder og kørt  

 mindst 5.000 km.
Det kan f.eks. være anvendelse til demonstrationsbrug,  

 hos politiet, som udlejningskøretøj, på  

 køreteknisk anlæg mv.
 Er der ikke anmeldt en standardpris for køretøjet efter  

 registreringsafgiftslovens § 9, stk. 2, fastsættes den  

 foreløbige værdi og dermed depositum for afgiften på samme  

 måde, som for andre ældre brugte køretøjer, jf pkt.  

 3.2.
 Brugte personbiler og motorcykler med en alder indtil 1 år, der  

 er i åbenbart væsentligt dårligere stand end  

 sædvanligt for alderen eller af andre grunde må antages at have  

 en væsentligt hurtigere værdiforringelse end sædvanligt for  

 alderen, afgiftsberigtiges efter vurdering af bilens eller motorcyklens  

 almindelige pris ved salg til bruger her i landet.
 3.1.1.	Den endelige fastsættelse af den afgiftspligtige  

 værdi sker i alle tilfælde ved vurdering  

 (vurderingsmyndigheden).
3.2	Andre køretøjer 3.2.1	Ved ToldSkats fastsættelse af den foreløbige  

 afgiftspligtige værdi til brug for beregningen af depositum eller  

 eksportgodtgørelse anvendes følgende materiale i prioriteret  

 orden:
1.	Depositumlister/værdilister fra vurderingssekretariaterne i  

 Aalborg, Århus, Odense og Høje-Taastrup 2.	DAF-katalog 3.	Modep og internetoplysninger 3.2.2	Depositumliste/værdilister På baggrund af de foretagne endelige vurderinger, annoncer,  

 erfaringsmateriale mv. udarbejdes depositumlister/værdilister.
Listerne  

 angiver for en række gængse motorkøretøjer en  

 værdi for biler i normal vedligeholdt stand uden ekstraudstyr og med  

 normalt kilometertal.
Listerne, der udarbejdes i fællesskab af de fire  

 vurderingssekretariater, udsendes løbende.
 Findes der depositumlister/værdilister for det  

 pågældende køretøj anvendes disse direkte ved den  

 foreløbige værdifastsættelse/beregning af depositum, dog  

 med evt. regulering for km-stand og ekstraudstyr.
3.2.3	DAF-kataloget Der er tale om et brugtbilkatalog, der udgives kvartalsvis af Danmarks  

 Automobilforhandler Forening.
Kataloget indeholder prisoplysninger for biler gennem de seneste 8  

 år.
De anførte priser angiver den gennemsnitlige opnåelige  

 forhandlerudsalgspris ved kontantsalg til forbruger for biler i normal  

 vedligeholdt og salgsklargjort stand.
Ved anvendelse af DAF-priser, gives der  

 et fradrag på 5 pct. for derved at tage højde for forskellen  

 mellem udsalgspris og den faktiske salgspris.
3.2.4	Modep-systemet Alle svar på forespørgsler om depositum for  

 registreringsafgift/foreløbig  

 værdifastsættelse/eksportgodtgørelse skal registreres i  

 edb-systemet Modep, for derved at undgå, at flere regionale told- og  

 skattemyndigheder skal bruge ressourcer på at beregne den  

 afgiftspligtige værdi og dermed depositum  på samme  

 køretøj.
Systemet sikrer samtidig, at der kun gives ét  

 og samme svar på et konkret køretøj.
 Oplysninger om hver enkelt køretøj skal straks  

 registreres i Modep-systemet, og inden der gives svar om den  

 foreløbige værdi.
3.2.5	Internetoplysninger Oplysninger om handelspriser hentet fra de forskellige databaser  

 på internettet kan ligeledes danne grundlag for den foreløbige  

 værdifastsættelse.
3.3	Priserne i depositumlister, DAF-kataloget, Modep-systemet eller fra  

 internettet kan kun bruges, hvis køretøjet er direkte  

 nævnt.
Priserne fra internettet kan som udgangspunkt kun anvendes, hvis  

 der findes flere priser på sammenlignelige køretøjer  

 (normalt 3-5 priser).
 3.4	Findes køretøjets handelspris ikke i depositumlister,  

 DAF-katalog, Modep-systemet eller via internettet skal  

 depositumfastsættelsen forelægges det pågældende  

 vurderingssekretariat.
3.5	Det er altid ToldSkats ansvar at fastsætte den  

 foreløbige værdi.
Det gælder også de tilfælde,  

 hvor ToldSkat får hjælp til den foreløbige  

 værdifastsættelsen fra vurderingssekretariatet.
4. Regulering Værdien reguleres for kilometerstand og ekstraudstyr efter  

 nedenstående retningslinier.
Der tages ikke hensyn til  

 køretøjets vedligeholdelsesstand ved den foreløbige  

 værdifastsættelse.
Kilometer 4.1	Det normale kilometertal (ifølge DAFs brugtbilkatalog)  

 for benzindrevne personbiler er 20.000 km årligt for bilens 1.- 4.  

 år og 15.000 km fra bilens 5. år.
Normalkørsel for  

 dieseldrevne personbiler er 30.000 km årligt for bilens 1.- 4. år  

 og 20.000 km fra bilens 5. år.
For varebiler er normalkørsel  

 30.000 km årligt for bilens 1.- 4. år og 20.000 km fra bilens 5.  

 år.
 4.2	Der skal ikke tages hensyn til afvigelser i km-stand på 10 %  

 i forhold til normen.
 Ved afvigelser herudover reguleres værdien med følgende  

 procentandele af de i DAF-kataloget anførte  

 ørebeløb:
Alder Fradrag Tillæg under 1 år 45 % 90 % over 1 år 35 % 70 % over 2 år 30 % 60 % over 3 år 25 % 50 % Kilometertillægget eller -fradraget må ikke  

 medføre, at køretøjets værdi bliver lavere eller  

 højere end værdien for et tilsvarende køretøj, der  

 er henholdsvis et år ældre eller yngre.
Ekstraudstyr 4.3	Værdien af ekstraudstyr tillægges den afgiftspligtige  

 værdi.
Dog således, at værdien af ekstraudstyret nedskrives  

 således:
Køretøjets alder Nedskrivning af værdien af ekstraudstyr  

 til over 1 år 70 pct.
over 2 år 57 pct.
over 3 år 45 pct.
over 4 år 33 pct.
over 5 år 20 pct.
over 6 år 15 pct.
over 7 år 10 pct.
over 8 år 0 For køretøjer, der er under 1 år gamle, sker  

 nedskrivningen af ekstraudstyr i takt med nedskrivningen på  

 køretøjet.
 I tilfælde af, at nyprisen ikke er kendt, samt i de  

 tilfælde, hvor bilen er forsynet med dyrt eller omfattende  

 ekstraudstyr, skal depositumfastsættelsen forelægges det  

 pågældende vurderingssekretariat.
5. Motorkøretøjer - særlig anvendelse eller  

 veterankøretøjer Når der er tale om køretøjer, der har været  

 anvendt til udlejning, demokørsel eller banekørsel  

 (køreskoler) skal depositumfastsættelsen forelægges det  

 pågældende vurderingssekretariat.
Det gælder også,  

 når f.eks.  politiets køretøjer, statens tjenestebiler,  

 sygetransportkøretøjer eller taxa/hyrevogne skal  

 afgiftsberigtiges, jf. dog pkt. 3.1.
Veterankøretøjer Værdien for køretøjer der er mere end 35 år  

 gamle sættes til 40 % af nyprisen, hvis de fremtræder som ved  

 første registrering.
6. Eftersyn af køretøjet Hvis køretøjet fremvises ved fastsættelse af  

 depositum, foretager ToldSkat eftersyn af køretøjet for at  

 sikre, at de afgivne oplysninger svarer til køretøjet,  

 især vedrørende identitet (stel-nr og motornummer), km-stand og  

 udstyr.
Det gælder dog ikke, hvis køretøjet (personbiler  

 og motorcykler) skal afgiftsberigtiges på grundlag af synspapirer  

 (toldsyn) fra Statens Bilinspektion.
Køretøjer, der skal  

 registreres her i landet 1. gang, skal forinden  

 værdifastsættelsen forevises Statens Bilinspektion, der syner  

 køretøjet med henblik på at fastslå  

 køretøjets identitet, km-stand, udstyr og stand generelt.
 ToldSkats foreløbige værdifastsættelse sker i  

 disse tilfælde med udgangspunkt i Bilinspektionens påtegning  

 på synspapirerne, uden at køretøjet forevises.
7. Ikrafttræden Cirkulæret træder i kraft den 2. december  2002.
 Cirkulære nr. 112 af  27. juni 1996 om fastsættelse af  

 depositum for registreringsafgift (TSS-cirkulære nr. 1996-13 af 27.  

 juni 1996) ophæves.
Told- og Skattestyrelsen, den 18. november  

 2002 Ole Kjær /Per Hvas 1)   I Told- og  

 Skattestyrelsens interne nummerrække har cirkulæret nr.  

 2002-31.
