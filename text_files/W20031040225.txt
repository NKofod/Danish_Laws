Klage  

 over behandling af et brækket ben hos patient med sukkersyge Nævnet fandt grundlag for at kritisere afdelingslægens  

 behandling af patienten og indskærpede, at hun skul-le udvise større omhu i  

 sit  

 fremtidige virke.
Nævnet bemærkede, at der inden anlæggelse af gipsen forelå  

 et  

 røntgenbillede af højre ankelled, som viste en fraktur af yderste ankelknyst  

 af  

 lidt ældre dato.
Det drejede sig formentlig om et brud, som var mere end ti  

 dage gammelt, måske uger.
Det var nævnets opfattelse, at brud-det kunne  

 klassificeres som et SEII brud, hvilket betød, at bruddet var stabilt og kun  

 behøvede bandagering i et omfang, patientens smerter betingede.
På røntgenbillederne sås endvidere efter nævnets  

 opfattelse en svær åreforkalkning af underbenets puls-årer.
Henset til  

 patientens sukkersyge samt fundene på røntgenbilledet burde patientens  

 kredsløb  

 derfor være blevet nøjere undersøgt, pulsforholdene burde være blevet  

 beskrevet, og kapilærrespons på tæerne burde undersøges.
Det hørte efter  

 nævnets opfattelse endvidere med til en almindelig undersøgelse at be-skrive,  

 om der var tegn på føleudfald.
Nævnet fandt således, at anlæggelse af en cirkulær  

 gipsbandage i det foreliggende tilfælde ikke var nød-vendig til behandling af  

 det aktuelle brud.
Hvis det havde været nødvendigt, skulle det af hensyn til  

 patien-tens nedsatte følesans have været en tætsluttende bandage, som ikke  

 havde mulighed for at forskubbe sig og påføre ham sår.
