Bekendtgørelse om ændring af bekendtgørelse om plasmacytose hos pelsdyr (Ophævelse af krav om aflivning af reagenter og parringsforbud mv.) § 1 I bekendtgørelse nr. 593 af 1. juni 2007 om plasmacytose hos pelsdyr, som ændret ved bekendtgørelse nr. 1152 af 4. oktober 2007, foretages følgende ændringer:
 1. I § 5, stk. 2, ændres »skal« til: »bør«.
 2. § 7 affattes således:
»§ 7. Et pelsdyrhold anses for at være smittet med plasmacytose, når der 1) ved en blodprøveundersøgelse af pelsdyrholdet på et godkendt laboratorium er påvist mere end 3 reagenter, 2) er påvist plasmacytosevirus i materiale fra pelsdyrholdet, eller 3) ved laboratoriemæssig undersøgelse af andet materiale end blod, plasma eller serum fra pelsdyrholdet udført på et laboratorium, der er godkendt hertil, er diagnosticeret plasmacytose.
 Stk. 2. Alle reagenter bør straks aflives.
Stk. 3. Et pelsdyrhold, der er fundet smittet med plasmacytose, opnår plasmacytosefri status, hvis der ved 2 blodprøveundersøgelser af samtlige avlsdyr med mindst 9 måneders mellemrum ikke påvises reaktion for plasmacytose.
Den første blodprøveundersøgelse kan tidligst foretages 3 måneder efter, at alle dyr, som kan anses for at være smittede, er fjernet fra pelsdyrholdet.« 3. § 9, stk. 1, nr. 3, ophæves.
 Nr. 4-8 bliver herefter nr. 3-7.
 4. I § 12, stk. 3, nr. 1, ændres »§ 7, stk. 2,« til: »§ 7, stk. 3,«.
 5. I § 27, stk. 1, nr. 1, udgår »§ 5, stk. 2,« og »§ 7, stk. 2,«.
§ 2 Bekendtgørelsen træder i kraft den 8. maj 2009.
