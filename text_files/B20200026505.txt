Bekendtgørelse om ændring af bekendtgørelse om feriedagpenge § 1 I bekendtgørelse nr. 1684 af 18. december 2018 om feriedagpenge, som ændret ved bekendtgørelse nr. 1208 af 25. november 2019, foretages følgende ændringer:
 1. Indledningen affattes således:
»I medfør af § 75 h, stk. 10, i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med Beskæftigelsesrådet fastsættes efter bemyndigelse:« 2. I § 11 indsættes som stk. 8 og 9:
 »Stk. 8. Dage med feriedagpenge, som er optjent i 2019 kan afholdes forud for ferieåret, hvis ferien afholdes i tilknytning til udbetaling af lønkompensation efter reglerne i lov om lønmodtageres retsstilling ved lønkompensation af virksomheder i forbindelse med covid-19.
Stk. 9. Dage med betalt ferie efter ferieloven og feriedagpenge, som er optjent i 2019, og som er afholdt forud for ferieåret, jf. stk. 8, indgår i opgørelsen af det antal dage, hvor der er ret til feriedagpenge i ferieåret 1. maj 2020-31. august 2020.« § 2 Bekendtgørelsen træder i kraft ved bekendtgørelsen i Lovtidende.
