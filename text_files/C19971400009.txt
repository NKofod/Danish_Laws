(Til samtlige amtsråd samt Københavns og Frederiksberg kommuner) Indledning Ved lov nr. 396 af 22. maj 1996 om ændring af lov om affaldsdepoter blev  

 beslutnings- og godkendelseskompetencen vedrørende afværgeforanstaltninger  

 pr. 1. juli 1996 fuldt ud henlagt til amtsrådene.
Samtidig blev om  

 indberetninger fastsat følgende i affaldsdepotlovens § 4, stk. 3 og 4, 1.  

 punktum og § 8 b, 1. og 2. punktum (lovbekendtgørelse nr. 939 af 27. oktober  

 1996):
»Stk. 3.  Amtsrådet afgiver en årlig indberetning  

 til det efter § 8 b nedsatte råd om gennemførte aktiviteter og om den  

 planlagte indsats, budgetter, m.v. for de kommende år.« »Stk. 4.  Miljø- og energiministeren kan ......  

 fastsætte nærmere regler for indholdet af den i stk. 3 nævnte årlige  

 indberetning.« »§ 8 b.  Miljø- og energiministeren nedsætter et  

 råd, Depotrådet, som følger myndighedernes administration af loven.
Rådet  

 udarbejder en årlig redegørelse til ministeren på baggrund af amtsrådenes  

 indberetninger efter § 4, stk. 3 og 4.« Ved bekendtgørelse nr. 536 af 19. juni 1996 om delegation af miljø- og  

 energiministerens opgaver og beføjelser og om behandlingen af sagerne efter  

 lov om en værditabsordning for boligejere m.v. blev Miljøstyrelsens  

 kompetencer til at godkende projekter over 1. mill. kr. og til at foretage  

 opkøb overtaget af amtsrådene pr. 1. juli 1996.
 Ved gennemførelsen af lov nr. 396 af 22. maj 1996 er det forudssat, at det  

 EDB-baserede landsdækkende register ROKA bliver opretholdt.
Indberetninger for 1996 Indberetninger til Miljøstyrelsen skal som hidtil ske, dels via det  

 EDB-baserede landsdækkende register ROKA (registret om  

 kemikalieaffaldsdepoter), dels via en skriftlig indberetning.
Af tekniske  

 grunde er EDB-indberetningen til Miljøstyrelsen vedrørende status for  

 registrerede affaldsdepoter pr. 31.12.1996 udskudt til senest den 1. marts  

 1997. Denne EDB-indberetning er fastlagt i Miljøstyrelsens »Vejledning  

 til brug ved amterne og Københavns og Frederiksberg kommuners indberetning  

 til Miljøstyrelsen vedrørende affaldsdepoter«, dateret 2. februar 1995.
 Indholdet af opdaterede ROKA-oplysninger:
 * stamoplysninger om depotets nummer, navn, adresse, UTM-koordinater,  

 status, lovgrundlag for oprydning.
 * registreringsdato, areal, anvendelse, frigivelse, afmelding,  

 risikogruppe, forureningsårsag, forureningskomponenter, forurenet medie.
 * status for afværgeprojekter m.v.
 * økonomi for behandling af depotet.
 Indholdet af den skriftlige indberetning:
 Den skriftlige indberetning skal indsendes til Miljøstyrelsen senest den  

 1. marts 1997.
De skriftlige indberetninger fra amtsrådene omfatter oplysninger om  

 gennemførte aktiviteter efter affaldsdepotloven og værditabsloven, som ikke  

 er indgivet via ROKA.
Indberetningerne skal derfor omfatte følgende:
 * Hvordan prioriteringen af den samlede indsats på affaldsdepotområdet er  

 foregået.
* Aktivitetsplaner for det følgende budgetår sat i relation til amtets  

 målsætninger, samt de forventede omkostninger hertil.
Der redegøres endvidere  

 for amtets prioritering af henholdsvis grundvandshensyn og  

 arealanvendelseshensyn.
 * Hvor mange undersøgelser og oprydninger der er igangsat i medfør af  

 værditabsloven vedrørende ikke-registrerede lokaliteter, samt hvilke  

 omkostninger der har været forbundet med løsningen af disse projekter  

 specificeret på: Undersøgelser, skitse- og detailprojekt,  

 afværgeforanstaltninger, drift og monitering.
Afsluttende bemærkninger Ovenstående krav til indberetninger for 1996 er fastsat efter drøftelse i  

 Depotrådet den 11. december 1996 og høring i amtsrådsforeningen og Københavns  

 og Frederiksberg kommuner.
 Indholdet af de fremtidige indberetninger, herunder for 1997, vil blive  

 fastlagt på baggrund af drøftelser i Depotrådet.
 Miljø- og Energiministeriet, den 30.  

 januar 1997.
