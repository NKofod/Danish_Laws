§ 1 I Arbejdsministeriets bekendtgørelse nr. 739 af 22. september 1997 om  

 virksomhedernes sikkerheds- og sundhedsarbejde foretages følgende ændringer:
 1. § 2 affattes således:
 »§ 2.  I virksomheder med 5 ansatte og derover  

 skal sikkerheds- og sundhedsarbejdet organiseres gennem en  

 sikkerhedsorganisation.
 Stk. 2 .  Alle ansatte, der ikke er virksomhedsledere  

 eller arbejdsledere i henhold til arbejdsmiljølovens § 23 og § 24, medregnes,  

 jf. stk. 1.«.
 2. § 22, stk. 5, affattes således:
 » Stk. 5.  Arbejdsgiveren har pligt til at gøre  

 sikkerhedsorganisationens medlemmer bekendt med påbud og øvrige skriftlige  

 oplysninger om aktiviteter til beskyttelse og forebyggelse fra  

 Arbejdstilsynet, bedriftssundhedstjenesten eller andre særligt  

 sagkyndige.«.
 3. I § 24, stk. 6 , indsættes som 2. pkt :
 »Sikkerhedsrepræsentanten må ikke stilles ringere på grund af de  

 aktiviteter, der er forbundet med hvervet.«.
 4. § 29, stk. 2, affattes således:
» Stk. 2.  Arbejdsgiverne skal oplyse hinanden om  

 risici forbundet med den enkelte arbejdsgivers arbejdsopgaver på  

 arbejdsstedet med henblik på at samordne deres foranstaltninger til  

 varetagelse af sikkerhed og sundhed.
Den enkelte arbejdsgiver skal videregive  

 de modtagne oplysninger til sine ansatte, jf. bekendtgørelse om arbejdets  

 udførelse.«.
§ 2 Bekendtgørelsen træder i kraft den 1. juli 1998.
§ 3 Stk. 1.  I virksomheder, hvor de ansatte udelukkende  

 eller hovedsagelig er beskæftiget med skal sikkerheds- og sundhedsarbejdet i en overgangsperiode på tre år fra  

 1. juli 1998 til 30. juni 2001 dog først organiseres, når der i virksomheden  

 er beskæftiget 10 ansatte eller derover.
 Stk. 2.  Det er en betingelse herfor, at der er enighed  

 herom enten på den enkelte virksomhed mellem arbejdsgiveren, arbejdslederen  

 og øvrige ansatte eller ved aftale på organisationsniveau.
