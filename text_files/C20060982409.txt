Cirkulære  

 om ansættelsesvilkår fra 1. april 2008 for tjenestemænd, der er overgået til  

 ansættelse i staten mv. i forbindelse med kommunalreformen (Til samtlige ministerier mv.) Indledning 1.  

  

 Cirkulæret  

 vedrører ansættelsesvilkårene fra 1. april 2008 for tjenestemænd, der i  

 henhold  

 til lovgivningen vedrørende kommunalreformen er overgået til ansættelse ved  

 statslige myndigheder og statsligt selvejende institutioner.
 Cirkulæret  

 gælder ikke for rektorer og lærere på gymnasier samt ledere og lærere ved  

 hf-kurser, der før overgangstidspunktet var ansat med en ansættelsesstatus  

 svarende til statstjenestemænd, jf. lov om institutioner for uddannelsen til  

 studentereksamen og lov om institutioner for uddannelsen til højere  

 forberedelseseksamen.
Ansættelsesvilkår indtil 31. marts 2008 2.  

  

 Finansministeriet og Statsansattes Kartel, Statstjenestemændenes  

 Centralorganisation II, Lærernes Centralorganisation, Overenskomstansattes  

 Centralorganisation og Akademikernes Centralorganisation har den 21. december  

 2005 indgået en aftale om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen.
 Aftalen er udsendt med cirkulære af 16. januar 2006  

 (Perst.nr. 005-06).
 For tjenestemænd gælder aftalen, herunder bilag 1, og  

 aftaler om særvilkår på de enkelte aftaleområder i perioden indtil 31. marts  

 2008, på hvilket tidspunkt de ophører uden opsigelse, jf. aftalens § 16, stk.  

 1.
Lønvilkår fra 1. april 2008 3.  

  

 Særvilkårene  

 i aftalens §§ 4 og 5 bortfalder den 31. marts 2008, jf. aftalens § 16, stk.  

 1.
 Tjenestemænd aflønnes fra 1. april 2008 efter de regler,  

 der gælder for tilsvarende ansatte i staten mv., jf. dog pkt. 4-11.
Lønforbedringer ydet efter aftalens § 5 videreføres efter  

 1. april 2008, medmindre andet er aftalt i forbindelse med ydelsen af  

 lønforbedringen.
Lønforbedringer omregnes til statsligt grundbeløb, der  

 reguleres efter de statslige regler.
Overgang til en passende stilling på samme  

 eller højere niveau 4.  

  

 Tjenestemænd, der er overgået til en stilling i staten mv., der efter sit  

 indhold er passende og som organisatorisk er placeret på samme eller højere  

 niveau end den pågældendes hidtidige kommunale stilling, aflønnes efter de  

 regler, der gælder for den statslige stilling.
 Hvis bortfaldet af særvilkårene i aftalens § 4 medfører en  

 lønnedgang, ydes et tillæg til udligning af lønforskellen.
 Tillægget udgør forskellen pr. 31. marts 2008 mellem  

 lønnen, eksklusiv bidrag til en supplerende pensionsordning, i henholdsvis  

 den  

 hidtidige kommunale stilling og den statslige stilling.
 5.  

  

 Hvis  

 bortfaldet af særvilkårene i aftalens § 4 derudover medfører, at et eventuelt  

 bidrag  

 til en supplerende pensionsordning nedsættes eller bortfalder, ydes desuden  

 et  

 tillæg til udligning af denne forskel.
Tillægget udgør forskellen pr. 31. marts 2008 mellem det  

 hidtidige kommunale pensionsbidrag og det statslige pensionsbidrag.
Tillægget  

 indbetales til den pensionsordning, hvori tjenestemanden er berettiget til  

 optagelse  afhængigt af hvilken organisation der har forhandlingsretten  

 for  

 stillingen, jf. bilagene til aftalerne om chefløn og lokalløn.
 6.  

  

 Udligningstillæg  

 omregnes til statsligt grundbeløb, der reguleres efter de statslige regler.
 7.  

  

 I  

 forbindelse med indgåelse af lokale aftaler om ydelse af løntillæg kan det  

 aftales, at løntillægget modregnes i udligningstillæggene.
Overgang til en passende stilling på lavere  

 niveau 8.  

  

 Tjenestemænd, der er overgået til en stilling i staten mv., der efter sit  

 indhold er passende og som organisatorisk er placeret på et lavere niveau end  

 den pågældendes hidtidige kommunale stilling, aflønnes efter de regler, der  

 gælder for en stilling i staten på samme niveau som den kommunale stilling.
 Hvis bortfaldet af særvilkårene i aftalens § 4 medfører en  

 lønnedgang, herunder en nedgang i pensionsbidraget til en supplerende  

 pensionsordning, ydes udligningstillæg efter tilsvarende regler som anført i  

 pkt. 4-7.
Ansættelse i anden passende stilling efter  

 ansøgning 9.  

  

 Tjenestemænd, der i forbindelse med overgangen efter ansøgning blev ansat i  

 en  

 anden passende stilling og for hvem der i henhold til aftalens § 8, stk. 2,  

 blev indgået aftale om, at de i perioden indtil 31. marts 2008 var omfattet  

 af  

 særvilkårene i aftalens §§ 4-6, aflønnes efter de regler, der gælder for den  

 statslige stilling.
 Hvis bortfaldet af særvilkårene i aftalens § 4 medfører en  

 lønnedgang, herunder en nedgang i pensionsbidraget til en supplerende  

 pensionsordning, ydes udligningstillæg efter tilsvarende regler som anført i  

 pkt. 4-7.
Ansættelse i retrætestilling 10.  

  

 Tjenestemænd,  

 der er blevet ansat i en retrætestilling og for hvem der i henhold til  

 aftalens  

 § 8, stk. 2, blev indgået aftale om, at de i perioden indtil 31. marts 2008  

 var  

 omfattet af særvilkårene i aftalens §§ 4-6, aflønnes efter de regler, der  

 gælder for den statslige stilling.
 Hvis bortfaldet af særvilkårene i aftalens § 4 medfører en  

 lønnedgang, herunder en nedgang i pensionsbidraget til en supplerende  

 pensionsordning, ydes udligningstillæg efter tilsvarende regler som anført i  

 pkt. 4-7.
 Udligningstillæg beregnes på grundlag af forskellen pr.  

 31. marts 2008 mellem lønnen, henholdsvis pensionsbidraget i den stilling i  

 staten mv., som den pågældende er ansat i, og lønnen, henholdsvis  

 pensionsbidraget i en kommunal stilling på samme niveau.
 Et eventuelt retrætetillæg i form af et nedtrappeligt  

 tillæg til udligning af forskellen op til lønnen i den hidtidige, højere  

 placerede stilling, ydes i overensstemmelse med bestemmelserne herom i den  

 individuelle retræteaftale.
Ansættelse i stilling, som tjenestemanden ikke  

 var forpligtet til at overtage 11.  

  

 Tjenestemænd,  

 der i forbindelse med overgangen modtog tilbud om ansættelse i en stilling,  

 som  

 den pågældende ikke var forpligtet til at overtage og for hvem der i henhold  

 til aftalens § 8, stk. 2, blev indgået aftale om, at de i perioden indtil 31.  

 marts 2008 var omfattet af særvilkårene i aftalens §§ 4-6, aflønnes efter de  

 regler, der gælder for den statslige stilling.
 Hvis bortfaldet af særvilkårene i aftalens § 4 medfører en  

 lønnedgang, herunder en nedgang i pensionsbidraget til en supplerende  

 pensionsordning, ydes udligningstillæg efter tilsvarende regler som anført i  

 pkt. 4-7.
 Udligningstillæg kan aftrappes forholdsmæssigt, dog  

 tidligst til bortfald pr. 1. april 2011.
Aftrapning kan iværksættes med et varsel på 3 måneder.
Varsling  

 kan ske før 1. april 2008, men aftrapningen kan tidligst påbegyndes den 1.  

 april 2008.
Andre ansættelsesvilkår fra 1. april 2008 12.  

  

 Særvilkårene  

 i aftalens § 6, herunder bilag 1, og aftaler på de enkelte aftaleområder  

 bortfalder den 31. marts 2008, jf. aftalens § 16, stk. 1.
 Tjenestemændene er med virkning fra 1. april 2008 fuldt ud  

 omfattet af de regler, der gælder for tilsvarende ansatte i staten mv.
 Åremålsansatte m.fl.
 13.  

  

 Pkt. 3-12  

 gælder også for tjenestemænd, der inden overgangen var omfattet af en  

 åremålsaftale  

 eller en generationsskifteaftale, for tjenestemænd, som var ansat i en  

 seniorstilling, og for tjenestemænd, for hvem der inden overgangen var aftalt  

 en fratrædelsesordning, jf. dog pkt. 14-17.
14.  

  

 Åremålsansatte tjenestemænd er omfattet af de hidtidige kommunale regler om  

 afsked og fratrædelsesbeløb i hele åremålsperioden, også selvom åremålet  

 først  

 udløber den 1. april 2008 eller senere.
Tilsvarende ydes åremålstillægget med  

 den aftalte procent i hele åremålsperioden, også ved eventuelle ændringer i  

 lønnen 1. april 2008 eller senere.
Endvidere gælder et eventuelt vilkår om  

 tilbagegangsstilling også efter 1. april 2008.
 15.  

  

 Tjenestemænd, der på overgangstidspunktet var omfattet af en  

 generationsskifteaftale, er omfattet af de hidtidige regler om økonomisk  

 ramme  

 og indhold samt afsked, også selvom generationsskifteaftalen først udløber  

 den  

 1. april 2008 eller senere.
 16.  

  

 For  

 tjenestemænd, der på overgangstidspunktet var ansat i en seniorstilling, sker  

 der kun aftrapning i lønnen, hvis det er fastsat i den pågældende  

 senioraftale.  

 Derimod sker der ikke aftrapning efter reglerne i den statslige aftale om  

 senior- og fratrædelsesordninger, heller ikke efter 1. april 2008.
 17.  

  

 For  

 tjenestemænd, for hvem der før overgangen til ansættelse i staten mv. var  

 aftalt en fratrædelsesordning med aftalt fratræden efter 1. april 2008,  

 gælder  

 de individuelt aftalte vilkår herfor.
Tjenestemandspension 18.  

  

 Bestemmelser  

 om tjenestemandspensionsforhold er fastsat i Finansministeriets  

 bekendtgørelse  

 nr. 130 af 28. februar 2006 om beregning af tjenestemandspensioner og om  

 fordeling af pensionsbyrden i forbindelse med kommunalreformen.
Ikrafttræden 19.  

  

 Cirkulæret  

 træder i kraft den 12. oktober 2006.
