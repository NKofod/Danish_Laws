 Timetal:
 60 timer.
 Formål:
Formålet med faget er - at sætte deltagerne i stand til med udgangspunkt i en systemorienteret  

 organisationsopfattelse af identificere, afgrænse, beskrive og vurdere  

 organisatoriske problemer af kompleks karakter, - at sætte deltagerne i stand til at beskrive og vurdere en virksomheds  

 strategiske situation, at udforme alternative strategier samt opstille og  

 vurdere implementeringsforslag, - at sætte deltagerne i stand til at udarbejde ændringsforslag til  

 eksisterende organisationssystemer og foretage nykonstruktioner på grundlag  

 af virksomhedens strategiske situation samt anvise veje til situationsbestemt  

 implementering af processen.
1. Introduktion I forbindelse med gennemgang af læreplan bør der redegøres for fagets  

 formål, indhold og opbygning.
Fagets relationer til andre fag behandles, specielt belyses relationerne  

 til VIRKSOMHEDSORGANISATION samt LEDELSE OG SAMARBEJDE, idet pensum i  

 virksomhedsorganisation forudsættes bekendt ved løsning af opgaver.
Kendskab  

 til ledelse og samarbejde vil være en værdifuld støtte.
Deltagerne bør gøres  

 opmærksomme på, at de relativt enkle synspunkter, der anlægges i  

 virksomhedsorganisation nu afløses af et mere nuanceret syn på  

 organisationen.
 Deltagerne gøres bekendt med, at kurset er lagt an på noget selvstudium  

 samt en meget deltagercentreret undervisning.
2. Organisationstyper 2.1. Systembegrebet - begrebsapparat 2.2. Virksomhedstyper 2.2.1. Karakteristika 2.2.2. Teknologi 2.2.3. Socialt miljø 2.2.4. Informationssystemer og styringsprocesser.
 Deltagerne skal have kendskab til systemtankegangen, anvendt som ramme om  

 organisationsanalyser.
 Med udgangspunkt i forskellige virksomhedstyper (produktionsvirksomhed,  

 handelsvirksomhed, servicevirksomhed, offentlig virksomhed) vurderes  

 delsystemerne, idet omverdenen, virksomhedens størrelse, dynamik og  

 udviklingsfaser skal kunne karakteriseres.
 Deltagerne skal i væsentlige træk kunne beskrive tendenser i den  

 teknologiske udvikling samt teknologiens indvirkning på organisationen, så de  

 bliver i stand til at vurdere teknologiens indflydelse på organisationens  

 struktur og processer.
Deltagerne skal kunne beskrive og analysere forholdene i det sociale  

 delsystem samt have forståelse for bevægelser i værdier og mål i miljøer  

 under forandring.
Endvidere skal deltagerne kunne dokumentere kendskab til  

 forventninger, rollesystemer og intergrupperelationer.
 Deltagerne skal have kendskab til strukturering af organisationer,  

 herunder opbygning og vedligeholdelse af informationssystemer,  

 styringssystemer og deres struktureringsgrad.
3. Strategisk ledelse 3.1. Samspil mellem strategi og organisationsudvikling 3.2. Virksomhedens nuværende situation 3.3. Virksomhedens strategiske muligheder 3.4. Prognosemodeller 3.5. Strategivalg Deltagerne skal kunne redegøre for samspillet mellem strategi og  

 organisationsudvikling.
 Deltagerne skal kunne identificere omverdenens trusler og muligheder samt  

 virksomhedens stærke og svage sider i forholdet til konkurrenter, offentlige  

 myndigheder m.fl.
 Deltagerne skal kunne vurdere virksomhedens interne muligheder for  

 udøvelse af et strategisk tryk, så de bliver i stand til at beskrive  

 væsentlige dele af konkrete virksomheders strategiske profil.
Deltagerne skal endvidere kunne opstille virksomhedens strategiske  

 muligheder i form af markedsudvikling, produktudvikling, diversifikation,  

 lodret og vandret integration samt redegøre for begreber som synergieffekt og  

 nichestrategi.
I tilslutning hertil skal deltagerne kunne give en vurdering  

 af virksomhedens begrænsninger i udnyttelse af de strategiske muligheder.
 Deltagerne skal kunne redegøre for udarbejdelse og anvendelse af simple  

 prognoser som værktøj i forbindelse med udarbejdelsen af strategier.
 Deltagerne skal kunne udarbejde en overordnet virksomhedsanalyse under  

 hensyntagen til virksomhedens kultur og værdiopfattelse, herunder nødvendig  

 udformning/revision af ide og mål.
4. Organisationsudvikling 4.1. Diagnosticering 4.2. Ændringsprocessen 4.3. Implementering Deltagerne skal kunne identificere væsentlige organisatoriske problemer  

 samt kunne vurdere årsager og sammenhænge.
 Deltagerne skal kunne udforme konkrete handlingsplaner for implementering  

 af den/de valgte strategier og processer for organisationsudvikling.
5. Organisationsdesign Deltagerne skal kunne udarbejde organisationsstrukturer til realisering af  

 virksomhedens strategi, til løsning af virksomhedens organisatoriske  

 problemer og til fastfrysning af organisatoriske udviklinger.
6. Studiekredse Studiekredsemner bør vælges inden for områder i læreplanen, der a. ønskes særligt uddybet b. behandler den praktiske anvendelse af teorien c. belyser nyere udvikling eller andre synspunkter på fagområdet Deltagerne bør i forbindelse med studiekredsarbejdet opnå en systematisk  

 arbejdsmetode.
 Hjemmeopgaver:
 Der stilles i alt 12 hjemmeopgaver, hver af et omfang som et halvt  

 eksamenssæt.
 Ikrafttrædelse m.v.:
 Læreplanen har virkning fra den 1. august 1986. Samtidig ophæves læreplan  

 02.80 for organisation og strategi.
 P.d.v.
 e.b.
Erik Nexelmann underv.insp.
