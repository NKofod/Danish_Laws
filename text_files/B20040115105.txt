Bekendtgørelse  

 om erklæringer m.v. efter § 4 a i lov om  

  

 andelsboligforeninger og andre boligfællesskaber I medfør af § 4 a, stk. 3, i lov om andelsboligforeninger  

 og andre boligfællesskaber, jf. lovbekendtgørelse nr. 652 af 2. juli 2001,  

 som  

 ændret ved lov nr. 204 af 29. marts 2004, fastsættes:
 § 1.  

  

 Til  

 brug for tinglysning af et pantebrev eller retsforfølgning i en andel skal  

 andelsboligforeningen efter § 4 a i lov om andelsboligforeninger og andre  

 boligfællesskaber efter anmodning fra andelshaveren, långiveren eller  

 udlægshaveren afgive en erklæring på en særlig blanket udarbejdet af  

 Erhvervs-  

 og Byggestyrelsen, jf. bilag 1.
Stk. 2.  

  

 Med anmodningen  

 om foreningens afgivelse af erklæring skal vedlægges kopi af det pantebrev  

 eller  

 det dokument om retsforfølgning, som ønskes tinglyst.
Endvidere skal  

 vedlægges en  

 udskrift eller en kopi af en udskrift af oplysninger fra Bygnings- og  

 Boligregistret (BBR). Udskriften skal indeholde oplysning om ejendommens  

 ejerforhold og andelslejlighedens adresse.
Er der i vedtægterne fastsat en  

 lånegrænse efter § 6 a, stk. 2, i lov om andelsboligforeninger og andre  

 boligfællesskaber,  

 og afgives erklæringen til brug for pantsætning, skal anmodningen vedlægges  

 oplysning  

 om den aktuelle restgæld på eventuelle foranstående lån.
§ 2.  

  

 Erklæringen  

 afgives på andelsboligforeningens vegne af bestyrelsen i overensstemmelse med  

 de tegningsregler, som gælder efter foreningsvedtægten.
Er der ikke fastsat  

 regler herom i vedtægten, afgives erklæringen af formanden og to andre  

 bestyrelsesmedlemmer i forening.
Erklæringen kan endvidere afgives af  

 foreningens administrator, såfremt bestyrelsen har bemyndiget vedkommende til  

 at afgive sådanne erklæringer.
 § 3.  

  

 Andelsboligforeningen skal gennem afgivelse af erklæring efter § 1 attestere,  

 at den person, som det pantebrev eller den retsforfølgning, som ønskes  

 tinglyst, vedrører, er godkendt som andelshaver med brugsret til den bolig-  

 eller erhvervsenhed, som pantebrevet eller dokumentet om retsforfølgning  

 angiver  

 under henvisning til en i BBR anført adresse.
Stk. 2.  

  

 Andelsboligforeningen skal endvidere oplyse, om foreningen i forbindelse med  

 andelshaverens køb af andelen har stillet garanti for en del af købesummen  

 før  

 den 1. januar 2005. Har foreningen stillet garanti, skal foreningen give  

 oplysning om, hvornår og overfor hvem garantien er stillet og størrelsen af  

 det  

 garanterede beløb.
Endelig skal andelsboligforeningen, når den afgiver  

 erklæring til brug for tinglysning af pant i en andel, oplyse, om  

 andelsboligforeningens vedtægter indeholder begrænsning af adgangen til  

 pantsætning til 80 pct. af pantets værdi på lånetidspunktet.
Indeholder  

 vedtægterne en lånegrænse, skal andelsboligforeningen erklære, at lånegrænsen  

 ikke overskrides som følge af den pantsætning, hvortil der afgives erklæring.
 § 4.  

  

 Andelsboligforeningen skal behandle anmodninger om afgivelse af erklæring i  

 den  

 rækkefølge, de er modtaget.
 Stk. 2.  

  

 Andelsboligforeningen skal afgive erklæringen inden 3 uger, medmindre der  

 foreligger særlige omstændigheder, som udgør en rimelig begrundelse for en  

 længere frist.
 § 5.  

  

 Er  

 der ikke sammenfald mellem den person, der står anført som andelshaver på  

 pantebrevet eller dokumentet om retsforfølgning, og den person, som  

 foreningen  

 har godkendt som andelshaver, skal andelsboligforeningen oplyse herom i  

 erklæringen.  

 På samme måde skal foreningen oplyse om andre forhold, som er omfattet af  

 erklæringen, men som ikke er i overensstemmelse med de faktiske forhold.
 Stk. 2.  

  

 Er pantsætningen  

 helt eller delvis i strid med en efter § 6 a, stk. 2, i lov om  

 andelsboligforeninger  

 og andre boligfællesskaber i vedtægterne fastsat lånegrænse, kan  

 andelsboligforeningen  

 nægte at afgive erklæring.
 § 6.  

  

 Reglerne i §§ 1-5 finder tilsvarende anvendelse på de i kapitel III i lov om  

 andelsboligforeninger og andre boligfællesskaber nævnte boligaktieselskaber  

 og  

 lignende.
 § 7.  

  

 Denne bekendtgørelse træder i kraft den 1. januar 2005.
Erhvervs- og Byggestyrelsen, den 29.  

 november 2004 Jesper Rasmussen /Mette Preisler Bilag 1 Erklæring om adkomst  (til brug for  

 tinglysning af pant, udlæg eller lign. i andelsboliger) (udfyldes med blokbogstaver) Herved erklærer , at (andelsboligforeningens navn) (andelshavers fulde navn) er godkendt af andelsboligforeningens bestyrelse som  

 andelshaver med brugsret til beliggende (andelslejlighedens nr.) (andelslejlighedens adresse) Oplysninger om tinglysningsdokumentet (sæt kryds):  

  

 (udfyldes af långiver/kreditor) pantebrev udlæg udpantning andet (angiv dokumenttype) Beløb angivet i tinglysningsdokumentet:
 kr.
 Navn på långiver/kreditor:
Har andelsboligforeningen i forbindelse med andelshaverens  

 køb af andelen stillet garanti for en del af købesummen? Nej  

  

 / ja  

  

 - hvis ja oplyses:
- størrelsen af det garanterede beløb kr.
- dato for garantistillelse - långivers navn Udfyldes kun ved pantsætning: Indeholder andelsboligforeningens  

 vedtægter begrænsning af adgangen til pantsætning til 80 procent af pantets  

 værdi på lånetidspunktet? Nej  

  

 / ja  

  

 - hvis ja erklæres, at nærværende  

 pantsætning overholder denne grænse.
 Foreningens eventuelle bemærkninger til det i erklæringen  

 oplyste:
