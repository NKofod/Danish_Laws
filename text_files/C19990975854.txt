Skrivelse om ændring af lov om dagpenge  

 ved sygdom eller fødsel (Ophævelse af sondringen mellem offentlige og private  

 arbejdsgivere) Til samtlige kommuner, Social- og sundhedsforvaltningen,  

 Sygedagpengekontoret Folketinget har ved 3. behandling den 21. maj 1999  

 vedtaget:
 L 221: Forslag til Lov om ændring af lov om dagpenge  

 ved sygdom eller fødsel (Ophævelse af sondringen mellem  

 offentlige og private arbejdsgivere).
 Loven, som blev offentliggjort i lovtidende den 2. juni  

 1999 og har nr. 393, vedlægges i kopi.
 Den vedtagne lov træder i kraft 1. januar 2000 og  

 har virkning for sygdomstilfælde, der indtræder den 1. januar  

 2000 eller senere. § 1, nr 6 træder dog i kraft dagen efter  

 bekendtgørelsen i Lovtidende.
 Indholdet af lovændringen:
 Offentlige arbejdsgivere ligestilles med private  

 arbejdsgivere, således at alle arbejdsgivere herefter afholder udgiften  

 til sygedagpenge i de første to uger af den ansattes  

 sygefravær.
 Sondringen mellem offentlige og private arbejdsgivere  

 opretholdes dog i forhold til  adgangen for arbejdsgiverne til at forsikre  

 sig efter dagpengelovens § 27. Det er således kun private  

 arbejdsgivere, der vil kunne tegne en forsikring efter denne bestemmelse.
For så vidt angår  

 ikrafttrædelsesbestemmelsen skal det bemærkes, at de nye regler  

 har virkning for sygdomstilfælde, der indtræder den 1. januar  

 2000 eller senere.
Sygdomstilfælde, der er indtrådt før 1.  

 januar 2000, og hvor fraværet fortsætter ud over denne dato, er  

 omfattet af de gældende regler.
Endvidere præciseres det, at dagpengene til personer  

 i fleksjob beregnes på grundlag af det timetal, der ligger til grund  

 ved beregningen af tilskuddet - og ikke det faktiske timetal.
Denne del af  

 loven trådte i kraft dagen efter bekendtgørelsen i  

 lovtidende.
Socialministeriet, den 17. juni 1999 Karen Jespersen /Eva Pedersen Bilag 1 Lov om ændring af lov om dagpenge ved  

 sygdom eller fødsel (Ophævelse af sondringen mellem offentlige og private  

 arbejdsgivere m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret bl.a. ved  

 § 5 i lov nr. 803 af 24. oktober 1997, § 32 i lov nr. 980 af 17.  

 december 1997, § 5 i lov nr. 468 af 1. juli 1998 og senest ved § 1  

 i lov nr. 1039 af 23. december 1998, foretages følgende  

 ændringer:
 1. § 1, stk. 2, affattes således:
»Stk. 2. Dagpenge ydes af 1)	arbejdsgiveren til ansatte ved sygefravær i 2 uger fra 1. hele  

 fraværsdag, 2)	arbejdsgiveren til ansatte ved fravær på grund af  

 forebyggende graviditetsundersøgelser og 3)	kommunen i øvrige tilfælde.« 2. § 1, stk. 3, affattes således:
»Stk. 3. Til personer i fleksjob, jf. kapitel 7 i lov om aktiv  

 socialpolitik, yder kommunen dagpenge fra 1. hele fraværsdag.« 3. § 1, stk. 4, ophæves.
 4. § 3, stk. 4, ophæves.
 5. I § 8, stk. 5, udgår »privat«.
 6. I § 9 indsættes efter stk. 3 som nyt  

 stykke:
»Stk. 4. Dagpenge til personer i fleksjob, jf. kapitel 7 i lov  

 om aktiv socialpolitik, beregnes på grundlag af det timetal gange den  

 timefortjeneste, som er lagt til grund ved beregningen af kommunens tilskud  

 til arbejdsgiveren. « Stk. 4-6 bliver herefter stk. 5-7.
 7. I § 9, stk. 4, der bliver stk. 5,  

 ændres »stk. 6« til: »stk. 7«.
 8. I § 9, stk. 5, der bliver stk. 6,  

 ændres »stk. 1-4« til: »stk. 1-5«.
 9. I § 19 a, stk. 4, ændres »§ 9,  

 stk. 4« til: »§ 9, stk. 5«.
 10. § 24, stk. 3, ophæves.
 Stk. 4 bliver herefter stk. 3.
 11. § 25, stk. 1-3, ophæves, og i stedet  

 indsættes:
» Stk. 4 bliver herefter stk. 2.
 12. I § 27 ændres »§ 9, stk. 4« til:  

 »§ 9, stk. 5«.
 13. I § 27 indsættes som stk. 2:
»Stk. 2. Som private arbejdsgivere anses alle arbejdsgivere,  

 bortset fra offentlige myndigheder og private institutioner, hvis udgifter  

 dækkes med mindst 50 pct. af offentlige midler.
Endvidere anses  

 forældre, der har valgt at få et økonomisk tilskud til  

 privat pasning, jf. § 26 i lov om social service, som private  

 arbejdsgivere.« 14. I § 28 ændres »§ 9, stk. 4« til:  

 »§ 9, stk. 5«.
 15. § 30, stk. 1, affattes således:
» 16. I § 30 b, stk. 1, ændres »de i § 1,  

 stk. 2, nr. 1 og 2, omtalte private og offentlige arbejdsgivere« til:  

 »arbejdsgiveren«.
 17. I § 30 b, stk. 2, udgår »de i  

 stk. 1 nævnte«.
 18. I § 30 c, stk. 3, udgår »private«.
§ 2 Stk. 1. Loven træder i kraft den 1. januar 2000 og har  

 virkning for sygdomstilfælde, der indtræder den 1. januar 2000  

 eller senere, jf. dog stk. 2.
 Stk. 2. § 1, nr. 6, træder i kraft dagen efter  

 bekendtgørelsen i Lovtidende.
