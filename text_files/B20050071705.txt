Bekendtgørelse  

 om midlertidig  

  

 gratis influenzavaccination til alle over 65 år I medfør af § 1 i lov nr. 634 af 17. december 1976 om  

 tilbud om gratis vaccination mod visse sygdomme, som ændret ved lov nr. 145  

 af  

 25. marts 2002, fastsættes efter forhandling med Amtsrådsforeningen i Danmark  

 og Københavns og Frederiksberg kommuner:
§ 1.  

  

 Bopælsamtskommunen,  

 henholdsvis Københavns, Frederiksberg eller Bornholms Kommune, betaler 110  

 kr.  

 for enhver vaccination mod influenza af personer, der på  

 vaccinationstidspunktet  

 er fyldt 65 år, og som har bopæl her i landet, jf. dog stk. 2.  

 Betalingen  

 dækker alle udgifter, herunder vaccinationen, udgiften til vaccine og  

 eventuel  

 merværdiafgift.
Der må ikke være opkrævet yderligere betaling for  

 vaccinationen.
Vaccinationen skal være foretaget af en læge, der i henhold  

 til  

 lov om udøvelse af lægegerning har tilladelse til selvstændigt virke som  

 læge,  

 eller af en anden på dennes ansvar.
 Stk. 2.  

  

 Betalingen  

 udgør 275 kr. i tilfælde, hvor vaccination af helbredsmæssige årsager er  

 foretaget  

 i den vaccineredes eget hjem, bortset fra plejehjem, beskyttede boliger,  

 ældreboliger og plejeboliger, jf. § 140 i lov om social service og  

 § 5  

 i lov om almene boliger mv.
Stk. 3.  

  

 Anmodninger  

 om betaling skal indeholde 1)  

 	  

 oplysning for hver  

 enkelt vaccination om vaccinationstidspunkt og den vaccineredes navn,  

 CPR-nummer og bopælsamtskommune, underskrevet af den vaccinerede, og 2)  

 	  

 oplysning om navn  

 samt virksomhedsadresse, ansættelsessted eller bopæl for den læge, som har  

 vaccineret, eller på hvis ansvar vaccination er foretaget, samt i hvilke  

 tilfælde vaccination af helbredsmæssige årsager er foretaget i den  

 vaccineredes  

 eget hjem, jf. stk. 2, underskrevet af den, der har vaccineret.
Stk. 4.  

  

 Anmodninger  

 om betaling fremsendes månedligt, samlet til bopælsamtskommunen med oplysning  

 om, til hvilket pengeinstitut betalingen skal overføres.
For anmodninger, der  

 er modtaget senest den 15. i en måned, overføres betalingen senest den 15. i  

 den følgende måned.
 § 2.  

  

 Bekendtgørelsen  

 træder i kraft den 19. september 2005 og har virkning for vaccinationer  

 foretaget inden udgangen af 2005.
 Stk. 2.  

  

 Bekendtgørelsen gælder ikke for Færøerne.
