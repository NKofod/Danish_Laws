1. Nye regler for støtteåret 1991 2. Støtteformer Stipendium og lån Hjemmeboende - udeboende Stipendium Studielån (lån 6) Overgangsordninger for dem, der har begyndt en videregående uddannelse før 15. marts 1988 Forhøjet studielån Statsgaranteret lån 3. Betingelser for at få støtte Betingelser, der angår uddannelsen Godkendelse af uddannelser Godkendte ungdomsuddannelser Godkendte videregående uddannelser Løn under uddannelsen Enkeltfagsundervisning Uddannelser i udlandet Studieophold i udlandet Betingelser, der angår den uddannelsessøgende Udlændinge - Sydslesvigere - Islandske statsborgere - Flygtninge - Indrejst sammen med forældre - EF-borgere - Nordiske statsborgere Betingelser om erhvervsarbejde i Danmark - Andre udlændinge Betingelser om erhvervsarbejde og særlig tilknytning til Danmark - Uddannelsesstøtte fra hjemlandet - Særligt skema Anden offentlig støtte Studieaktivitet - Melder sig ikke til prøve - melder fra - Består ikke - Sygdom - Uddannelser med mødepligt - Der ses bort fra perioder uden støtte - Uddannelsessøgende, der har begyndt en videregående uddannelse før 15. marts 1988 - Institutionen skal underrette styrelsen om inaktivitet Klippekortet - Ungdomsuddannelse - Videregående uddannelse - Der kan ses bort fra 12 klip - Dispensationer - Den uddannelsessøgende kan selv bestemme støttens placering - Dobbeltklip - Klippekortet - Indplacering i klippekortsystemet Uddannelsessøgende, der har begyndt en videregående uddannelse før 15. marts 1988 Uddannelsessøgende, der har begyndt en videregående uddannelse i perioden 15. marts 1988-31. juli 1989 Ansøgerens egne økonomiske forhold (fribeløbet) - Egenindkomst - Formueforhold - Indkomstkontrol 1991. Tilbagebetaling af for meget modtaget støtte.
Syvprocent-tillæg - For meget udbetalt for tiden før 1. januar 1991 - Kontrol af tildelingsgrundlaget Forældrenes økonomiske forhold, 18-årige ansøgere - Indkomstgrundlaget - Sådan gøres indkomstgrundlaget op - Søskende - Støtte på grundlag af forældrenes aktuelle økonomiske forhold - Ændringer i forældreindkomsten i løbet af støtteperioden 4. Ændring af tildelt støtte Regulering af støtte efter ansøgning Oplysningspligt for støttemodtagere Skæringstidspunkter Oplysningspligt for tidligere støttemodtagere Uddannelsesinstitutionernes oplysningspligt 5. Ansøgningsprocedure Tildeling af støtte fra 1. januar 1991 Fremtidig ansøgningsprocedure Ansøgningsskema Ansøgningsfrister 6. Forrentning og tilbagebetaling af lån Lån 6 (studielån tildelt efter 1. januar 1991) Lån 5 (studielån tildelt i perioden 1988/89 - 1990) Lån 4 (statslån tildelt i perioden 1982/83 - 1987/88) Statsgaranterede studielån Lån 1 (statslån tildelt i perioden 1970/71 - 1974/75) Lån 3 (lån, der blev tildelt sidste gang i støtteåret 1969/70) 7. Administrationen af su SUstyrelsen Uddannelsesinstitutionens opgaver Ankenævnet for Uddannelsesstøtten Undervisnings- og Forskningsministeriet Den kommunale ligningsmyndighed Rådet for Uddannelsesstøtten 8. Bilagsdel Bilag 1: Bekendtgørelse af lov om statens uddannelsesstøtte nr. 486 af 25.  

 juni 1990 Bilag 2: Bekendtgørelse om uddannelsesstøtte nr. 512 af 4. juli 1990 Bilag 3: Beløbssatser 1991 Bilag 4: Stipendietabel (afhængig af forældreindkomster) 9. Stikordsregister 1. Nye regler fra støtteåret 1991 Su-systemet er ændret på en række områder pr. 1. januar.
Her beskrives  

 kort de vigtigste ændringer 1. Fra og med den 1. januar 1991 vil støtteåret svare  

 til kalenderåret (1. januar til 31. december). Su-kvartalerne følger nu  

 kalenderårets kvartaler, dvs. 1. januar, 1. april, 1. juli og 1. oktober.
 2. Støttesatser m.v. fastsættes som månedsbeløb.
3. Når en måneds støtte er udbetalt, er der brugt et  

 klip.
Det gælder, selv om støtten senere kræves tilbagebetalt eller  

 tilbagebetales frivilligt.
4. Der skal ikke søges støtte hvert år.
Den ansøgning,  

 der er indsendt for perioden august - december 1990, vil normalt også danne  

 udgangspunkt for støttetildelingen fra 1. januar 1991.
 5. Støtte kan ikke søges med tilbagevirkende kraft.  

 Det vil for eksempel sige, at hvis man afleverer sin ansøgning på  

 uddannelsesinstitutionen i september måned får man tidligst støtte fra 1.  

 september.
6. Hver den 1. januar vil SUstyrelsen lave en  

 støtteberegning.
Der udsendes ny støttemeddelelse til alle pr. denne dato.  

 Den uddannelsessøgende og uddannelsesinstitutionerne skal selv melde tilbage  

 om eventuelle fejl eller ændringer i de anførte oplysninger.
 7. I løbet af støtteåret kan den uddannelsessøgende  

 søge om ændring af beregningsgrundlaget og kan frit fravælge støtte (klip).
 Sidste frist for ændringer og støtteansøgninger er 1. oktober.
8. Forventet indkomst og formue indgår ikke i  

 beregningsgrundlaget for den løbende støtte.
Den uddannelsessøgende skal selv  

 kontrollere, at der ikke udbetales for meget i støtte i forhold til  

 egenindkomsten.
Den uddannelsessøgende kan afpasse forholdet mellem  

 egenindkomst, fribeløb og støtte ved at fravælge klip eller få stoppet  

 udbetalingerne.
9. Kun stipendium i henhold til su-loven og renter af  

 beløb opsparet i henhold til loven om uddannelsesopsparing medregnes ikke i  

 indkomsten, og i formuen fragår kun beløb opsparet i henhold til loven om  

 uddannelsesopsparing.
I øvrigt medregnes alle indkomster, som er  

 skattepligtige som personlig indkomst eller kapitalindkomst uden fradrag  

 (bruttoindkomst).
 Formuen gøres op pr. 31. december i støtteåret.
10. Indkomstkontrollen sker automatisk.
Når støtteåret  

 er gået, indhentes oplysninger fra Told- og Skattestyrelsen om  

 støttemodtagers faktiske indkomst og formue i støtteåret, og eventuelt for  

 meget udbetalt støtte kræves tilbagebetalt, hvis den fastsatte  

 egenindkomstgrænse (=fribeløbet) er overskredet.
11. Det er egenindkomsten i hele kalenderåret, uanset  

 støtteperiodens længde, der er afgørende.
Det vil sige for eksempel også i  

 perioder, hvor den pågældende ikke er under uddannelse eller ikke får støtte.
12. Fribeløbet er fastsat som et månedligt beløb, som  

 varierer efter den uddannelsessøgendes situation.
Den enkelte støttemodtagers  

 fribeløb pr. måned opsummeres til et samlet fribeløb for hele støtteåret.
13. Beløb, som skal tilbagebetales som for meget  

 udbetalt støtte (fm-gæld), tillægges syv procent, uanset om beløbet er  

 tilbagebetalt helt eller delvist.
For meget udbetalt støtte skal  

 tilbagebetales, når styrelsen rejser krav, eller i afdrag over maksimalt 12  

 måneder.
Beløb, der ikke straks betales, tillægges en rente på årligt seks  

 procent over diskontoen i tilbagebetalingsperioden.
Diskontoen var pr. 15.  

 august 1990 otte og en halv procent.
Gælden forrentes fra den 1. i måneden to  

 måneder efter kravets fremsættelse.
14. Fra støtteåret 1991 indføres ny forrentning af  

 studielån (lån 6) efter uddannelsens ophør.
I uddannelsesti den forrentes  

 gælden årligt med fire procent.
Derefter forrentes gælden med en årlig rente  

 svarende til den officielle diskonto plus et procenttillæg, der fastsættes på  

 finansloven for det pågældende år.
 15. Der fastsættes en øvre tidsgrænse for den periode,  

 man kan bruge klip i.
 Klippene skal bruges inden for normeret studietid + to år.
2. Støtteformer Stipendium og lån Statens uddannelsesstøtte består af to former for støtte:
- stipendium og - studielån Den enkelte støttemodtager kan højest få:
 Udeboende  kr. pr. md.
 stipendium 3.135 kr.
 studielån 1.411 kr.
Hjemmeboende stipendium 1.881 kr.
 studielån 1.411 kr.
 De almindelige betingelser for at få uddannelsesstøtte fremgår af siderne  

 15-30. Støtteperioden er de måneder af støtteåret, hvori den  

 uddannelsessøgende er støtteberettiget, jfr. lovens § 7. Støtte kan ikke  

 gives for mindre end en måned.
 Den endelige tildeling af uddannelsesstøtte er endvidere afhængig af den  

 uddannelsessøgendes indkomst- og formueforhold, se side 31-35. Indtil  

 udgangen af det kvartal, hvor den uddannelsessøgende fylder 19 år, tildeler  

 styrelsen stipendier under hensyn til forældres indkomst- og formueforhold,  

 se side 35-38.
 Nedsættes stipendiet eller bortfalder det på grund af forældrenes  

 indkomst- og formueforhold, se side 36, kan den uddannelsessøgende i stedet  

 for det mistede stipendium få et studielån udover 1.411 kr. om måneden, eller  

 fribeløbet kan forhøjes.
 Om overgangsordninger for dem, der har påbegyndt en videregående  

 uddannelse før 15. marts 1988, se side 13.
Hjemmeboende - udeboende Uddannelsessøgende, der i folkeregistret står tilmeldt den ene eller begge  

 forældres adresse eller som rent faktisk bor hos forældrene, er hjemmeboende.  

 Uddannelsessøgende, der står tilmeldt en adresse forskellig fra begge  

 forældres, og som ikke, udover ferier og søn og helligdage, jævnligt bor hos  

 forældrene, er udeboende.
 Det er den uddannelsessøgendes bopælsstatus den 1. i hvert kvartal, som er  

 afgørende for, om der tildeles støtte som hjemmeboende eller udeboende.
Når den uddannelsessøgende begynder på en ny uddannelse, kan der dog  

 tildeles støtte som udeboende fra begyndelsen af uddannelsen, hvis den  

 uddannelsessøgende den 1. i den måned, hvor uddannelsen begynder, er  

 udeboende.
Når der første gang søges støtte, eller når støtteudbetalingen  

 søges genoptaget eller ændret, bekræfter den uddannelsessøgende under  

 strafansvar med sin underskrift på ansøgningen, at oplysningerne om  

 bopælsstatus på det ovennævnte tidspunkt er rigtige.
 Ændrer den uddannelsessøgende bopælsstatus til hjemmeboende efter at have  

 været udeboende, skal styrelsen straks have besked, se side 39.
 En uddannelsessøgende skal når som helst ved fremlæggelse af  

 huslejekvittering eller på anden måde kunne dokumentere at være udeboende i  

 perioder, hvor støtte er modtaget som udeboende.
En uddannelsessøgende, der bor på kostskole, skolehjem eller lignende er  

 udeboende, uanset hvilken adresse den pågældende er tilmeldt i  

 folkeregistret.
Det samme gælder for uddannelsessøgende, der får støtte til  

 uddannelser eller studier i udlandet, hvis de ikke bor hos forældrene eller  

 den ene af forældrene i udlandet.
Stipendium SUstyrelsen udbetaler stipendier forud i månedlige rater til den  

 uddannelsessøgendes postgirokonto eller konto i et pengeinstitut i Danmark.  

 Stipendiebeløb på under 100 kr. om måneden falder væk.
Uddannelsessøgende, der betaler undervisningsafgift i forbindelse med  

 uddannelsen, kan få yderligere et stipendium til hjælp til dækning af  

 undervisningsafgiften.
Stipendiet svarer til 85 procent af den faktiske  

 undervisningsafgift, dog højst 1.254 kr. om måneden.
Indtil udgangen af det  

 kvartal, hvori den uddannelsessøgende fylder 19 år, aftrapper styrelsen  

 stipendietillægget afhængig af forældrenes økonomiske forhold efter samme  

 regler som den almindelige stipendiestøtte, se side 36.For  

 uddannelsessøgende, som efter særlige regler opnår hel eller delvis  

 fritagelse for betaling af opholdsudgifter (f.eks. elever på søfartsskolerne  

 og efg-elever på skolehjem) foretager styrelsen et fradrag i  

 stipendiestøtten.
Fradraget i den efter de almindelige regler beregnede  

 stipendiestøtte er 1.202 kr. for gratis kost og logi og for gratis kost alene  

 548 kr. om måneden.Nedsættelsen sker også i ferieperioderne.
 Der skal betales skat - B-skat - af stipendiet.
 Der er ikke trukket skat af stipendiet, når det udbetales.
 De uddannelsessøgende skal selv fortælle deres skattekontor, at de får  

 stipendium, ellers risikerer de at skulle betale restskat i 1992 af det  

 stipendium, som de får udbetalt i 1991.
 I 1991 må den uddannelsessøgende som hovedregel have indtægter -  

 stipendium og løn - på ialt ca. 25.000 kr., før der skal betales skat.
Studielån (lån 6) Styrelsen udbetaler studielån forud i månedlige rater.
Studielån på under  

 100 kr. pr. støttemåned falder væk.
 Første udbetaling af studielån vil dog først ske ca. to uger efter, at  

 gældsbrevet (lånebeviset) er modtaget i styrelsen, underskrevet af låntager.
 Lånetilsagnet bortfalder normalt, hvis den uddannelsessøgende ikke har  

 sendt gældsbrevet retur til styrelsen senest den 1. november 1991, eller hvis  

 låntager har givet afkald på lånet.
Låneraterne forrentes fra den første i måneden efter udbetalingen.
Lånet  

 forrentes i uddannelsestiden med fire procent om året.
Derefter forrentes gælden med en årlig rente svarende til den officielle  

 diskonto plus et procenttillæg, der fastsættes på finansloven for det  

 pågældende år.
Der beregnes rentes-rente.
Diskontoen er pr. 15. august 1990  

 otte og en halv procent.
Hvis udviklingen i renteniveauet taler for det, kan  

 renten på fire procent ændres ved lov for den resterende del af  

 uddannelsestiden.
 Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede.
 Uddannelserne skal være af mindst tre måneders sammenhængende varighed og  

 tilrettelagt på heltidsbasis.
 Uddannelser i udlandet kan medregnes i uddannelsestiden, hvis uddannelsen  

 er offentligt anerkendt i uddannelseslandet og af en sådan art, at den ville  

 kunne offentligt anerkendes i Danmark, og forudsat at de øvrige nævnte  

 betingelser er opfyldt.
 Uddannelsestiden ophører, når uddannelsen afsluttes eller afbrydes,  

 medmindre låntager inden for 15 måneder begynder eller genoptager en  

 uddannelse, som opfylder de ovenfor nævnte betingelser.
 Styrelsen kan bestemme, at en låntagers uddannelsestid skal betragtes som  

 ophørt, selv om låntagers uddannelse ikke er afsluttet eller afbrudt, når  

 låntager ikke længere kan anses for at være studieaktiv.
 Tilbagebetaling af studielån med påløbne renter skal ske til styrelsen.
 Låntagere, der kun har studielån optaget efter den 1. januar 1991, skal  

 starte tilbagebetalingen et år efter udløbet af det støtteår, hvor deres  

 uddannelsestid er hørt op.Låntagere, der har statslån og studielån optaget  

 både før og efter 1. januar 1991, skal starte tilbagebetalingen et år efter  

 udløbet af det støtteår, hvor deres uddannelsestid er ophørt, dog tidligst 1.  

 august.
 I god tid før tilbagebetalingen skal begynde, får låntageren oplysninger  

 fra SUstyrelsen om gældens størrelse, tilbagebetalingsperiodens længde og  

 ydelsens størrelse.
Tilbagebetalingsperiodens længde afhænger af gældens størrelse.Den længste  

 tilbagebetalingsperiode er 15 år, og den korteste syv år.
Der betales lige  

 store ydelser hver anden måned.
Beløbet kan dog ikke være lavere end 200 kr.  

 pr. gang.
Låntager kan aftale med styrelsen en kortere  

 tilbagebetalingsperiode end syv år.
En sådan aftale kan dog ikke indgås, før  

 tilbagebetalingen er begyndt.
Styrelsen kan efter ansøgning give udsættelse med tilbagebetalingen eller  

 lempe tilbagebetalingsvilkårene, hvis låntager på grund af arbejdsløshed,  

 sygdom, fødsel/barsel, værnepligt, store afdragsbyrder på anden studiegæld  

 eller andre særlige omstændigheder ikke kan overholde den fastsatte  

 tilbagebetalingsordning.
De forhold, der ligger til grund for ansøgningen,  

 skal så vidt muligt dokumenteres.
Overgangsordninger for dem, der har begyndt en videregående uddannelse før  

 15. marts 1988 Forhøjet Studielån Som en overgangsordning kan udeboende uddannelsessøgende, der er fyldt 22  

 år før den 15. marts 1988, og som før dette tidspunkt er begyndt på en  

 videregående uddannelse, få forhøjet studielånet op til 1.733 kr. om måneden.  

 Ordningen bortfalder ved udgangen af juli måned 1993.
Statsgaranteret lån Som en overgangsordning kan uddannelsessøgende, der begyndte en  

 videregående uddannelse før den 15. marts 1988, i indtil et år få  

 statsgaranti for lån i pengeinstitutter på op til 49.535 kr. for et helt  

 støtteår.
 Statsgarantien er ikke afhængig af ansøgerens egenindkomst.
Ansøgerne skal dog opfylde betingelserne for at få støtte efter lovens §  

 7. De skal også have overskredet den tid, hvori de kan få stipendium.
I  

 forbindelse med afslutningen af en uddannelse kan garantien ydes i endnu  

 højst et år.
 Ordningen bortfalder ved udgangen af juli måned 1993.
 Lånet optages i et pengeinstitut i Danmark og forrentes med en variabel  

 rente, der til enhver tid fastsættes af pengeinstituttet.
 Tilbagebetalingen skal normalt begynde et år efter, at uddannelsen er  

 afsluttet eller afbrudt, se side 44.
3. Betingelser for at få støtte Betingelser, der angår uddannelsen En uddannelse skal, for at der kan ydes støtte til de pågældende  

 uddannelsessøgende, - være en offentligt anerkendt ungdomsuddannelse eller videregående  

 uddannelse, der gives på en offentligt anerkendt uddannelsesinstitution, - være ulønnet, se dog side 17.
- være af mindst 3 måneders sammenhængende varighed og - være tilrettelagt som heltidsundervisning, se dog side 17.
Godkendelse af uddannelser SUstyrelsen godkender ungdomsuddannelser, der er offentligt anerkendte, og  

 videregående uddannelser, der ligeledes er offentligt anerkendte, som  

 støtteberettigende.
Ansøgning om godkendelse som støtteberettigende uddannelse sendes til  

 styrelsen af uddannelsesinstitutionen eller af den myndighed eller  

 organisation, der er ansvarlig for tilrettelæggelsen af uddannelsen.
Med  

 ansøgningen skal sendes oplysninger om uddannelsens indhold.
Ansøgningen skal  

 være ledsaget af oplysninger om, hvilken offentlig myndighed der har  

 anerkendt den.
Godkendte ungdomsuddannelser Følgende uddannelser er for tiden godkendt som støtteberettigende  

 ungdomsuddannelser:
almen voksenuddannelse blomsterbinderkursus (Beder Gartnerskole) edb-assistent (på handelsskoler) enkeltfagsundervisning (heltidskursus til anerkendte eksaminer på  

 folkeskole- og hf-niveau) erhvervsuddannelse, skoleperiode 1 og 2 farveriassistent fodterapeut folkeskole gartnerfagets driftslederkursus (Beder Gartnerskole) grundskolekursus (private) gymnasiale suppleringskursus gymnasium (studentereksamen) højere forberedelseseksamen (hf-kursus) højere handelseksamen højere teknisk eksamen industrilaborant konfektionsassistent levnedsmiddelassistent skibsassistent skibskok skipperskoleuddannelser (kyst- og fiskeskipper 3.grad) studenterkursus teknikumuddannelsens adgangsprøve teknisk assistent teknisk tegner tekstilassistent vildtforvalter, Vildtforvaltningens Skole, Kalø værkstedsskoler/værkstedskurser Godkendte videregående uddannelser Følgende uddannelser er for tiden godkendt som støtteberettigende  

 videregående uddannelser:
afspændingspædagog akademiingeniør arkitekt bevægelsespædagog bibliotekar billedkunst ved kunstakademierne byggetekniker byggeteknisk mesterskole bygningskonstruktør børnehave- og fritidspædagog civilingeniør datamatiker design (Danmarks Design Skole og Kolding Tekniske Skole) dyrlæge (veterinær) eksportskoleuddannelsen eksporttekniker elektroniktekniker elektroinstallatør/stærkstrømstekniker ergoterapeut erhvervsanalytiker erhvervspilot (Skolen for luftfartsuddannelserne) erhvervssproglige dagstudier (erhvervssproglig korrespondenteksamen/prøve  

 med mindst 2 sprog, cand.ling. merc. og cand.interpret.-studiet) erhvervsøkonomiske dagstudier (ha- og cand.merc.-studiet,  

 erhvervsøkonomi/datalogi, erhvervsøkonomi/jura og erhvervsøkonomi/matematik,  

 erhvervsøkonomi/sprog) ernærings- og husholdningsøkonom eurytmist farmaceut filmskoleuddannelsen fiskeriteknolog fiskeskipper af 1. grad fysioterapeut gastekniker grafonom (Grafisk Højskole) gvs-mesterkursus havebrugskandidat (hortonom) hotel- og restaurationsuddannelsen husholdningsvidenskab, Nordisk Højskole håndarbejdslærer idrætslærer (Paul-Petersens institut) jordemoder journalist kemotekniker kirkemusikskoler (Vestervig og Løgumkloster) klinisk tandtekniker konservator (Kunstakademiets Konservatorskole) konserveringstekniker (Kunstakademiets Konservatorskole) kunstpædagog laboratorietekniker landbrugskandidat (agronom) landinspektørlandmålingstekniker ledende/instruerende hospitalslaborant ledende/undervisende ergo- og fysioterapeut levnedsmiddeltekniker levnedsmiddelvidenskab lærer malerfagets svende- og diplomskole markedsøkonom maskinmester maskintekniker mejeriingeniør mejeritekniker mikroinstruktør miljøtekniker musikkonservatorieuddannelserne måletekniker pastoralseminariet produktionstekniker produktudvikler revisorkandidat rytmikpædagog sceneinstruktør/scenograf (Statens Teaterskole) skibsfører skovbrug (forstkandidat) skovtekniker skuespiller socialpædagog socialrådgiver specialkursus i husholdning ved urhus Universitet sygeplejerske sygeplejerskehøjskole, Danmarks tandlæge tandplejer tegnsprogstolk (Handelshøjskolen i København) teknikumingeniør trætekniker universiteternes kandidat- og magisteruddannelser vvs-tekniker Løn under uddannelsen Styrelsen godkender en uddannelse, der består af lønnede og ulønnede  

 perioder, som støtteberettigende i de ulønnede perioder af uddannelsen, hvis  

 der indgår mindst en sammenhængende ulønnet måned i uddannelsen.
 Den del af de lønnede praktikperioder af en uddannelse, som efter  

 sammenlægning af sådanne perioder er af mindre end en måneds varighed, er dog  

 støtteberettigende.
Styrelsen bestemmer, i hvilke måneder der ikke udbetales støtte på grund  

 af lønnet praktik.
Styrelsen kan efter ansøgning godkende, at  

 uddannelsessøgende, som i særlige tilfælde ikke får løn i praktikperioden,  

 kan oppebære støtte, hvis betingelserne herfor i øvrigt er opfyldt.
Enkeltfagsundervisning For at få uddannelsesstøtte skal uddannelsen som hovedregel være på  

 heltid.
 Nogle uddannelser anses for heltidsundervisning, hvis den  

 uddannelsessøgende deltager i mindst 20 undervisningstimer om ugen.
 Det gælder:
- almen voksenuddannelse - prøveforberedende enkeltfagsundervisning til folkeskolens afgangsprøver  

 og udvidede afgangsprøver - prøveforberedende enkeltfagsundervisning til højere forberedelseseksamen  

 (hf) eller lignende undervisning på tilsvarende niveau.
 Deltagelse i fag på forskellige niveauer kan kombineres.
Indgår der i undervisningen 15 timer eller derover på folkeskoleniveau,  

 betragtes hele undervisningen som afholdt på folkeskoleniveau ved opgørelsen  

 af forbrugt støttetid.
Deltagerne skal følge hele undervisningen på samme  

 kursus.
 Styrelsen kan dog i særlige tilfælde efter indstilling fra  

 uddannelsesinstitutionen godkende, at deltagere, der følger enkelte fag på  

 andre enkeltfagskurser, bliver støtteberettigede.
Deltagerne i undervisningen på gymnasiale suppleringskurser skal følge  

 undervisningen i mindst 16 ugentlige undervisningstimer.
Hvis den  

 uddannelsessøgende har mindre end 16 timer, men samtidig er tilmeldt  

 enkeltfagsundervisning på folkeskole- eller hf-niveau, kræves der mindst 20  

 ugentlige undervisningstimer.
 Undervisningen betragtes dog kun som gymnasialt suppleringskursus, hvis  

 denne undervisning omfatter mindst 15 ugentlige timer.
Uddannelser i udlandet Styrelsen giver støtte til uddannelse i udlandet til danske statsborgere.  

 Styrelsen godkender uddannelser i udlandet som støtteberettigende.
For at en  

 uddannelse i udlandet kan godkendes som støtteberettigende, skal de  

 betingelser, der gælder for at godkende en uddannelse i Danmark, være  

 opfyldt.
Se side 15.
 Når disse betingelser er opfyldt, kan styrelsen i følgende tilfælde  

 godkende uddannelser i udlandet som støtteberettigende i hele  

 uddannelsesforløbet:
I følgende tilfælde kan uddannelser i udlandet godkendes som  

 støtteberettigende i indtil 2 år, når de ville give adgang til  

 uddannelsesstøtte, hvis de foregik i Danmark.
De betingelser, der gælder for  

 at godkende en uddannelse i Danmark, skal også være opfyldt:
 Støtten til uddannelse i udlandet, herunder stipendium til hjælp til  

 dækning af undervisningsafgift, gives i samme former, under samme betingelser  

 og efter samme regler, som gælder for støtte til uddannelser i Danmark.  

 Støttetiden i udlandet medregnes ved opgørelsen af den forbrugte støttetid.  

 Udbetaling sker kun til postgirokonto eller pengeinstitut i Danmark.
 Ansøgning om støtte til en uddannelse i udlandet indsendes til styrelsen.  

 Med ansøgningen skal følge detaljerede oplysninger om den udenlandske  

 uddannelse i form af studieplaner, brochurer m.v.
 Der kan ikke gives støtte til uddannelsessøgende, som får  

 uddannelsesstøtte efter studielandets regler.
Klager over styrelsens afgørelser om godkendelse af en uddannelse i  

 udlandet som støtteberettigende indsendes til Undervisnings- og  

 Forskningsministeriet, Departementet, Frederiksholms Kanal 21, 1220 København  

 K.
Klager over andre afgørelser vedrørende støtte til uddannelser i udlandet  

 sendes til Ankenævnet for Uddannelsesstøtten.
Studieophold i udlandet Der kan gives uddannelsesstøtte til studieophold i udlandet i højest to  

 år.
 Uddannelsessøgende, der er indskrevet ved en dansk uddannelsesinstitution,  

 skal indsende ansøgning om godkendelse af studieopholdet som  

 støtteberettigende til den uddannelsesinstitution i Danmark, hvor den  

 uddannelsessøgende er indskrevet.
 Studierne skal kunne indgå som en del af uddannelsen i Danmark, og de skal  

 kunne medføre en tilsvarende eller i overvejende grad tilsvarende nedsættelse  

 af uddannelsestiden i Danmark.
 Hvis den uddannelsessøgende ikke er indskrevet ved en dansk  

 uddannelsesinstitution, kan studierne godkendes under samme betingelser, hvis  

 den uddannelsessøgende ved en erklæring fra rette danske  

 uddannelsesinstitution kan godtgøre, at betingelserne er opfyldt.
Hvis en uddannelsessøgende, der er indskrevet ved en dansk  

 uddannelsesinstitution, får stipendium til hjælp til dækning af  

 undervisningsafgiften ved den danske uddannelsesinstitution, bortfalder dette  

 stipendium under studieopholdet.
Er studieopholdet i udlandet forbundet med  

 betaling af undervisningsafgifter, gives der supplerende stipendier under  

 samme betingelser som under uddannelse i Danmark.
Betingelser, der angår den uddannelsessøgende SUstyrelsen giver uddannelsesstøtte til uddannelsessøgende fra begyndelsen  

 af kvartalet efter, at de er fyldt 18 år, - hvis de er danske statsborgere eller ligestilles med danske  

 statsborgere, - hvis de ikke modtager anden offentlig støtte, der tilsigter at dække  

 leveomkostningerne, - hvis de er studieaktive.
Udlændinge Støtte kan normalt kun gives til danske statsborgere.
I visse tilfælde kan  

 der dog gives støtte til uddannelsessøgende, der ikke har dansk  

 statsborgerskab, under uddannelse i Danmark.
 Følgende udlændinge har adgang til uddannelsesstøtte som danske  

 statsborgere under uddannelse i Danmark:
Sydslesvigere Tyske statsborgere, der tilhører det danske mindretal i Sydslesvig, skal  

 sammen med støtteansøgningen sende bevis for afgang fra Duborgskolen i  

 Flensborg eller anden dansk skole, for at godtgøre deres tilhørsforhold til  

 Danmark.
Kan den uddannelsessøgende ikke fremlægge et sådant bevis, vil  

 styrelsen forelægge ansøgningen for Sydslesvigsk Kultursamfund.
Islandske statsborgere Islandske statsborgere, der den 6. marts 1946 var eller på noget tidspunkt  

 inden for de sidste 10 år før den 6. marts 1946 har været bosat her i landet,  

 jfr. § 2 i lov om ophævelse af dansk-islandsk forbundslov.
Flygtninge Flygtninge - det vil sige personer, der modtager eller har modtaget  

 integrationsbistand fra Dansk Flygtningehjælp eller personer, der  

 familiesammenføres med sådanne personer - skal kun udfylde et almindeligt  

 ansøgningsskema.
Den uddannelsessøgende skal dog sende dokumentation fra  

 Flygtningehjælpen eller socialforvaltningen med.
Der skal ikke vedlægges  

 Oplysningsskema for udlændinge.
Indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år, kan også få  

 uddannelsesstøtte.
EF-borgere Statsborgere fra de andre EF-lande kan få støtte efter samme regler som  

 danske statsborgere, i det omfang det følger af EF-retten.
 Det betyder, at børn af EF-borgere kan få uddannelsesstøtte efter samme  

 regler som danske statsborgere, hvis deres forældre enten er eller har været  

 beskæftiget som lønmodtagere i Danmark eller udøver eller har udøvet  

 virksomhed her i landet i henhold til fællesskabernes regler om  

 etableringsret og udveksling af tjenesteydelser.
 Det er dog en betingelse, at børnene er kommet til Danmark i forbindelse  

 med forældrenes virksomhed her i landet og fortsat bor her.
Der kan også gives støtte til arbejdstagere fra de andre EF-lande, der  

 begynder på en erhvervskvalificerende uddannelse.
Det er en betingelse, at  

 der er kontinuitet mellem uddannelsen og den tidligere udøvede  

 erhvervsmæssige beskæftigelse i den forstand, at uddannelsen har tilknytning  

 til den tidligere erhvervsmæssige beskæftigelse.
Ved tilknytning forstås en  

 indholdsmæssig sammenhæng.
Kontinuitet kræves dog ikke, når arbejdstageren  

 ufrivilligt er blevet arbejdsløs og derfor er nødt til at omskole sig til  

 beskæftigelse i et andet fag.
 EF-borgere kan også få uddannelsesstøtte i henhold til de almindelige  

 regler, som gælder for andre udlændinge end statsborgere fra de andre  

 nordiske lande.
Nordiske statsborgere Betingelser om erhvervsarbejde i Danmark Statsborgere fra de øvrige nordiske lande skal umiddelbart før det  

 tidspunkt, hvor de søger støtte, have haft ophold i Danmark uafbrudt i to år  

 eller derover.
I denne periode skal de have haft mindst halvtids  

 erhvervsarbejde.
 Med erhvervsarbejde sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den uddannelsessøgende dog adgang  

 til uddannelsesstøtte, hvis de mellemliggende perioder har været af følgende  

 art:
Andre udlændinge Betingelser om erhvervsarbejde og særlig tilknytning til Danmark Andre udlændinge end statsborgere fra de øvrige nordiske lande kan få  

 støtte, hvis de umiddelbart før ansøgningstidspunktet har haft ophold i  

 Danmark i to år eller derover med mindst halvtids erhvervsarbejde eller  

 forudgående praktikarbejde.
Det er en betingelse, at opholdet og arbejdet har  

 været sammenhængende.
De kan også få støtte, hvis de har ganske særlige tilknytningsforhold til  

 Danmark.
Familietilknytning i form af ægteskab med en dansk statsborger eller  

 børn med en dansk statsborger kan indgå i vurderingen, men er ikke i sig selv  

 udslagsgivende.
Uddannelsesstøtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske mindretal i Sydslesvig, kan ikke få uddannelsesstøtte,  

 hvis de under uddannelsen får støtte fra hjemlandet.
 Andre udlændinge har heller ikke ret til at få uddannelsesstøtte, hvis de  

 gennemgår en uddannelse, der giver adgang til uddannelsesstøtte efter  

 hjemlandets regler.
Særligt Skema Udlændinge, der ikke har fået uddannelsesstøtte før, skal udover det  

 almindelige ansøgningsskema også udfylde Oplysningsskema for UDLÆNDINGE.  

 Skemaerne skal sendes samlet til SUstyrelsen.Flygtninge kan dog umiddelbart  

 indgive ansøgning om uddannelsesstøtte.
Sammen med ansøgningen skal sendes en  

 bekræftelse fra Dansk Flygtningehjælp eller socialforvaltningen om, at den  

 pågældende er anerkendt som flygtning eller er blevet familiesammenført med  

 en flygtning.
 Alle - bortset fra statsborgere fra de nordiske lande og flygtninge - skal  

 oplyse, hvor længe deres opholdstilladelse er gyldig.
Anden offentlig støtte Uddannelsessøgende, der får anden offentlig støtte, der skal dække  

 leveomkostningerne, er udelukket fra at få stipendium og studielån.
Det gælder uddannelsessøgende, der for eksempel - er omfattet af reglerne om støtte til elever på folkehøjskoler,  

 landbrugsskoler, husholdningsskoler og efterskoler - får støtte i henhold til Grønlands hjemmestyres studiestøtteordning, - er under afsoning i kriminalforsorgens anstalter, - får uddannelsesstøtte under uddannelse i udlandet efter  

 uddannelseslandets regler herom, - får arbejdsløshedsdagpenge eller uddannelsesydelse i henhold til  

 reglerne om arbejdstilbud til ledige.
- får folkepension eller førtidspension i henhold til lov om social  

 pension - er på efterløn - får fast revalideringsydelse efter § 43, stk. 2 i bistandsloven.
 Uddannelsessøgende, der modtager supplerende hjælp i henhold til andre  

 bestemmelser i bistandsloven, barselsdagpenge eller sygedagpenge, kan søge  

 uddannelsesstøtte efter de almindelige regler.
 Bemærk, at hvis den uddannelsessøgende er i en støtteberettigende  

 uddannelse, kan den pågældende normalt ikke få for eksempel  

 arbejdsløshedsdagpenge eller kontanthjælp efter bistandsloven.
Studieaktivitet Der kan kun tildeles uddannelsesstøtte til uddannelsessøgende, der er  

 studieaktive.
Fra støtteåret 1989/90 blev der indført nye regler om studieaktivitet.
For  

 uddannelsessøgende i videregående uddannelse, der har begyndt en videregående  

 uddannelse før 15. marts 1988, gælder de hidtidige regler fortsat, se side  

 24. Efter de nye regler er en uddannelsessøgende studieaktiv, indtil  

 uddannelsesinstitutionen ved prøver eller på anden måde konstaterer, at den  

 uddannelsessøgende ikke yder en studiemæssig indsats, der svarer til den  

 forbrugte støttetid til den igangværende uddannelse.
 Uddannelsesinstitutionen skal løbende kontrollere den uddannelsessøgendes  

 studiemæssige indsats i forhold til de for uddannelsen gældende bestemmelser,  

 herunder ved deltagelse i foreskrevne prøver, obligatorisk undervisning,  

 aflevering af opgaver m.v.
En uddannelsessøgende kan ikke oppebære uddannelsesstøtte i større takt  

 end svarende til den konstaterede studiemæssige placering.
Det følger heraf,  

 at en uddannelsessøgende, der ikke deltager i foreskrevne prøver, normalt  

 ikke betragtes som studieaktiv.
Melder sig ikke til prøve - melder fra En uddannelsessøgende, som ikke tilmelder sig en foreskrevet prøve, eller  

 som lader være med at gå op til en foreskrevet prøve, betragtes ikke som  

 studieaktiv.
Og støtten stoppes fra det tidspunkt, den uddannelsessøgende er  

 inaktiv.
Uddannelsesinstitutionen har derfor pligt til at konstatere, at  

 uddannelsessøgende, der har tilmeldt sig en foreskrevet prøve, nu også  

 deltager i prøven.
Institutionen skal derefter hurtigst muligt indberette  

 eventuel manglende deltagelse til styrelsen.
 Når indberetningen er sket, kræver styrelsen for meget udbetalt støtte  

 tilbagebetalt.
Består ikke En uddannelsessøgende, som ikke består de foreskrevne prøver, kan få set  

 bort fra den tid, der er brugt til prøverne, når den pågældendes støttetid  

 skal gøres op.
 Det kan ske inden for de 12 støttemåneder, der kan ses bort fra til  

 studieskift/omprøver m.v. se side 26.
 For at bevare sin studieaktivitet skal den uddannelsessøgende herefter gå  

 op til reeksamination, eller hvis der ikke afholdes reeksamination til den  

 førstkommende ordinære prøve.
Er de 12 måneder brugt i forvejen, betragtes den uddannelsessøgende som  

 studieinaktiv.
Det samme gælder, hvis den uddannelsessøgende omgående giver  

 styrelsen meddelelse om, at han/hun ikke ønsker støtten udbetalt inden for de  

 12 støttemåneder.
Når støtte ikke (længere) kan udbetales inden for de 12 støttemåneder,  

 betragter styrelsen den uddannelsessøgende som studieinaktiv, og styrelsen  

 standser udbetalingen.
For meget modtaget støtte skal tilbagebetales.
 I uddannelser, hvor det ikke er muligt at dumpe til en prøve, er den  

 uddannelsessøgende stillet, som om en prøve ikke er bestået, hvis  

 uddannelsesinstitutionen råder den uddannelsessøgende til at gå om.
Den uddannelsessøgende betragtes fortsat som studieaktiv, hvis han/hun  

 består den væsentligste del af flere foreskrevne prøver, kurser og lignende  

 samtidigt.
Det kræver dog, at uddannelsesinstitutionen skønner, at den  

 pågældende kan tage den manglende del, uden at uddannelsesforløbet forsinkes.
Sygdom En uddannelsessøgende kan få uddannelsesstøtte frem til en sygeeksamen.  

 Det kræver dog, at den uddannelsessøgende har meldt fra til den oprindelige  

 prøve på grund af sygdom, og at sygdommen er dokumenteret med en aktuel  

 lægeerklæring, der er udstedt i umiddelbar forbindelse med sygdommen.
 Går den uddannelsessøgende ikke op til sygeeksamen, eller går den  

 uddannelsessøgende op, men ikke består, er retningslinierne de samme som ved  

 almindelige prøver.
Afholdes der ingen sygeeksamen, træder førstkommende ordinære eksamen i  

 stedet.
Den uddannelsessøgende vil herefter kun fortsat kunne få  

 uddannelsesstøtte, hvis han/hun ud over at gå op til den manglende prøve,  

 også deltager i foreskrevne prøver, som er nødvendige for, at uddannelsen kan  

 afsluttes til normeret tid.
Uddannelser med mødepligt En uddannelsessøgende, der ikke deltager i obligatorisk undervisning i et  

 sådant omfang, at uddannelsen kan afsluttes inden for den normerede  

 studietid, betragtes som inaktiv.
Der ses bort fra perioder uden støtte En uddannelsessøgende kan kun få støtte i perioder, hvor  

 uddannelsesinstitutionen betragter den pågældende som studieaktiv.
Ved  

 bedømmelse af, om en uddannelsessøgende er studieaktiv, ses der bort fra  

 perioder, hvor den uddannelsessøgende ikke har fået støtte, herunder  

 perioder, hvor der er fravalgt klip.
Perioder, der er set bort fra inden for de 12 støttemåneder, som kan  

 bruges til studieskift/omprøver m.v., medregnes heller ikke.
Der ses også  

 bort fra perioder, hvor der på grund af sygdom, rådsarbejde, udførelse af  

 videnskabeligt arbejde og andre særlige forhold er dispenseret fra  

 støttetidsreglerne, og fra perioder, hvor den uddannelsessøgende på grund af  

 særlige omstændigheder har fået uddannelsesstøtte i en praktikperiode, der  

 sædvanligvis er lønnet.
 Specielt med hensyn til arbejde, som er pålagt den uddannelsessøgende i  

 henhold til styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, gælder, at det kan  

 sidestilles med studieaktivitet i indtil et år.
Eksempel: En uddannelsessøgende har ved fravalg af støttetid eller på  

 grund af uforbrugt støttetid opsparet tre måneders klip.
En prøve skal ifølge  

 studieplanen bestås.
Deltager den uddannelsessøgende ikke i prøven, kan  

 støtteudbetaling fortsætte i tre måneder, hvorefter den straks standses.  

 Først når prøven er bestået, kan støtteudbetaling på ny finde sted.
 Det skal understreges, at der ikke må ske forbrug af støttetid i større  

 takt end den konstaterede studieaktivitet.
Uddannelsessøgende, der har begyndt en videregående uddannelse før 15.  

 marts 1988 For uddannelsessøgende, der har begyndt en videregående uddannelse før 15.  

 marts 1988, gælder de hidtidige regler om studieaktivitet stadigvæk.
Det vil  

 sige, at de betragtes som studieaktive, indtil det ved prøver eller på anden  

 måde af uddannelsesinstitutionen konstateres, at den uddannelsessøgende ikke  

 yder en studiemæssig indsats, der gør det muligt at gennemføre uddannelsen  

 uden væsentlig overskridelse af den sædvanlige studietid.
Institutionen skal underrette styrelsen om inaktivitet Hvis uddannelsesinstitutionen finder, at en uddannelsessøgende ikke er  

 studieaktiv, skal dette straks meddeles styrelsen.
Institutionen skal  

 begrunde meddelelsen.
Uddannelsesinstitutionen skal samtidig give den uddannelsessøgende besked  

 om indberetningen, så den uddannelsessøgende har mulighed for at fremsætte  

 eventuelle bemærkninger hertil.
Den uddannelsessøgende skal samtidig have at  

 vide, at støtten bliver stoppet med virkning fra det tidspunkt, den  

 uddannelsessøgende er blevet inaktiv, hvis styrelsen følger institutionens  

 indstilling.
Søger en uddannelsessøgende støtteudbetalingen genoptaget på et  

 tidspunkt, hvor der har været afholdt prøver, men hvor resultatet af prøverne  

 endnu ikke foreligger, skal ansøgningen indsendes på normal vis.
Så snart  

 uddannelsesinstitutionen kender prøveresultaterne, tages der stilling til  

 spørgsmålet, om den uddannelsessøgende fortsat kan betragtes som studieaktiv,  

 eller om der skal ske indberetning til styrelsen om studieinaktivitet.
Uddannelsessøgende, der får støtte til uddannelse eller studier i  

 udlandet, skal sørge for, at styrelsen mindst to gange om året får meddelelse  

 om deres studieforløb, herunder studieaktivitet.
Uddannelsessøgende, der er  

 indskrevet ved en dansk uddannelsesinstitution, skal dog sende meddelelse til  

 den danske uddannelsesinstitution, der så skal kontrollere, om de er  

 studieaktive.
Klippekortet Fra støtteåret 1989/90 blev støttetiden fastlagt i reglerne om  

 klippekortet.
 Reglerne giver de uddannelsessøgende mulighed for selv at bestemme  

 støttens placering inden for studieforløbet, se side 27.
Den uddannelsessøgende får første gang, der søges støtte til en ny  

 uddannelse, som udgangspunkt tildelt et antal »klip«  

 (støttemåneder) svarende til den normerede studietid for uddannelsen.
Der  

 sker en omregning af de normerede studietider til månedsklip.
Ved  

 omberegningen er der taget hensyn til, at der ikke udbetales støtte i august  

 måned, hvis uddannelsen begynder i september, og at der ikke udbetales støtte  

 for juli måned, hvis uddannelsen afsluttes i juni.
 Ved opgørelse af den normerede studietid fratrækkes perioder med lønnet  

 praktik, hvis de udgør 1 måned eller mere af hele uddannelsen.
Styrelsen kan dog godkende, at uddannelsessøgende, som i særlige tilfælde  

 ikke får løn i praktikperioden, efter ansøgning kan oppebære støtte.
I disse  

 tilfælde sker der en tilsvarende forlængelse af støttetiden.
Et klip svarer til udbetaling af en måneds støtte.
Dette gælder også, selv  

 om støtten er reduceret p.g.a. forældreindkomsten, og selv om støtten kræves  

 tilbagebetalt i forbindelse med indkomstkontrollen efter støtteårets udløb,  

 eller frivilligt tilbagebetales.
Klip, der er brugt til tidligere afbrudt eller afsluttet uddannelse,  

 medregnes ved opgørelsen af støttetiden i den igangværende uddannelse.
Dog  

 medregnes klip brugt til undervisning på folkeskoleniveau ikke.
I  

 videregående uddannelse medregnes klip brugt i ungdomsuddannelse ikke.
Der medregnes også perioder med uddannelsesydelse for uddannelsessøgende,  

 der begyndte en uddannelse med uddannelsesydelse efter den 13. december 1988.  

 Perioder med fast revalideringsydelse efter bistandslovens § 43, stk. 2  

 medregnes også som forbrugte »klip«.
For uddannelsessøgende i  

 videregående uddannelse sker der dog ikke fradrag for uddannelsesydelse eller  

 fast revalideringsydelse, der er modtaget til gennemførelse af en  

 ungdomsuddannelse.
Der sker ikke fradrag for uddannelsesydelse fra  

 arbejdsløshedskasserne og fast revalideringsydelse brugt på folkeskoleniveau,  

 medmindre den uddannelsessøgende er i gang med en uddannelse på  

 folkeskoleniveau.Til gennemførelse af prøveforberedende  

 enkeltfagsundervisning på folkeskoleniveau, kan der højst gives støtte i 35  

 måneder.
Der kan også gives op til 35 måneders støtte til gennemførelse af  

 enkeltfagsundervisning på hf-niveau.
Der kan kun ydes støtte fra den uddannelsessøgendes optagelse på den  

 igangværende uddannelse til udløbet af den normerede studietid for  

 uddannelsen med tillæg af 24 måneder.
Denne periode kan dog forlænges på  

 grund af bevilget orlov, praktikperioder, som ikke indgår i den normerede  

 studietid, sygdom, fødsel, aftjening af værnepligt, udførelse af  

 videnskabeligt arbejde, rådsarbejde og arbejde vedrørende de  

 uddannelsessøgendes sociale og uddannelsesmæssige forhold.
Begrænsningen  

 gælder ikke for uddannelsessøgende, der har begyndt deres første videregående  

 uddannelse før 15. marts 1988, eller som har begyndt den igangværende  

 ungdomsuddannelse eller videregående uddannelse før 1. august 1990.
 Styrelsen kan bestemme, at der ved beregning af støttetiden for  

 uddannelsessøgende skal tages hensyn til uddannelsesstøtte, der er oppebåret  

 efter færøske eller grønlandske regler.
Ungdomsuddannelse I ungdomsuddannelser regnes både forbrug i tidligere ungdomsuddannelser og  

 i tidligere videregående uddannelse med ved opgørelsen af støttetiden til den  

 nuværende uddannelse.
Det er dog kun klip brugt efter 1. august 1989, der  

 kommer med i opgørelsen.
Inden for ungdomsuddannelserne findes der dog nogle sædvanlige  

 uddannelsesforløb, der betragtes som samlede uddannelsesforløb.
Det har den  

 virkning, at der kan gives støtte i hele forløbet.
 Det drejer sig om følgende uddannelsesforløb:
 Erhvervsuddannelse, skoleperiode 1 og 2 og en af følgende uddannelser:
- Edb-assistent - Laborant - Levnedsmiddelassistent - Teknisk assistent - Teknisk tegner - Farveriassistent - Tekstilassistent - Trikotageassistent - Konfektionsassistent - Højere Handelseksamen (HH) eller - Højere Teknisk Eksamen (HTX) Skibsassistent og en af følgende uddannelser:
- Kystskipperuddannelsen - Fiskeskipperuddannelsen - Skibskokuddannelsen Videregående uddannelse I videregående uddannelser medregnes klip brugt i ungdomsuddannelser ikke.  

 Uddannelsessøgende, der har begyndt en videregående uddannelse før 1. august  

 1989, og som ikke har søgt støtte efter 1. august 1989, skal indplaceres i  

 klippekortet, se side 30.
 Styrelsen kan godkende, at der for en gruppe af uddannelsessøgende bruges  

 en anden støttetid for en deleksamen eller for et helt studium end den  

 normale, når studietiden for disse uddannelsessøgende er forlænget på grund  

 af ganske særlige forhold, f.eks. ændringer i studieplanerne, kødannelser og  

 lignende.
Der kan ses bort fra 12 klip Ved opgørelsen af støttetiden kan der ses bort fra 12 støttemåneder i  

 ungdomsuddannelse og 12 støttemåneder i videregående uddannelse.
Der kan ses bort fra de 12 støttemåneder, hvis de er brugt til en  

 uddannelse, der er afbrudt inden for de første 12 måneder.
Der kan kun ses  

 bort fra støttetid brugt til den første afbrudte ungdomsuddannelse og til den  

 første afbrudte videregående uddannelse.
Der kan også inden for de 12  

 støttemåneder ses bort fra støtte brugt til en prøve, som den  

 uddannelsessøgende ikke har bestået.
Ved uddannelser, hvor der ikke holdes prøve, kan der ses bort fra støtte  

 brugt til at gennemføre uddannelsesperioder, som den uddannelsessøgende er  

 blevet pålagt at gå om.
Det samme gælder i uddannelser, hvor det ikke er  

 muligt at dumpe, hvis uddannelsesinstitutionen i overensstemmelse med  

 gældende regler råder den uddannelsessøgende til at gå om.
 Inden for de 12 støttemåneder kan der i ungdomsuddannelser yderligere ses  

 bort fra støttetid forbrugt til adgangsgivende kurser.
 Det drejer sig om værkstedskurser, der er adgangsgivende til videregående  

 uddannelser, gymnasiale suppleringskurser og teknikumingeniøruddannelsens  

 adgangskursus.
 I videregående uddannelse kan der inden for de 12 støttemåneder ud over  

 støttetid brugt til studieskift og omprøver ses bort fra støtte oppebåret i  

 perioder med forældreafhængig støtte.
Dispensationer SUstyrelsen har mulighed for at dispensere fra støttetidsreglerne.
Der kan ses bort fra forbrugt støttetid, hvis studier har været udelukket  

 af særlige forhold som for eksempel rådsarbejde eller lignende i indtil et  

 år, sygdom, graviditet, fødsel eller videnskabeligt arbejde.
Det er dog en  

 betingelse, at studiet er forsinket på grund af de nævnte forhold.
Styrelsen kan endvidere forlænge støttetiden, hvis der foreligger andre  

 særlige forhold.
Styrelsen kan godkende, at der ikke sker medregning af  

 støttetid brugt i en videregående uddannelse, der er umiddelbart  

 adgangsgivende til en anden videregående uddannelse.
 Ved uddannelser, hvor den almindelige adgangsbetingelse er studenter-,  

 højere forberedelses- eller højere handelseksamen, og hvor den  

 uddannelsessøgende har en af disse eksaminer, kan der ikke ses bort fra en  

 tidligere videregående uddannelse.
Den uddannelsessøgende kan selv bestemme støttens placering Den uddannelsessøgende kan selv bestemme, hvornår der skal udbetales  

 støtte (bruges klip) i perioder, hvor betingelserne herfor er opfyldt.
Det er  

 kun de måneder, hvor der udbetales støtte, som medregnes som forbrugte klip.
Dobbeltklip Er en videregående uddannelse normeret med en studietid på mere end 48  

 støttemåneder, kan den uddannelsessøgende anvende opsparede klip til at  

 fordoble støtten de sidste 12 støttemåneder af uddannelsen.
Uddannelsesinstitutionen skal afgive en erklæring om, at uddannelsen kan  

 afsluttes inden for 12 måneder.
Der kan kun udbetales dobbeltklip, hvis den  

 uddannelsessøgende har klip til gode svarende til det antal måneder, der er  

 tilbage af uddannelsen, og derudover har opsparet et antal klip.
Hvis den  

 uddannelsessøgende ikke har klip nok til, at der kan udbetales dobbeltklip i  

 hele perioden, udbetales dobbeltklippene i en sammenhængende periode, så  

 langt den opsparede støtte rækker.
Det er kun klip, som er opsparet efter den 1. august 1989, som kan bruges  

 til dobbeltklip.
Der kan spares klip op på følgende måde:
 - Fravalg af støtte.
 - Undladelse af at søge støtte i et støtteår efter indplaceringen  

 (herunder orlovsperioder og perioder med inaktivitet).
 - Tilbagebetaling i støtteårene 1989/90 og 1990 inden for de gældende  

 frister (for 1989/90 var det 2. april 1990 og for efteråret 1990 var det 1.  

 oktober 1990) af hele den modtagne støtte, der er tildelt for den pågældende  

 støtteperiode.
 - Gennemførelse af uddannelsen på kortere tid end den normerede studietid.  

 Opsparingen svarer til det antal måneder, som den normerede studietid er  

 konstateret afkortet med efter 1. august 1989.
 For studerende, der har påbegyndt den første støtteberettigende uddannelse  

 efter 15. marts 1988, gælder:
 at der kun kan gives dobbeltklip, hvis det samlede antal forbrugte  

 månedsklip - inklusive dobbeltklip til den igangværende uddannelse - derved  

 ikke overstiger det antal månedsklip, som uddannelsens normerede  

 støtteberettigende studietid er konverteret til.
Den normerede studietid kan dog forhøjes med de klip, der er tildelt ved  

 dispensation fra støttetidsreglerne.
Se side 27.
Indplacering i klippekortsystemet SUstyrelsen indplacerer uddannelsessøgende, der har begyndt en  

 videregående uddannelse før 1. august 1989, i klippekortsystemet således:
Uddannelsessøgende, der har begyndt en videregående uddannelse før 15.  

 marts 1988 Uddannelsessøgende, der har begyndt en videregående uddannelse før den 15.  

 marts 1988, indplacerer styrelsen i klippekortsystemet med en støttetid  

 svarende til sædvanlig studietid plus et år med fradrag af  

 indskrivningsperioder ved den igangværende uddannelse og ved en eventuelt  

 afsluttet eller afbrudt støtteberettigende videregående uddannelse, uanset om  

 den pågældende har fået uddannelsesstøtte.
Indplaceringen sker på grundlag af  

 forholdene på det tidspunkt, hvor den uddannelsessøgende søger om støtte  

 første gang efter 1. august 1989.
 Ved indplaceringen kan der ses bort fra indskrivningsperioder efter de  

 retningslinier, som er nævnt på side 27.
 Reglen om, at der kan ses bort fra 12 støttemåneder brugt til studieskift  

 omprøver m.v. gælder dog ikke her.
Der ses desuden bort fra perioder med orlov og fra perioder med lønnet  

 praktik i tidligere uddannelser.
Perioder med lønnet praktik i den  

 igangværende uddannelse regnes med.
 Der ses endvidere bort fra perioder, hvor den uddannelsessøgende ikke har  

 kunnet få støtte, fordi den pågældende ikke har været studieaktiv.
 Der kan i det samlede studieforløb højst ses bort fra 3 år på grund af  

 inaktivitet.
Styrelsen kan godkende, at der ses bort fra perioder med erhvervsarbejde,  

 aftjening af værnepligt eller manglende børnepasningsmuligheder.  

 Forudsætningen er, at studiet er forsinket på grund af de nævnte forhold.
Den  

 uddannelsessøgende må ikke have fået støtte i de nævnte perioder, heller ikke  

 statsgaranteret lån.
 Hvis der, i henhold til de hidtil gældende retningslinier, tidligere er  

 set bort fra indskrivningsperioder, lægges disse dispensationer til grund ved  

 indplaceringen.
Uddannelsessøgende, der har begyndt en videregående uddannelse i perioden  

 15. marts 1988 - 31. juli 1989 Uddannelsessøgende, der begyndte den første videregående uddannelse i  

 perioden den 15. marts 1988 til den 31. juli 1989, indplaceres i  

 klippekortsystemet med en støttetid svarende til normeret studietid.
SUstyrelsen trækker dog perioder fra, hvor den uddannelsessøgende har  

 modtaget uddannelsesstøtte til den igangværende uddannelse og til tidligere  

 afsluttede eller afbrudte støtteberettigende videregående uddannelser.
Der  

 trækkes også perioder fra, hvor den uddannelsessøgende har modtaget  

 uddannelsesydelse efter lov om arbejdstilbud til ledige til videregående  

 uddannelser, der er begyndt efter den 13. december 1988. Perioder med fast  

 revalideringsydelse efter bistandsloven til en videregående uddannelse  

 trækkes også fra.
 I forbindelse med indplaceringen i klippekortet kan der ses bort fra  

 støttetid i det omfang, det fremgår af side 26 og 27.
Ansøgerens egne økonomiske forhold (fribeløbet) Den endelige tildeling af stipendium og studielån afhænger af den  

 uddannelsessøgendes egne indkomst- og formueforhold i støtteåret.
I den støtte, som den uddannelsessøgende får tildelt i første omgang, er  

 der ikke i beregningsgrundlaget taget hensyn til indkomst og formue.  

 Stipendium og studielån udbetales med de højeste månedlige støttesatser  

 afhængig af, om den pågældende er ude- eller hjemmeboende, er afhængig af  

 forældreindkomst m.v., men uden hensyn til indkomst og formue.
Det er ikke  

 længere muligt at søge om at få nedsat det løbende månedlige stipendium eller  

 studielån som følge af forventet høj indkomst og formue.
Støttemodtageren har selv ansvaret for at regulere udbetalingen af  

 stipendium og studielån i støtteåret.
Den uddannelsessøgende skal tilpasse  

 støtteudbetalingerne til sin egenindkomst og sit fribeløb ved at få stoppet  

 udbetalingen af støtte eller fravælge klip.
Fravælger den uddannelsessøgende  

 klip, stopper udbetalingen af både stipendium og studielån.
Hvis den  

 uddannelsessøgende fra starten af støtteåret ved, at han/hun tjener mere end  

 fribeløbet, skal den uddannelsessøgende fravælge klip, så udbetalingen  

 afpasses.
Det samme gælder, hvis formuen er så høj, at formuetillægget sammen  

 med en eventuel indkomst udgør mere end fribeløbet.
 Når støtteåret er gået, foretager styrelsen den endelige støttetildeling  

 ved at sammenholde den uddannelsessøgendes indkomst- og formueforhold i  

 støtteåret med fribeløbet.
 Styrelsen indhenter oplysninger om den uddannelsessøgendes indkomst i  

 kalenderåret 1991 og formue pr. 31. december 1991 direkte fra Told- og  

 Skattestyrelsen, og på grundlag heraf opgør styrelsen egenindkomsten.
 Fribeløbet opgøres på grundlag af de oplysninger, som styrelsen har  

 registreret i støtteregistret, evt. suppleret med oplysning indhentet fra den  

 uddannelsessøgende selv om den uddannelsessøgendes uddannelsesmæssige forhold  

 i støtteåret, herunder i perioder, hvor den uddannelsessøgende ikke har været  

 under uddannelse eller ikke har fået støtte.
 Egenindkomsten er enhver positiv indkomst, som indgår i den  

 uddannelsessøgendes personlige indkomst og kapitalindkomst uden fradrag af  

 nogen art (bruttoindkomsten). Stipendium efter SU-loven og renter af beløb  

 opsparet i henhold til loven om uddannelsesopsparing indgår ikke i ansøgerens  

 indkomst.
I egenindkomsten indgår også et formuetillæg på 75 pct. af den del af den  

 uddannelsessøgendes skattepligtige formue, som overstiger 104.505 kr. pr. 31.  

 december 1991. Beløb, som ansøgeren har opsparet i henhold til loven om  

 uddannelsesopsparing, indgår ikke i formuen.
Det er egenindkomsten i hele  

 støtteåret, uanset støtteperiodens længde, der er afgørende.
Det vil sige for  

 eksempel også indkomst i perioder, hvor den pågældende ikke er under  

 uddannelse eller ikke får støtte.
Fribeløbet er det beløb, som man højest må have i egenindkomst (se  

 ovenfor) ved siden af støtten.
Overskrides fribeløbet, får det indflydelse på  

 støttens endelige størrelse.
Fribeløbet er fastsat på månedsbasis, og beløbet varierer efter den  

 uddannelsessøgendes uddannelsesmæssige situation.
Støttemodtagers fribeløb  

 pr. måned sammenlægges til et samlet fribeløb for hele støtteåret.
Er en uddannelsessøgende for eksempel i uddannelse hele året med støtte,  

 kan fribeløbet højst udgøre 12 x 3.135 kr. = 37.620 kr.
Ud fra det samlede  

 fribeløb foretager styrelsen den endelige støttetildeling.
Fribeløbet  

 sammensættes således: Beløb pr. måned Mdr. med støtte 3.135 kr.
Mdr. uden støtte, men - i uddannelse og støtte berettiget (fravalgt klip efter eget valg) 3.135  

 kr.
 - dog op til 4 klip i videre- gående uddannelse 9.405 kr.
Mdr. uden støtte og ikke støtteberettiget som følge af - orlov fra uddannelsen 9.405 kr.
 - lønnet praktik som en del af uddannelsen 9.405 kr.
 - studieinaktivitet 9.405 kr.
 - ikke under uddannelse 15.675 kr.
 - ikke dansk statsborger eller sidestillet med danske statsborgere 15.675  

 kr.
 - anden offentlig støtte, som sigter på at dække leveomkostningerne 15.675  

 kr.
 - den længste støttetid er brugt (mangler klip) 15.675 kr.
 Dog:
 - Mdr. indtil kvartalet efter den uddannelsessøgende er fyldt 19 år 3.135  

 kr.
 - Mdr. hvor den uddannelses- søgende får dobbeltklip 0 kr.
Styrelsen forhøjer fribeløbet med 14.735 kr. om året for hvert af den  

 uddannelsessøgendes egne børn eller adoptivbørn, som er under 18 år.
Er  

 betingelserne til stede blot i en del af året, forhøjer styrelsen fribeløbet  

 for hele året.
Den uddannelsessøgende kan få forhøjet fribeløbet, hvis han/hun har  

 modtaget legater, stipendier eller lignende, som er givet med  

 uddannelsesformål for øje, og som er skattepligtige og derfor tages med i den  

 uddannelsessøgendes indkomst, med et beløb, der svarer til legatet.
Ansøgning  

 herom skal sendes til SUstyrelsen.Styrelsen kan også efter ansøgning forhøje  

 fribeløbet, hvis den uddannelsessøgende har fået udbetalinger i medfør af  

 loven om arbejdsskadeforsikring eller loven om erstatningsansvar, som indgår  

 i den uddannelsessøgende indkomst.
Fribeløbet kan forhøjes med et beløb, der  

 svarer til det udbetalte.
 Skal nævnte legater m.m. og engangsudbetalinger regnes med i den  

 uddannelsessøgendes skattepligtige formue, og overstiger formuen dermed  

 grænsen på 104.505 kr., kan SUstyrelsen efter ansøgning forhøje fribeløbet  

 med 75 pct. af det beløb, hvormed legatet eller engangsudbetalingen har  

 medført en stigning af den skattepligtige formue ud over formuegrænsen.
 Er egenindkomsten højere end fribeløbet, nedsætter styrelsen stipendiet og  

 eventuelt studielånet, og det for meget udbetalte kræves tilbagebetalt.
Først nedsættes stipendium krone for krone med det overskydende beløb.
Er  

 stipendiet ikke dækkende, nedsættes dernæst studielånet.
Nedsættelsen sker altid, som om der er søgt højest muligt studielån.
Er  

 der givet supplerende studielån til 18-årige på grund af for høj  

 forældreindkomst, nedsættes dog først det supplerende studielån krone for  

 krone med det overskydende beløb.
Derefter sker nedsættelsen, hvis det  

 supplerende lån ikke er dækkende, efter de almindelige regler.
Egenindkomst Den uddannelsessøgendes indkomst er enhver positiv personlig indkomst  

 eller kapitalindkomst uden fradrag - det vil sige bruttoindkomst - efter de  

 skatteretlige regler.
Særlig indkomst efter de skatteretlige regler indgår  

 ikke i egenindkomsten.
Su-stipendium og renter af beløb, som den uddannelsessøgende har sparet op  

 på en uddannelseskonto i henhold til loven om uddannelsesopsparing, indgår  

 ikke i indkomsten.
Bortset herfra indgår alle øvrige positive indkomster,  

 hvis de er skattepligtige, i egenindkomsten.
 Eksempler på indkomster, der indgår i egenindkomsten:
- Indkomst fra ansættelsesforhold - indkomst fra selvstændig erhvervsvirksomhed - indkomst som medhjælpende ægtefælle - rente eller udbytte - indtægt af udlejning af fast ejendom eller løsøre - arbejdsløsheds-, syge- og barselsdagpenge - fast revalideringsydelse Legater og stipendier, bortset fra su-stipendier, indgår i egenindkomsten,  

 hvis de er skattepligtige.
Styrelsen kan efter ansøgning forhøje fribeløbet  

 tilsvarende.
 Udbetalinger i henhold til lov om arbejdsskadeforsikring eller lov om  

 erstatningsansvar indgår også i indkomsten, hvis de er skattepligtige, men  

 styrelsen kan efter ansøgning forhøje fribeløbet tilsvarende.
Hvis den uddannelsessøgende er selvstændig erhvervsdrivende, indgår der  

 dog fradrag i erhvervsindkomsten for de udgifter, der følger af at erhverve,  

 sikre og vedligeholde indkomsten efter de skatteretlige regler, dog  

 eksklusive renteudgifter.
Fradrag for renteudgifter vedrørende den  

 selvstændige erhvervsvirksomhed tages kun med, hvis den uddannelsessøgende  

 beskattes efter virksomhedsskattelovens regler.
Et eventuelt underskud kan  

 ikke modregnes i anden indkomst.
 Indkomsten, herunder eventuelle feriepenge, medregnes som hovedregel efter  

 de skatteretlige regler på det tidspunkt, hvor den er tjent, uanset hvornår  

 pengene er udbetalt.
 Det er den samlede indkomst i hele året uanset støtteperiodens længde, der  

 indgår.
 Eksempler på beløb, som ikke indgår:
- Stipendium fra SU - studielån - renter af beløb på en uddannelseskonto i henhold til lov om  

 uddannelsesopsparing - boligsikring - børnetilskud - supplerende hjælp i henhold til bistandsloven.
Formueforhold Den uddannelsessøgendes formue er den skattepligtige formue - nettoformue.  

 Beløb sparet op i henhold til loven om uddannelsesopsparing skal ikke regnes  

 med i formuen.
Af det beløb, hvormed den udddannelsessøgendes skattepligtige  

 formue (formueposter minus gældsposter) pr. 31. december 1991 overstiger  

 104.505 kr., lægges 75 pct. til indkomsten.
 Fordelingen af formue- og gældsposter mellem ægtefæller, herunder fast  

 ejendom, (hus, ejerlejlighed m.m.) er den samme, som skattemyndighederne  

 lægger til grund.
 Opgørelse af formue i fast ejendom (hus, ejerlejlighed m.m.) sker altid på  

 grundlag af ejendomsværdien ifølge den årsregulering/årsomvurdering, der  

 forelå ved udgangen af 1991.
 Andelslejlighed indgår med den regulerede nettoværdi af andelsbeviset  

 ifølge foreningens årsregnskab, opgjort pr. 31. december 1991.
 Obligationer og aktier regnes med til kursværdien.
 Det nettoformuebeløb, som indgår i egenindkomsberegningen, er det beløb,  

 som skattemyndighederne har opgjort pr. 31. december 1991.
 Indkomstkontrol 1991.
Tilbagebetaling af for meget modtaget støtte.
Syvprocent-tillæg Efter støtteårets udløb indhenter styrelsen oplysninger fra Told- og  

 Skattestyrelsen om støttemodtagerens indkomst og formue i støtteåret.  

 Oplysningerne indhentes i midten af 1992, når skattemyndighederne har  

 afsluttet årsopgørelserne for 1991.
Har den uddannelsessøgende tjent for meget, det vil sige fribeløbet er  

 overskredet, vil styrelsen kræve den for meget udbetalte støtte  

 tilbagebetalt.
Om nedsættelse af stipendium og studielån, se side 32 og 33.
Konstaterer SUstyrelsen ved den endelige støttetildeling efter støtteårets  

 udgang, at den uddannelsessøgende har fået udbetalt for meget stipendium og  

 studielån, tillægger styrelsen det for meget udbetalte beløb syv procent.
Det  

 sker, uanset om den uddannelsessøgende har betalt beløbet helt eller delvist  

 tilbage.Konstaterer styrelsen i løbet af støtteåret, at den  

 uddannelsessøgende har fået for meget udbetalt i uddannelsesstøtte på grund  

 af, at støttebetingelserne ikke længere er opfyldt, for eksempel fordi den  

 uddannelsessøgende har afbrudt sin uddannelse, tillægger styrelsen ikke det  

 for meget modtagne stipendium syv procent.
Det for meget udbetalte stipendium og studielån inklusive de syv procent  

 skal tilbagebetales senest den 1. i måneden, to måneder efter styrelsen har  

 fremsat kravet.
Kan den uddannelsessøgende ikke betale det hele på en gang,  

 kan pågældende få en afdragsordning, der maksimalt kan løbe over 12 måneder.  

 Gælden tilbagebetales med lige store beløb over perioden.
Ydelsen pr. måned  

 kan dog ikke være lavere end 200 kr.
 Er gælden ikke betalt efter 12 måneder, opkræves det resterende beløb  

 straks.
 Den uddannelsessøgende kan søge styrelsen om at få lempet  

 betalingsvilkårene, herunder om at få udsættelse med tilbagebetalingen helt  

 eller delvist, hvis han på grund af arbejdsløshed, sygdom, fødsel/barsel,  

 værnepligt, store afdragsbyrder på anden studiegæld eller andre særlige  

 omstændigheder ikke kan overholde tilbagebetalingsordningen.
Betaler den uddannelsessøgende ikke hele beløbet med syvprocent-tillægget  

 tilbage med det samme, tillægger styrelsen beløbet en rente på den officielle  

 diskonto med tillæg af seks procent.
Diskontoen er pr. 15. august 1990 otte  

 og en halv procent.
Gælden forrentes fra den 1. i måneden, to måneder efter,  

 at styrelsen har fremsat kravet.
Styrelsen beregner rentes-rente.
 Har den uddannelsessøgende fået udbetalt for meget støtte, har pågældende  

 brugt det tilsvarende antal klip, selvom beløbet kræves tilbagebetalt.
 Betaler den uddannelsessøgende ikke, eller betales der for sent, kan  

 SUstyrelsen sende gælden til inddrivelse gennem advokat (retslig inkasso)  

 eller give en eventuel arbejdsgiver pålæg om at inddrive gælden ved at holde  

 noget af den uddannelsessøgendes løn m.v. tilbage.
 Styrelsen kan også gennem Det Centrale Fordringsregister modregne gælden i  

 for eksempel overskydende skat.
 Hver rykkergiro, styrelsen sender, koster 35 kr. i gebyr, mens opsigelsen  

 af gælden koster 100 kr. i gebyr.
For meget udbetalt for tiden før 1. januar 1991 For meget udbetalt stipendium, studielån og statslån tildelt for tiden før  

 den 1. januar 1991, skal tilbagebetales straks, når kravet fremsættes.
Hvis  

 støttemodtageren ikke kan betale gælden, incl. evt. syvprocent-tillægget,  

 straks, når kravet fremsættes, kan styrelsen ud fra gældens størrelse  

 fastsætte en periode, over hvilken gælden skal betales.
Den længste tilbagebetalingsperiode er 5 år, og den laveste ydelse er 200  

 kr. om måneden.
Styrelsen kan efter ansøgning give lempelser i  

 tilbagebetalingen, når forholdene i det konkrete tilfælde taler herfor.  

 Gælden forrentes fra kravets fremsættelse med 1% over den til enhver tid  

 gældende diskonto.
Styrelsen beregner rentes-rente.
 I øvrigt gælder samme regler om gebyr og om inddrivelse gennem advokat  

 m.v. i tilfælde af manglende eller for sen betaling.
Kontrol af tildelingsgrundlaget SUstyrelsen vil i løbet af støtteåret, og når støtteåret er slut, foretage  

 forskellige kontroller af, om det grundlag, den enkelte uddannelsessøgende  

 fik støtte på, er korrekt.
Til det brug får styrelsen oplysninger fra andre  

 offentlige myndigheders edb-registre, for eksempel fra Told- og  

 Skattestyrelsen og cpr.-registret.
Støttemodtagerens bopælsstatus - det vil sige om pågældende bor hos  

 forældrene eller ej - undersøger styrelsen ligeledes ved at få oplysninger  

 fra andre offentlige myndigheder i løbet af året.
Støttemodtageren vil også  

 blive bedt om at dokumentere sin bopælsstatus, for eksempel med  

 huslejekvitteringer m.m.
Forældrenes økonomiske forhold. 18-årige ansøgere Indtil udgangen af det kvartal, hvori den uddannelsessøgende fylder 19 år,  

 er tildelingen af stipendier afhængig af ansøgers forældres samlede  

 indkomstgrundlag.
SUstyrelsen kan tildele maksimalt stipendium, hvis forældrenes samlede  

 korrigerede indkomstgrundlag ikke overstiger 175.254 kr.
Ved højere  

 korrigeret indkomstgrundlag aftrappes stipendiestøtten og bortfalder ved et  

 korrigeret indkomstgrundlag på 287.074 kr.
Se i øvrigt tabellen bilag 4.
Det er kun stipendiet, der nedsættes og eventuelt bortfalder på grund af  

 forældrenes indkomstgrundlag.
Studielånet nedsættes ikke, men kan forhøjes i  

 takt med nedsættelsen af stipendiet.
Bortfalder stipendiet helt, kan den  

 uddannelsessøgende som udeboende få et lån på op til 4.546 kr. om måneden og  

 som hjemmeboende op til 3.292 kr. om måneden.
 Udnyttes muligheden ikke for at få forhøjet studielånet, sker der i stedet  

 en forhøjelse af fribeløbet.
Bortfalder stipendiet (3.135 kr. om måneden) helt, og der kun søges  

 forhøjet studielån på 1.000 kr., forhøjes fribeløbet med 2.135 kr. om  

 måneden, d.v.s. at der i alt må tjenes 5.270 kr. om måneden (3.135 kr. +  

 2.135 kr.). Hvis der tjenes mere end fribeløbet, nedsættes studielånet  

 tilsvarende, indtil studielånet når ned på 1.411 kr. om måneden.
Derefter  

 sker nedsættelsen efter de almindelige gældende regler.
Se side 32 og 33.
 SUstyrelsen lægger begge forældres indkomstgrundlag sammen, når begge  

 forældre lever, er gift med hinanden og ikke separerede, eller hvis de har  

 fælles folkeregisteradresse eller bor sammen den 1. oktober i kalenderåret  

 forud for støtteåret.
 Er forældrene ikke gift med hinanden, eller er de separeret, og har de  

 samtidig ikke fælles folkeregisteradresse eller bor sammen den 1. oktober i  

 kalenderåret forud for støtteåret, tages kun indkomstgrundlaget for den af  

 forældrene, der senest alene har haft forældremyndigheden, i betragtning.
 Har ingen af forældrene haft forældremyndigheden alene, anvender styrelsen  

 indkomstgrundlaget for den af forældrene, den uddannelsessøgende ved  

 støtteårets begyndelse er nærmest knyttet til.
 Lever kun den ene af forældrene, kan styrelsen se bort fra dennes  

 indkomstgrundlag, hvis det godtgøres, at den uddannelsessøgende gennem en  

 meget lang årrække ikke har haft kontakt med vedkommende, og støtte har været  

 eller ville være tildelt på grundlag af afdødes indkomstgrundlag.
Indkomstgrundlaget Når styrelsen beregner den forældreafhængige støtte i 1991 bruges  

 indkomstgrundlaget for 1991.
 Indkomstgrundlaget for 1991 opgøres på grundlag af de økonomiske forhold i  

 1989. Styrelsen får i de fleste tilfælde oplysning om indkomstgrundlaget  

 direkte fra Told- og Skattestyrelsen.
 For personer, som ikke er skattepligtige eller er begrænset skattepligtige  

 i Danmark, som ikke har været skattepligtige et helt indkomstår, eller hvor  

 der er sket dødsfald, beregner styrelsen indkomstgrundlaget.
Sådan gøres indkomstgrundlaget op Indkomstgrundlaget er summen af den personlige indkomst, den positive  

 (netto) kapitalindkomst og eventuelt et beregnet formueafkast.
De to første  

 beløb fremgår af årsopgørelsen for 1989, medens det beregnede formueafkast  

 kun anføres på støttemeddelelsen fra styrelsen.
Der vil kun kunne blive tale  

 om et beregnet formueafkast, hvis der pr. 31. december 1989 er opgjort en  

 formueskattepligtig værdi af danske aktier m.v. (anparter, andelsbeviser,  

 investeringsbeviser og indestående i kontoførende investeringsforeninger) og  

 af udenlandsk formue.
Formueafkastet vil i så fald blive beregnet som 10  

 procent af summen af disse formuebeløb, minus det faktiske afkast i 1989 af  

 samme formuegoder og minus evt. negativ kapitalindkomst i 1989. Bliver det  

 beregnede formueafkast negativt, sættes det til 0.
 Der sker modregning mellem ægtefæller.
Søskende Har den uddannelsessøgende søskende, der er under 18 år, fradrages i  

 forældrenes indkomst 18.602 kr. pr. søskende.
Er betingelsen opfyldt i en del  

 af støtteperioden, gives fradraget for hele støtteåret.
Støtte på grundlag af forældrenes aktuelle økonomiske forhold Hvis ansøgerens forældre er langvarigt arbejdsløse efter afskedigelse,  

 langvarigt syge, går konkurs eller i betalingsstandsning, på pension eller  

 efterløn, og bruttoindkomsten herved falder væsentligt, kan styrelsen  

 fastsætte et nyt beregningsgrundlag.
Den uddannelsessøgende skal søge  

 særskilt om at få lagt den aktuelle forældreindkomst til grund ved  

 støtteberegningen.
 Beregningsgrundlaget fastsættes for den del af støtteperioden, der ligger  

 efter tidspunktet for indkomstnedgangen, på grundlag af forældrenes  

 forventede bruttoindkomst i perioden, og efter styrelsens bestemmelse med de  

 fradrag i den personlige indkomst, som fremgår af indkomstgrundlaget og med  

 tillæg af positiv kapitalindkomst og beregnet formueafkast ifølge  

 indkomstgrundlaget for 1991.
Ændringer i forældreindkomsten i løbet af støtteperioden Ændrer forholdene sig for ansøgerens forældre i løbet af støtteperioden,  

 kan SUstyrelsen efter ansøgning ændre den tildelte støtte i følgende  

 tilfælde:
Ændringer, der har betydning for støttetildelingen, har som hovedregel  

 tidligst virkning fra kvartalet efter begivenhedens indtræden.
I de under 3  

 og 4 nævnte tilfælde sker reguleringen dog fra støtteårets begyndelse.Den  

 uddannelsessøgende skal bede styrelsen om at ændre støtten på et særligt  

 skema, som udleveres på uddannelsesinstitutionen.
4. Ændring af tildelt støtte Regulering af støtte efter ansøgning SUstyrelsen kan regulere støtten i løbet af støtteåret i følgende  

 tilfælde:
Den uddannelsessøgende skal dog først udfylde et særligt ansøgningsskema,  

 som udleveres på uddannelsesinstitutionen.
Det skal også afleveres her igen.  

 Institutionen sender skemaet til styrelsen.
Oplysningspligt for støttemodtagere En uddannelsessøgende, som søger om at få tildelt uddannelsesstøtte eller  

 om at få ændret sin tildeling af uddannelsesstøtte, skal give alle de  

 oplysninger, som er nødvendige for støttetildelingen om sine forhold.  

 Oplysningerne, der afgives under strafansvar, afgives på ansøgningsskemaet.
 Sker der i løbet af støtteperioden ændringer i forholdene, skal den  

 uddannelsessøgende straks give oplysning herom til SUstyrelsen via  

 uddannelsesinstitutionen.
Det gælder oplysninger om - uddannelsens afbrydelse - uddannelsens afslutning før det tidspunkt, som er anført i den seneste  

 støttemeddelelse - orlov fra uddannelsen - lønnede praktikperioder, som indgår som en del af uddannelsen, uden at  

 det fremgår af støttemeddelelsen - ændring i boligstatus fra udeboende til hjemmeboende - tildeling af en anden offentlig ydelse, som tilsigter at dække  

 leveomkostningerne, f.eks. folke- eller førtidspension, efterløn,  

 arbejdsløshedsdagpenge eller uddannelsesydelse, højskolestøtte, fast  

 revalideringsydelse efter bistandsloven - hel eller delvis fritagelse for at betale opholdsudgifter på kostskoler,  

 skolehjem m.v.
 - de ugentlige undervisningstimer ved enkeltfagsundervisning eller på  

 gymnasialt suppleringskursus falder under den fastsatte grænse.
Skæringstidspunkter Følgende ændringer, der har betydning for støttetildelingen, har først  

 virkning fra kvartalet, efter ændringen er sket:
- ændring af bopælsstatus - væsentlig ændring i forældrenes indkomstgrundlag - hel eller delvis fritagelse for betaling af opholdsudgifter.
 Ved flytning den første i kvartalet gælder ændringen dog fra dette  

 tidspunkt. »vrige ændringer, der har betydning for støttetildelingen,  

 har virkning fra den 1. i en måned, hvis ændringen er sket fra dette  

 tidspunkt ellers fra den 1. i den efterfølgende måned.
Hvis det drejer sig om regulering af støtte efter ansøgning sker ændringen  

 dog tidligst fra den måned, ansøgningen er afleveret på  

 uddannelsesinstitutionen.
Se side 42.
Oplysningspligt for tidligere støttemodtagere Den uddannelsessøgende skal give meddelelse til styrelsen om uddannelsens  

 afslutning eller afbrydelse, hvis vedkommende tidligere har fået statslån,  

 studielån eller statsgaranteret lån, selv om den pågældende ikke længere  

 modtager støtte.
Uddannelsesinstitutionernes oplysningspligt Uddannelsesinstitutionen skal, straks den er blevet bekendt med  

 forholdene, give oplysning til styrelsen om forhold, som har betydning for  

 tildeling af støtte og tilbagebetaling af støtte.
 Det gælder oplysninger om:
- uddannelsens afbrydelse - uddannelsens afslutning - orlov - ændring af bopælsstatus fra udeboende til hjemmeboende - tildeling af anden offentlig ydelse, som f.eks. folke- eller  

 førtidspension, efterløn, arbejdsløshedsdagpenge eller uddannelsesydelse,  

 højskolestøtte, tildeling af fast revalideringsydelse efter bistandsloven - hel eller delvis fritagelse for betaling af opholdsudgifter - lønnede praktikperioder, som indgår som et led i uddannelsen, uden at  

 det er oplyst på støttelisten, se side 17.
- manglende studieaktivitet - de ugentlige undervisningstimer ved enkeltfagsundervisning eller på  

 gymnasialt suppleringskursus falder under den fastsatte grænse.
 Se i øvrigt cirkulære om uddannelsesinstitutionernes opgaver ved tildeling  

 af statens uddannelsesstøtte, som styrelsen sender til  

 uddannelsesinstitutionerne.
5. Ansøgningsprocedure Tildeling af støtte fra 1. januar 1991 Støtteåret går fra 1. januar til 31. december.
 Uddannelsessøgende, der har fået tildelt støtte for efteråret 1990, vil  

 normalt ikke skulle indsende ansøgning for 1991. Hvis de opfylder  

 betingelserne for at få støtte i 1991, vil de i slutningen af december måned  

 1990 få tilsendt en støttemeddelelse for 1991, der viser, hvor meget de  

 foreløbigt har fået tildelt i 1991 til den uddannelse, de er i gang med.
 Støttetildelingen sker på grundlag af de oplysninger, styrelsen i  

 slutningen af 1990 har om de uddannelsessøgende.
Selvom de uddannelsessøgende har fået afslag på deres ansøgning om  

 uddannelsesstøtte for efteråret 1990, fordi deres egenindkomst er for høj,  

 vil de alligevel få tildelt støtte for 1991. Der vil også uden ansøgning  

 blive tildelt støtte til uddannelsessøgende, der i de sidste måneder af 1990  

 har fravalgt klip.
Uddannelsessøgende, som har fået afslag på deres ansøgning  

 om stipendium for efteråret 1990, fordi deres forældres indkomstgrundlag er  

 for højt, vil i 1991 få tildelt støtte fra kvartalet efter, at de er fyldt 19  

 år.
 Uddannelsessøgende, som i efteråret 1990 modtager uddannelsesstøtte i form  

 af stipendium, og som samtidig modtager hjælp efter § 42, stk. 1 i  

 bistandsloven, vil i slutningen af december 1990 modtage et lånetilsagn fra  

 1. januar 1991. Hvis vi forinden har modtaget meddelelse om, at de pågældende  

 overgår til fast revalideringsydelse, vil støttetildelingen dog naturligvis  

 blive stoppet.
 I nogle tilfælde skal uddannelsessøgende, der har fået tildelt støtte for  

 efteråret 1990, dog indsende ansøgning for at få støtte for 1991.
 Det gælder for uddannelsessøgende hvis støtteperiode for efteråret 1990  

 ikke har omfattet de(n) sidste måned(er) af 1990, fordi:
- de har orlov - de er i lønnet praktik - de er inaktive - de har fået anden offentlig støtte - de ikke længere gennemgår en heltidsuddannelse Fremtidig ansøgningsprocedure Fremover tildeler styrelsen ved hvert støtteårs begyndelse automatisk  

 støtte til den igangværende uddannelse, forudsat naturligvis at betingelserne  

 for tildeling af støtte er opfyldt.
 De uddannelsessøgende skal dog udover ansøgning om tildeling af støtte,  

 første gang de søger støtte, indsende ansøgning i følgende tilfælde:
- ved studieskift - hvis støttetildelingen søges ændret, f.eks. fordi den uddannelsessøgende  

 er blevet udeboende - hvis den uddannelsessøgende har fravalgt klip i 7 måneder eller derover  

 og nu ønsker støttetildelingen genoptaget.
Er der fravalgt 6 klip eller  

 derunder, genoptages støtteudbetalingen uden ansøgning - hvis den uddannelsessøgende ønsker støtteudbetalingen genoptaget efter  

 en periode med lønnet praktik eller orlov på syv måneder eller derover.
Er praktikperioden eller perioden med orlov på seks måneder eller  

 derunder, genoptages støtteudbetalingen uden ansøgning - efter en periode med inaktivitet - efter en periode med for få timer - efter en periode med anden offentlig støtte.
Ansøgningsskema Man skal søge om uddannelsesstøtte på et særligt ansøgningsskema, som  

 styrelsen har udarbejdet.
Skemaet udleveres på uddannelsesinstitutionen  

 sammen med en vejledning.
Vejledningen er ligeledes udarbejdet af styrelsen.  

 Uddannelsesinstitutionen skal sende ansøgningen til styrelsen senest 1 uge  

 efter, at den er modtaget.
 Den uddannelsessøgende skal aflevere eller indsende sin ansøgning til  

 uddannelsesinstitutionen.
 Efter at uddannelsesinstitutionen har behandlet ansøgningerne i  

 overensstemmelse med de retningslinier, der er udarbejdet af styrelsen,  

 sender institutionen ansøgningerne til styrelsen.
Ansøgningsfrister For at en ansøgning om støtte eller ændring af støtte for 1991 kan blive  

 behandlet, skal uddannelsesinstitutionen have ansøgningen senest den 1.  

 oktober 1991.
Ansøgninger, der er poststemplet den 1. oktober eller modtages på  

 uddannelsesinstitutionerne senest med posten den 2. oktober, anses dog for  

 rettidige.
Man kan desuden se bort fra fristen i helt ekstraordinære  

 situationer, som ansøger ikke selv er skyld i, for eksempel akut  

 hospitalsindlæggelse umiddelbart før ansøgningsfristens udløb.
Der kan ses  

 bort fra fristen for uddannelsessøgende, der efter den 1. oktober optages på  

 en uddannelse, der begynder i perioden 1. oktober til 31. december.
Tildeling af uddannelsesstøtte og ændring af uddannelsesstøtte sker  

 tidligst fra begyndelsen af den måned, hvori ansøgningen er  

 uddannelsesinstitutionen i hænde.
Ansøgning om fravalg af klip eller stop for  

 udbetaling af dobbeltklip, skal dog være styrelsen i hænde senest en måned  

 forud for den første måned, fravalget omfatter, eller hvori dobbeltklip  

 frasiges.
 Om studielån (lån 6) se side 12.
6. Forrentning og tilbagebetaling af lån Lån 5 Lån 5 er studielån, som styrelsen har udbetalt i perioden 1988/89 - 1990.  

 Låneraterne forrentes fra den første i måneden efter udbetalingen.
 I uddannelsestiden forrentes lånet med fire procent om året.
Derefter forrentes gælden med en årlig rente på en procent over den  

 officielle diskonto.
Der beregnes rentes-rente.
Diskontoen var pr. 15. august  

 1990 otte og en halv procent.
 Med »uddannelsestiden« forstås den tid, hvor den  

 uddannelsessøgende gennemgår offentligt anerkendte uddannelser, ulønnede  

 eller lønnede, af mindst 3 måneders varighed og tilrettelagt på heltidsbasis.
 Uddannelser i udlandet kan medregnes i uddannelsestiden, hvis uddannelsen  

 er offentligt anerkendt i uddannelseslandet og af en sådan art, at den ville  

 kunne offentligt anerkendes i Danmark, og forudsat at de øvrige nævnte  

 betingelser er opfyldt.
 Uddannelsestiden hører op, når uddannelsen afsluttes eller afbrydes,  

 medmindre låntager inden for 15 måneder begynder eller genoptager en  

 uddannelse, som opfylder de ovenfor nævnte betingelser.
Styrelsen kan bestemme, at en låntagers uddannelsestid skal betragtes som  

 ophørt, selvom låntageren rent faktisk ikke har afsluttet eller afbrudt  

 uddannelsen.
Det sker, når den pågældende ikke længere kan anses for at være  

 studieaktiv.
 Den uddannelsessøgende skal begynde at betale studielån med påløbne renter  

 tilbage et år efter, at uddannelsen er hørt op, dog tidligst den 1. august.
Låntager får i god tid, inden tilbagebetalingen skal begynde, tilsendt  

 oplysninger om gældens størrelse fra styrelsen.
Tilbagebetalingsperiodens  

 længde afhænger af gældens størrelse.
Den længste tilbagebetalingsperiode er  

 15 år, og den korteste er 7 år.
Der betales lige store ydelser hver anden  

 måned.
Beløbet kan dog ikke være lavere end 200 kr. pr. gang.
Styrelsen kan efter ansøgning give udsættelse med tilbagebetalingen eller  

 lempelse i tilbagebetalingsvilkårene, hvis låntager på grund af  

 arbejdsløshed, sygdom, fødsel/barsel, værnepligt eller store afdragsbyrder på  

 anden studiegæld eller andre særlige omstændigheder ikke kan overholde den  

 fastsatte tilbagebetalingsordning.
De forhold, der ligger til grund for  

 ansøgningen, skal så vidt muligt dokumenteres.
Lån 4 Lån 4 er statslån udbetalt i perioden 1982/83 til 1987/88. Låneraterne  

 forrentes fra den første i måneden efter udbetalingen.
Lånet (og de påløbne renter) forrentes i uddannelsestiden med tre procent  

 under den til enhver tid fastsatte diskonto.
Derefter sker forrentningen med  

 en procent over diskontoen om året.
Der beregnes rentes-rente.
 Diskontoen var den 15. august 1990 otte og en halv procent.
 Der gælder samme regler om uddannelsestid og tilbagebetaling som for lån  

 5.
Statsgaranterede studielån Det statsgaranterede studielån i et pengeinstitut forrentes under og efter  

 uddannelsen med en variabel rente, der til enhver tid fastsættes af det  

 pågældende pengeinstitut.
 Låntager er normalt først forpligtet til at begynde tilbagebetalingen af  

 lånet et år efter det tidspunkt, hvor uddannelsen afsluttes eller afbrydes.
 Styrelsen kan endvidere bestemme, at tilbagebetalingen skal begynde på et  

 tidligere tidspunkt, hvis låntager ikke længere kan anses for at være  

 studieaktiv.
I garantierklæringen var angivet et forventet afslutningstidspunkt, som  

 pengeinstituttet retter sig efter.
Hvis der var udstedt flere  

 garantierklæringer, retter pengeinstituttet sig efter det forventede  

 afslutningstidspunkt i den sidst udstedte erklæring.
 Hvis låntager ikke har afsluttet uddannelsen på dette forventede  

 tidspunkt, kan styrelsen fastsætte et nyt, hvis låntager retter henvendelse  

 herom med dokumentation for stadig at være under uddannelse.
 Aftale om tilbagebetalingen skal inden tilbagebetalingstidspunktet indgås  

 skriftligt mellem låntager og pengeinstitut på en formular, der er  

 forhåndsgodkendt af styrelsen.
Tilbagebetalingen skal ske med passende rater i forhold til gældens  

 størrelse og inden for garantiperioden.
Garantien ophører senest 15 år efter,  

 at uddannelsen er afsluttet eller afbrudt, men kan forlænges af styrelsen,  

 når omstændighederne taler for det.
 Styrelsen kan endvidere bestemme, at tilbagebetalingen skal begynde på et  

 tidligere tidspunkt, hvis låntager ikke længere kan anses for at være  

 studieaktiv.
Styrelsen kan bestemme, at tilbagebetalingen skal begynde på et senere  

 tidspunkt, hvis låntager ikke kan indgå en tilbagebetalingsordning, og dette  

 skyldes arbejdsløshed, sygdom, fødsel, værnepligt, store afdragsbyrder på  

 anden studiegæld eller andre særlige omstændigheder.
Låntager skal rette  

 henvendelse herom til styrelsen med dokumentation for det pågældende forhold.
Hvis låntager ikke kan overholde en allerede indgået  

 tilbagebetalingsordning, kan en midlertidig nedsættelse af ydelsen eller en  

 midlertidig udsættelse med betalingen aftales med det pågældende  

 pengeinstitut uden henvendelse herom til styrelsen.
Låntager må i givet fald  

 selv rette henvendelse til pengeinstituttet.
 Indgår låntager ikke aftale om tilbagebetaling, eller betaler låntager  

 ikke tilbagebetalingsydelserne til tiden, forfalder gælden til betaling, og  

 pengeinstituttet kan forlange lånet indfriet af styrelsen.
Efter indfrielsen overgives fordringen til Kongeriget Danmarks Hypotekbank  

 og Finansforvaltning, som søger kravet inddrevet hos låntager.
Forrentningen  

 af sådanne indfriede lån fastsættes af Hypotekbanken.
Lån 1 Lån 1 er statslån, der er udbetalt i støtteårene 1970/71 til 1974/75.  

 Tilbagebetalingen begynder normalt et år efter uddannelsens afslutning eller  

 afbrydelse.
Tilbagebetalingen sker med kvartalsvise ydelser og principielt  

 over 10 år.
Forrentningen begynder normalt fra det tidspunkt, den uddannelsessøgende  

 ikke længere anses for berettiget til at opnå uddannelsesstøtte, herunder  

 statsgaranti for lån i pengeinstitutter.
Forrentningen er diskontoen + en  

 procent om året.
Der beregnes rentes-rente.
 SUstyrelsen kan give udsættelse med tilbagebetalingen eller lempe i  

 tilbagebetalingsvilkårene, hvis låntageren ikke kan overholde den fastsatte  

 afviklingsordning på grund af dokumenteret fortsat uddannelse, arbejdsløshed,  

 sygdom, fødsel/barsel, værnepligt, store afdragsbyrder på anden studiegæld  

 eller andre særlige omstændigheder.
Lån 3 Lån 3, der af Ungdommens Uddannelsesfonds midler sidste gang blev tildelt  

 i støtteåret 1969/70, er rentefri.
Tilbagebetalingen begynder normalt et år efter uddannelsens afslutning  

 eller afbrydelse.
Tilbagebetalingen sker med halvårlige ydelser.
 Der gælder samme regler om udsættelse med tilbagebetaling som for lån 1.
7. Administrationen af su SUstyrelsen Styrelsen for Statens Uddannelsesstøtte, til daglig forkortet SUstyrelsen,  

 er en styrelse under Undervisnings- og Forskningsministeriet.
SUstyrelsen  

 administrerer statens uddannelsesstøtte til uddannelsessøgende.
Styrelsen bor Danasvej 30, 1780 København V.
Styrelsen er åben for  

 personlig henvendelse kl. 12-15 mandag-fredag.
Telefontiden er mandag-fredag  

 kl. 10-15. Styrelsen har telefonnummer 31 21 46 66.
 Direkte telefonforbindelse med en sektion eller medarbejder i styrelsen  

 kan man få ved fra en trykknaptelefon at taste 31 21 20 55 + lokalnummer.
Uddannelsesinstitutionens opgaver De enkelte uddannelsesinstitutioner bistår styrelsen i forbindelse med  

 støttetildelingen.
 Reglerne om uddannelsesinstitutionernes opgaver m.v. er fastsat i  

 cirkulære om uddannelsesinstitutionernes opgaver ved tildeling af statens  

 uddannelsesstøtte.
 Uddannelsesinstitutionens væsentligste opgaver er at modtage og behandle  

 ansøgninger, at informere og vejlede de uddannelsessøgende og at give  

 meddelelser videre til styrelsen.
Forespørgsler om støttetildelingen m.v. skal rettes til  

 uddannelsesinstitutionen.
Afgørelser, der træffes af institutionen, kan  

 indklages for Styrelsen for Statens Uddannelsesstøtte.
Først når styrelsens  

 afgørelse foreligger, kan sagen indbringes for Ankenævnet for  

 Uddannelsesstøtten.
Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte om kan indbringes for Ankenævnet for Uddannelsesstøtten, der træffer den  

 endelige administrative afgørelse.
 Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
 Undervisningsministeren beskikker medlemmerne for et tidsrum af fire år.  

 Ministeren har fastsat en forretningsorden for ankenævnets virksomhed.
 Ankenævnets adresse er: Frederiksholms Kanal 21, 1220 København K.  

 Telefonnummer 33 92 53 00.
Fristen for at indbringe en afgørelse for ankenævnet er fire uger efter  

 meddelelsen af afgørelsen.
Bliver fristen overskredet, kan ankenævnet indtil  

 seks måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
 Det er kun den, som afgørelsen vedrører, der kan klage.
Undervisnings- og Forskningsministeriet Afgørelser om godkendelse af en uddannelse i Danmark eller i udlandet som  

 støtteberettigende kan indbringes for Undervisnings- og  

 Forskningsministeriet, Frederiksholms Kanal 21, 1220 København K.
Den kommunale ligningsmyndighed Klager over indkomstgrundlaget, se side 36-37, fastsat af  

 skattemyndighederne, indgives til den kommunale ligningsmyndighed i  

 forældrenes ligningskommune senest 4 uger efter, at meddelelsen om  

 indkomstgrundlaget er modtaget.
Rådet for Uddannelsesstøtten Undervisningsministeren har nedsat et råd, Rådet for Uddannelsesstøtten,  

 der har til opgave at rådgive ministeren i spørgsmål om uddannelsesstøtten.  

 Medlemmerne beskikkes for et tidsrum af 4 år.
 Rådets adresse er: Danasvej 30, 1780 København V.
8. Bilagsdel Bilag 1 Undervisnings- og Forskningsministeriets bekendtgørelse nr. 486 af 25.  

 juni 1990. Udeladt her.
Der henvises til Z LBK nr 486 af 25/06/1990 Bilag 2 Undervisnings- og Forskningsministeriets bekendtgørelse nr. 512 af 4. juli  

 1990. Udeladt her.
Der henvises til Z BEK nr 512 af 04/07/1990 Bilag 3 Beløbssatser 1991 Stipendium og studielån (højeste beløb) pr.md. pr.12 mdr.
 Stipendium hjemmeboende 1.881 kr. 22.572 kr.
 Stipendium udeboende 3.135 kr. 37.620 kr.
 Studielån 1.411 kr. 16.932 kr.
Egenindkomst Fribeløb (egenindkomstgrænse) Mdr. med støtte 3.135 kr. - Mdr. uden støtte, men i uddannelse og støtteberettiget (fravalgt klip efter eget valg) 3.135 kr. - - dog fravalgt op til 4 klip i videregående uddannelse 9.405 kr. - Mdr. uden støtte og ikke støtteberettiget som følge af - orlov fra uddannelsen 9.405 kr. - - ikke støtteberettigende - praktik 9.405 kr. - - studieinaktivitet 9.405 kr. - - ikke under uddannelse 15.675 kr. - - ikke dansk statsborger eller sidestillet med disse 15.675 kr. - - anden offentlig støtte 15.675 kr. - - under uddannelse, men mangler klip 15.675 kr. - Dog:
- Mdr. indtil kvartalet efter at være fyldt 19 år 3.135 kr. - - Mdr. med dobbeltklip 0 kr. - Egenformuegrænse - 104.505 kr.
 Tillæg pr. barn - 14.735 kr.
Forældreindkomst (kun 18-årige) Nedre grænse for maksimalt stipendium - 175.254 kr.
 Øvre grænse for stipendium - 287.074 kr.
 Fradrag pr. søskende - 18.602 kr.
Fradrag for kost og logi Fradrag for kost og logi 1.202 kr. 14.424 kr.
 Fradrag for kost alene 548 kr. 6.576 kr.
Stipendium til hjælp til dækning af undervisningsafgifter Overgangsordninger (påbegyndt videregående uddannelse før 15. marts  

 1988) Studielån (udeboende - 22 år før 15. marts 1988) 1.733 kr. 20.796 kr.
Statsgaranteret lån (overskredet tiden for stipendium) - 49.535 kr.
 Bilag 4:
Stipendietabel (afhængig af forældreindkomster) Støtte for 1991 for ansøgere på 18 år under hensyn til forældrenes  

 økonomiske forhold.
