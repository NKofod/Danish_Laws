På en VVS-virksomhed havde arbejderne nedlagt arbejdet  

 overenskomststridigt den 1. og 2. april 1985 i protest mod lovindgrebet.
De  

 havde ikke villet meddele ledelsen, om de ville genoptage arbejdet den 3.  

 april, hvorfor virksomheden udsatte de servicebesøg hos kunderne, som havde  

 været aftalt til denne dag.
 Arbejdsretten fandt ikke, at dette kunne kritiseres, og virksomheden  

 fandtes således at have haft tilstrækkelig vægtige driftsmæssige grunde til  

 at hjemsende arbejderne, da de mødte på arbejde den 3.
 april.
 Under denne sag har Landsorganisationen i Danmark for Dansk  

 Metalarbejderforbund og Blik- og Rørarbejderforbundet i Danmark indklaget  

 Dansk Arbejdsgiverforening for Dansk VVS-Installatør Forening for Firma V.  

 Rasmussens Eftf., Odense, for Arbejdsretten for at have handlet  

 overenskomststridigt ved den 3. april 1985 at have hjemsendt de i  

 virksomheden ansatte medlemmer af de to forbund.
Klagerne har nedlagt påstand om, at Firma V.
Rasmussens Eftf. har handlet  

 overenskomststridigt ved den 3. april 1985 at have hjemsendt de ansatte, at  

 Firma V.
Rasmussens Eftf. tilpligtes til Dansk Metalarbejderforbund og Blik-  

 og Rørarbejderforbundet i Danmark at betale en efter rettens skøn fastsat  

 bod, og at spørgsmålet om betaling til de ansatte henskydes til afgørelse ad  

 sædvanlig fagretlig vej.
 De indklagede har påstået frifindelse.
 På et fællesmøde den 23. maj 1985 bestred man fra arbejdsgiverside, at  

 virksomheden havde etableret en overenskomststridig lockout, idet man  

 oplyste, at baggrunden for, at virksomheden ikke havde kunnet beskæftige de  

 pågældende arbejdere, var driftsmæssige forhold.
Den 1. og 2. april 1985 nedlagde arbejderne arbejdet i protest mod  

 gennemførelsen af lov nr. 123 af 31. marts 1985 om fornyelse og forlængelse  

 af kollektive overenskomster og aftaler m.v.
Parterne er enige om, at disse  

 arbejdsnedlæggelser var overenskomststridige.
Om begivenhederne den 3. april 1985, der var onsdagen før Skærtorsdag, har  

 tillidsmand Bjarne Rosendahl Petersen bl.a. forklaret, at svendene mødte på  

 virksomheden ved arbejdstids begyndelse for at gå i arbejde.
Fra ledelsens  

 side blev det imidlertid meddelt dem, at der ikke var arbejde, fordi  

 virksomheden dagen forinden havde måttet ringe til kunderne og sige, at det  

 ikke var sikkert, at man havde svende til rådighed om onsdagen.
Virksomheden  

 udfører servicearbejder inden for VVS-branchen ude hos kunderne.
VVS-installatør Stig Palmvig, der er ejer af den indklagede virksomhed,  

 har forklaret, at svendene mandag morgen efter et kort møde meddelte, at de  

 ville gå hjem.
Virksomheden måtte derfor ringe ud til de kunder, der havde  

 bestilt service denne dag, for at meddele, at man først kunne komme ud til  

 dem næste dag.
Tirsdag den 2. april mødte svendene igen, og efter et kort  

 møde meddelte de, at de påny ville gå hjem.
På virksomhedens spørgsmål om,  

 hvorvidt de ville gå i arbejde om onsdagen, svarede svendene, at de ville  

 møde op onsdag morgen, men de lovede ikke at ville gå i arbejde.
Virksomheden  

 måtte derfor også om tirsdagen ringe ud til kunderne for at underrette dem om  

 yderligere udsættelse af servicebesøgene.
For at bevare kundernes tillid  

 besluttede virksomheden at udsætte servicebesøgene til efter  

 påskehelligdagene, idet man ikke ville risikere, at man tre dage i træk  

 skulle ringe til kunderne for at udsætte aftalte servicebesøg.
Onsdag den 3.  

 april 1985 mødte svendene igen, og efter et værkstedsmøde meddelte de, at de  

 ville gå i arbejde.
De fik imidlertid at vide, at der ikke var arbejde til  

 dem, og de blev hjemsendt.
 Arbejdsretten skal udtale:
 Som det fremgår af forklaringerne, gik svendene ikke i arbejde om mandagen  

 eller tirsdagen, og de ville om tirsdagen ikke på virksomhedens spørgsmål  

 give noget tilsagn om at gå i arbejde om onsdagen.
Virksomheden måtte derfor både om mandagen og om tirsdagen ringe til  

 kunderne for at udsætte aftalte servicebesøg.
At virksomheden herefter ikke  

 ville risikere, at den igen om onsdagen før påskehelligdagene skulle aflyse  

 aftalte servicebesøg, og at den derfor traf aftale med kunderne om udsættelse  

 af besøgene til efter påske, findes ikke at kunne kritiseres.
Virksomheden  

 findes således at have haft tilstrækkelig vægtige driftsmæssige grunde til at  

 hjemsende arbejderne om onsdagen, og de indklagedes frifindelsespåstand tages  

 til følge.
 I sagsomkostninger til Arbejdsretten findes klagerne at burde betale 2.000  

 kr.
 T h i k e n d e s f o r r e t :
 Dansk Arbejdsgiverforening for Dansk VVS-Installatør Forening for Firma V.  

 Rasmussens Eftf., Odense, frifindes i denne sag.
 I sagsomkostninger betaler Landsorganisationen i Danmark 2.000 kr. til  

 Arbejdsretten.
 (* 1) Henvisninger: Per Jacobsen, s.288 (note 198), s.577 (note 134), K  

 10.702 og de herunder anførte henvisninger.
