Nr BSF 52 Folketingsbeslutning om Danmarks ratifikation af traktat mellem Danmark og  

 Den Tyske Demokratiske Republik om afgrænsningen af kontinentalsoklen og  

 fiskerizonerne undertegnet i Berlin den 14. september 1988 Fremsat af udenrigsministeren (Ellemann-Jensen) den 25. januar 1989 Vedtaget ved anden (sidste) behandling den 26. maj 1989 Folketinget meddeler sit samtykke til, at Danmark ratificerer den i Berlin den 14. september 1988 undertegnede traktat mellem Danmark og Den Tyske Demokratiske Republik om afgrænsningen af kontinentalsoklen og fiskerizonerne.
Indholdsfortegnelse Traktat mellem Danmark og Den Tyske Demokratiske Republik om afgrænsningen af kontinentalsoklen og fiskerizonerne med bilag (kortskitse) Fælleserklæring om indgåelse af visse tillægsaftaler vedrørende raludvinding og fiskeri (bilag 1) Forståelse mellem Danmarks og Den Tyske Demokratiske Republiks delegationer vedrørende den videre procedure (bilag 2) TRAKTAT mellem Kongeriget Danmark og Den Tyske Demokratiske Republik om afgrænsningen af kontinentalsoklen og fiskerizonerne Kongeriget Danmark og Den Tyske Demokratiske Republik, som har besluttet at fastlægge grænselinien for kontinentalsoklen mellem  

 de to stater, og som samtidig ønsker at fastlægge grænselinien mellem de to staters  

 fiskerizoner, i den hensigt at udvikle deres gensidige forbindelser og deres samarbejde  

 i overensstemmelse med principperne i Slutakten fra Konferencen om Sikkerhed  

 og Samarbejde i Europa er blevet enige om følgende:
Artikel 1 Grænselinien mellem de områder af kontinentalsoklen og de fiskerizoner,  

 over hvilke Kongeriget Danmark respektive Den Tyske Demokratiske Republik  

 udøver højhedsret for så vidt angår udforskning og udnyttelse af  

 naturforekomster, skal trækkes ved rette linier (geodætiske linier) mellem  

 følgende punkter i den angivne rækkefølge:
Punkt 1. 54 grader 21'53'»4 N 11 grader 40'14«»7 E Punkt 2. 54 grader 22'00«»5 N 11 grader 56'25«»6 E Punkt 3. 54 grader 24'39«»9 N 12 grader 06'43«»5 E Punkt 4. 54 grader 41'15«»9 N 12 grader 26'35«»7 E Punkt 5. 54 grader 45'49«»7 N 12 grader 44'59«»9 E Punkt 6. 54 grader 50'01«»7 N 12 grader 56'02«»4 E Punkt 7. 55 grader 00'30«»2 N 13 grader 08'53«»1 E og Punkt 8. 54 grader 57'44«»8 N 13 grader 59'34«»2 E Punkt 9. 54 grader 48'45«»0 N 14 grader 10'22«»0 E Punkt 10. 54 grader 48'45«»0 N 14 grader 24'51«»0 E Punkt 11. 54 grader 39'30«»0 N 14 grader 24'51«»0 E Punkt 12. 54 grader 32'10«»4 N 14 grader 38'12«»2 E Koordinaterne for grænseliniens punkter er defineret i geografisk bredde  

 og længde i henhold til koordinatsystemet: Europæisk Datum, 1. revision 1950  

 (E.D. 50).
 Grænselinien er indtegnet på det kort, som er vedlagt denne traktat, og  

 som udgør en del af traktaten.
Artikel 2 De kontraherende parter har til hensigt endeligt at fastlægge  

 koordinaterne for de punkter på den i artikel 1 nævnte grænselinie mellem  

 Kongeriget Danmarks og Den Tyske Demokratiske Republiks  

 kontinentalsokkelområder og fiskerizoner, som er skæringspunkter for  

 grænselinierne for nabostaternes kontinentalsokkelområder og fiskerizoner,  

 efter aftale med de pågældende stater.
Artikel 3 Såfremt det konstateres, at naturforekomster på havbunden eller i dennes  

 undergrund strækker sig på begge sider af grænselinien mellem Kongeriget  

 Danmarks og Den Tyske Demokratiske Republiks kontinentalsokkelområder eller  

 befinder sig på en af staternes kontinentalsokkelområde og helt eller delvis  

 vil kunne udvindes fra den anden stats område, skal de kontraherende parter  

 forud for påbegyndelsen af udnyttelsen efter anmodning fra en af de  

 kontraherende parter indlede forhandlinger med det formål at nå til enighed  

 om vilkårene for udnyttelsen af disse naturforekomster.
Artikel 4 Bestemmelserne i denne traktat påvirker på ingen måde den retlige status  

 for de over kontinentalsoklen liggende farvande eller luftrummet over disse  

 farvande.
Artikel 5 I overensstemmelse med artikel 102 i De Forenede Nationers Pagt skal denne  

 traktat registreres i De Forenede Nationers Sekretariat.
Artikel 6 Denne traktat skal ratificeres.
Udvekslingen af  

 ratifikationsinstrumenterne skal finde sted i København.
 Traktaten træder i kraft den dag, ratifikationsinstrumenterne udveksles.
 Udfærdiget i Berlin den 14. september 1988 i to originaleksemplarer på  

 dansk og tysk, idet begge tekster har samme gyldighed.
For Kongeriget Danmark Poul Schluter For Den Tyske Demokratiske Republik E.
Honecker Bilag 1 Fælleserklæring I forbindelse med undertegnelsen den 14. september 1988 af traktaten om  

 afgrænsningen af kontinentalsoklen og fiskerizonerne mellem Kongeriget  

 Danmark og Den Tyske Demokratiske Republik blev det aftalt snarest muligt at  

 indgå følgende tillægsaftaler:
 En langfristet aftale mellem regeringerne i Kongeriget Danmark og i Den  

 Tyske Demokratiske Republik om udforskning og udvinding af ral inden for  

 begge staters kontinentalsokkelandele i området ved Adler Grund.
 En langfristet aftale mellem De Europæiske Fællesskaber og Den Tyske  

 Demokratiske Republiks regering om blandt andet gensidige fiskerirettigheder,  

 forvaltningen af fælles bestande samt økonomisk og videnskabeligt samarbejde  

 på fiskeriområdet.
 Berlin, den 14. september 1988.
For Kongeriget Danmark Poul Schluter For Den Tyske Demokratiske Republik E.
Honecker Bilag 2 Forståelse mellem Danmarks og Den Tyske Demokratiske Republiks delegationer vedrørende den videre procedure 1. Under forhandlingerne i København den  

 14.-15. april 1988 blev der opnået enighed om teksten til en traktat mellem  

 Danmark og Den Tyske Demokratiske Republik om afgrænsningen af  

 kontinentalsoklen og fiskerizonerne, som skal undertegnes i forbindelse med  

 den danske statsminister, hr.
Poul Schluters besøg hos generalsekretær, hr.  

 Erich Honecker i Berlin den 13.-14. september 1988. Traktaten skal  

 ratificeres og træder i kraft ved udvekslingen af  

 ratifikationsinstrumenterne, som skal finde sted i København.
 2. Der blev endvidere opnået enighed om teksten til en fælleserklæring,  

 som skal undertegnes i forbindelse med undertegnelsen af ovennævnte traktat.
 3. Det var forståelsen mellem de to delegationsledere, at den grænselinie,  

 som er beskrevet i artikel 1 i ovennævnte traktat om afgrænsningen af  

 kontinentalsoklen og fiskerizonerne, skal finde anvendelse for så vidt angår  

 udøvelsen af fiskerijurisdiktion fra datoen for undertegnelsen af traktaten  

 (dvs. forinden traktaten formelt er trådt i kraft ved udvekslingen af  

 ratifikationsinstrumenterne).
4. Det var forståelsen, at der skal indgås en langfristet aftale mellem  

 Danmark og Den Tyske Demokratiske Republik om påbegyndelsen af udforsknings-  

 og udvindingsaktiviteter ved Adler Grund.
Beslutningen vedrørende de endelige  

 udnyttelseskvoter kan først træffes på grundlag af resultatet af  

 udforskningen.
 Indtil udforskningsaktiviteterne er blevet afsluttet, skal der opnås  

 enighed om, hvilke foreløbige kvoter og udnyttelsesvilkår der skal gælde.
 5. De kommende forhandlinger om de aftaler, hvis indgåelse fortsat  

 udestår, vil blive ført i den samme forstående ånd hos begge parter og være  

 præget af gensidig kompromisvilje samt tage alle de relevante omstændigheder,  

 som følger af afgrænsningstraktaten, i betragtning.
Beslutningsforlag fremsat den 25. januar 1989 Folketinget meddeler sit samtykke til, at Danmark ratificerer den i Berlin den 14. september 1988 undertegnede traktat mellem Danmark og Den Tyske Demokratiske Republik om afgrænsningen af kontinentalsoklen og fiskerizonerne.
Indholdsfortegnelse Traktat mellem Danmark og Den Tyske Demokratiske Republik om afgrænsningen  

 af kontinentalsoklen og fiskerizonerne med bilag (kortskitse) Bemærkninger:
I.
Afgrænsningsforhandlingerne mellem Danmark og Den Tyske Demokratiske  

 Republik II.
Traktaten mellem Danmark og Den Tyske Demokratiske Republik III.
Fælleserklæringen om indgåelse af visse tillægsaftaler vedrørende  

 raludvinding og fiskeri Fælleserklæring om indgåelse af visse tillægsaftaler vedrørende  

 raludvinding og fiskeri (bilag 1) Forståelse mellem Danmarks og Den Tyske Demokratiske Republiks  

 delegationer vedrørende den videre procedure (bilag 2) TRAKTAT mellem Kongeriget Danmark og Den Tyske Demokratiske Republik om  

 afgrænsningen af kontinentalsoklen og fiskerizonerne Kongeriget Danmark og  

 Den Tyske Demokratiske Republik, som har besluttet at fastlægge grænselinien for kontinentalsoklen mellem  

 de to stater, og som samtidig ønsker at fastlægge grænselinien mellem de to staters  

 fiskerizoner, i den hensigt at udvikle deres gensidige forbindelser og deres samarbejde  

 i overensstemmelse med principperne i Slutakten fra Konferencen om Sikkerhed  

 og Samarbejde i Europa er blevet enige om følgende:
Artikel 1 Grænselinien mellem de områder af kontinentalsoklen og de fiskerizoner,  

 over hvilke Kongeriget Danmark respektive Den Tyske Demokratiske Republik  

 udøver højhedsret for så vidt angår udforskning og udnyttelse af  

 naturforekomster, skal trækkes ved rette linier (geodætiske linier) mellem  

 følgende punkter i den angivne rækkefølge:
Punkt 1. 54 grader 21'53«»4 N 11 grader 40'14«»7 E Punkt 2. 54 grader 22'00«»5 N 11 grader 56'25«»6 E Punkt 3. 54 grader 24'39«»9 N 12 grader 06'43«»5 E Punkt 4. 54 grader 41'15«»9 N 12 grader 26'35«»7 E Punkt 5. 54 grader 45'49«»7 N 12 grader 44'59«»9 E Punkt 6. 54 grader 50'01«»7 N 12 grader 56'02«»4 E Punkt 7. 55 grader 00'30«»2 N 13 grader 08'53«»1 E og Punkt 8. 54 grader 57'44«»8 N 13 grader 59'34«»2 E Punkt 9. 54 grader 48'45«»0 N 14 grader 10'22«»0 E Punkt 10. 54 grader 48'45«»0 N 14 grader 24'51«»0 E Punkt 11. 54 grader 39'30«»0 N 14 grader 24'51«»0 E Punkt 12. 54 grader 32'10«»4 N 14 grader 38'12«»2 E Koordinaterne for grænseliniens punkter er defineret i geografisk bredde  

 og længde i henhold til koordinatsystemet: Europæisk Datum, 1. revision 1950  

 (E.D. 50).
 Grænselinien er indtegnet på det kort, som er vedlagt denne traktat, og  

 som udgør en del af traktaten.
Artikel 2 De kontraherende parter har til hensigt endeligt at fastlægge  

 koordinaterne for de punkter på den i artikel 1 nævnte grænselinie mellem  

 Kongeriget Danmarks og Den Tyske Demokratiske Republiks  

 kontinentalsokkelområder og fiskerizoner, som er skæringspunkter for  

 grænselinierne for nabostaternes kontinentalsokkelområder og fiskerizoner,  

 efter aftale med de pågældende stater.
Artikel 3 Såfremt det konstateres, at naturforekomster på havbunden eller i dennes  

 undergrund strækker sig på begge sider af grænselinien mellem Kongeriget  

 Danmarks og Den Tyske Demokratiske Republiks kontinentalsokkelområder eller  

 befinder sig på en af staternes kontinentalsokkelområde og helt eller delvist  

 vil kunne udvindes fra den anden stats område, skal de kontraherende parter  

 forud for påbegyndelsen af udnyttelsen efter anmodning fra en af de  

 kontraherende parter indlede forhandlinger med det formål at nå til enighed  

 om vilkårene for udnyttelsen af disse naturforekomster.
Artikel 4 Bestemmelserne i denne traktat påvirker på ingen måde den retlige status  

 for de over kontinentalsoklen liggende farvande eller luftrummet over disse  

 farvande.
Artikel 5 I overensstemmelse med artikel 102 i De forenede Nationers Pagt skal denne  

 traktat registreres i De forenede Nationers Sekretariat.
Artikel 6 Denne traktat skal ratificeres.
Udvekslingen af  

 ratifikationsinstrumenterne skal finde sted i København.
 Traktaten træder i kraft den dag, ratifikationsinstrumenterne udveksles.
 Udfærdiget i Berlin den 14. september 1988 i to originaleksemplarer på  

 dansk og tysk, idet begge tekster har samme gyldighed.
For Kongeriget Danmark Poul Schluter For Den Tyske Demokratiske Republik E.
Honecker 14. Sept. 1988.
Bemærkninger til foranstående forslag til folketingsbeslutning I.
Afgrænsningsforhandlingerne mellem Danmark og Den Tyske Demokratiske  

 Republik Spørgsmålet om fastlæggelsen af den maritime afgrænsning i Østersøen  

 mellem Danmark og Den Tyske Demokratiske Republik (DDR) blev aktualiseret i  

 1985 som følge af de mellem Danmark og DDR året forinden indledte drøftelser  

 om etablering af et formaliseret samarbejde mellem de to lande vedrørende  

 forureningsbekæmpelse i Østersøen.
Efter en første sonderende drøftelse af  

 afgrænsningsspørgsmålet i Berlin i december 1986 indledtes de egentlige  

 afgrænsningsforhandlinger på et møde i København i august 1987. Efter  

 yderligere tre forhandlingsrunder - skiftevis i Berlin og i København -  

 lykkedes det under de afsluttende forhandlinger i København medio april 1988  

 at opnå enighed om fastlæggelsen af grænselinien mellem Danmarks og DDR's  

 kontinentalsokkelområder og fiskerizoner.
Ved traktaten fastlægges den maritime afgrænsning over for DDR endeligt,  

 idet der fastlægges en fælles grænselinie for de to landes respektive  

 kontinentalsokkelområder og fiskerizoner.
Afgrænsningen falder i to dele, jf.  

 det som bilag til traktaten vedlagte kort: En vestlig del i farvandet syd og  

 sydøst for Lolland, Falster og Møn og en østlig del sydvest for Bornholm.  

 Grænselinien er således afbrudt i farvandet mellem Sverige og DDR, som i juni  

 1978 indgik en aftale om afgrænsningen af deres respektive  

 kontinentalsokkelområder og fiskerizoner.
Den endelige fastlæggelse af  

 endepunkterne for grænselinien mellem Danmark og DDR (de såkaldte tripunkter  

 hvor grænselinien mødes med grænselinierne over for tredjelande) vil finde  

 sted efter nærmere aftale med henholdsvis Forbundsrepublikken Tyskland,  

 Sverige og Polen, jf. afgrænsningstraktatens art. 2.
Under afgrænsningsforhandlingerne var det forståelsen mellem parterne, at  

 den aftalte grænselinie skulle være en forhandlingslinie, som ikke byggede på  

 noget bestemt afgrænsningsprincip.
Fra forhandlingernes begyndelse var der  

 enighed om, at grænselinien i den vestlige del af afgrænsningen burde have et  

 forløb, som deler farvandsområdet ligeligt mellem de to lande.
For så vidt  

 angår den østlige del af afgrænsningen - d.v.s. over for Bornholm - ønskede  

 man fra dansk side, at den samme delingsnorm skulle være gældende, medens DDR  

 som udgangspunkt indtog den holdning, at Bornholm som følge af sin karakter  

 af en ø med en efter DDR's opfattelse isoleret beliggenhed i forhold til det  

 øvrige Danmark ikke burde have fuld vægt i afgrænsningen, som snarere burde  

 foretages på grundlag af en proportionalitetsberegning baseret på de over for  

 hinanden liggende kysters længde.
I løbet af forhandlingerne lykkedes det at  

 nærme de modstående synspunkter til hinanden med det resultat, at der  

 opnåedes enighed om en grænselinie, som i den vestlige del følger midtlinien  

 mellem de to lande, og i den østlige del over for Bornholm ligeledes går  

 langs midtlinien, bortset fra en afvigelse på grænseliniens midterstykke i  

 form af et hak ind over en del af den såkaldte Adler Grund.
Denne afvigelse  

 berører ikke væsentlige danske råstof- og fiskerimæssige interesser i  

 området.
De allerede givne danske tilladelser til efterforskning og  

 indvinding af kulbrinter ved Bornholm berøres således ikke af  

 grænsedragningen, og kan derfor nu forlænges.
 Af hensyn til visse danske interesser i fortsat udvinding af ral i området  

 ved Adler Grund samt ud fra ønsket om at kunne tildele hinanden gensidige  

 fiskerirettigheder, blev parterne enige om, at der skulle indgås visse  

 tillægsaftaler herom, jf. den i tilslutning til undertegnelsen af  

 afgrænsningstraktaten undertegnede fælleserklæring, som er optrykt som bilag  

 1. Der henvises endvidere til den som bilag 2 gengivne forståelse mellem  

 Danmarks og DDR's delegationer vedrørende den videre procedure, som blev  

 udfærdiget i forbindelse med forhandlingernes afslutning i København den 15.  

 april 1988. Af denne forståelses pkt. 3 fremgår det, at fiskerijurisdiktionen  

 i området skal udøves i overensstemmelse med traktatens bestemmelser fra  

 traktatens undertegnelse at regne, d.v.s. fra den 14. september 1988.
 Det opnåede resultat af afgrænsningsforhandlingerne med DDR må betragtes  

 som tilfredsstillende, set i forhold til udviklingen i de senere års  

 havretlige praksis i afgrænsningssager vedrørende øer beliggende over for  

 fastlande, som er gået i retning af ikke at tilkende sådanne øer fuld vægt  

 (d.v.s. midtliniegrænser), men fastlægge grænselinier, hvorved der under  

 hensyntagen til alle relevante omstændigheder i den konkrete afgrænsningssag  

 opnås rimelige løsninger.
II.
Traktaten mellem Danmark og Den Tyske Demokratiske Republik a.
Almindelige bemærkninger Ved traktaten fastlægges afgrænsningen såvel for kontinentalsoklen som for  

 fiskerizonerne mellem de to lande.
Der henvises i traktatens præambel til  

 parternes hensigt om at udvikle deres gensidige forbindelser og deres  

 samarbejde i overensstemmelse med principperne i Slutakten fra Konferencen om  

 Sikkerhed og Samarbejde i Europa.
b.
Traktatens enkelte bestemmelser Artikel 1 Artikel 1 fastlægger koordinaterne for afgrænsningen af de to landes  

 respektive kontinentalsokkelområder og fiskerizoner, d.v.s. fastlægger  

 grænsen for de områder, hvorover de to lande har eksklusiv kompetence til at  

 udforske og udnytte havets og undergrundens naturrigdomme og udøve  

 jurisdiktion i så henseende.
Afgrænsningen består af følgende to  

 grænselinier: en vestlig grænselinie i farvandet syd for Lolland, Falster og  

 Møn (punkt 1-7) og en østlig grænselinie sydvest for Bornholm (punkt 8-12).
 Grænselinien er indtegnet på det kort, som er vedlagt traktaten, og som  

 udgør en del af denne.
Artikel 2 Artikel 2 fastslår, at det er parternes hensigt endeligt at fastsætte  

 koordinaterne for tripunkterne mellem Danmark, DDR og de respektive  

 tredjelande, d.v.s.
Forbundsrepublikken Tyskland, Polen og Sverige, efter  

 aftale med de pågældende lande.
Artikel 3 I overensstemmelse med sædvanlig international praksis i  

 afgrænsningsaftaler bestemmes det i artiklen, at parterne efter anmodning fra  

 en af dem skal indlede forhandlinger med det formål at nå til enighed om  

 vilkårene for udnyttelsen af eventuelle grænseoverskridende naturforekomster,  

 d.v.s. sammenhængende forekomster af f.eks. olie eller gas, der ligger på  

 begge sider af den aftalte grænselinie.
Artikel 4 Artikel 4 indeholder ligeledes i overensstemmelse med international  

 praksis en bestemmelse om, at traktatens bestemmelser ikke berører den  

 retlige status for de over kontinentalsoklen liggende farvande eller  

 luftrummet over disse farvande.
Artikel 5 Artikel 5 indeholder en sædvanlig bestemmelse om, at traktaten skal  

 registreres hos De forenede Nationers generalsekretær.
Artikel 6 Artikel 6 indeholder et ratifikationsforbehold og bestemmer, at  

 ratifikationsinstrumenterne skal udveksles i København.
Traktaten vil træde i kraft den dag, hvor ratifikationsinstrumenterne  

 udveksles.
I overensstemmelse med den i bilag 2 gengivne forståelse mellem de  

 to forhandlingsdelegationer, udfærdiget i forbindelse med forhandlingernes  

 afslutning i København den 15. april 1988, skal fiskerijurisdiktionen i  

 området dog udøves i overensstemmelse med traktatens bestemmelser fra datoen  

 for traktatens undertegnelse, d.v.s. fra den 14. september 1988.
III.
Fælleserklæringen om indgåelse af visse tillægsaftaler vedrørende  

 raludvinding og fiskeri I en i forbindelse med undertegnelsen af traktaten underskrevet  

 fælleserklæring, (jf. bilag 1) fastslås det, at der snarest muligt skal  

 indgås tillægsaftaler dels mellem Danmark og DDR om udforskning og udvinding  

 af ral inden for begge staters kontinentalsokkelandele i området ved Adler  

 Grund, dels mellem De Europæiske Fællesskaber og DDR om bl.a. gensidige  

 fiskerirettigheder, forvaltningen af fælles fiskebestande samt økonomisk og  

 videnskabeligt samarbejde på fiskeriområdet.
Bilag 1 Fælleserklæring I forbindelse med undertegnelsen den 14. september 1988 af  

 traktaten om afgrænsningen af kontinentalsoklen og fiskerizonerne mellem  

 Kongeriget Danmark og Den Tyske Demokratiske Republik blev det aftalt snarest  

 muligt at indgå følgende tillægsaftaler:
 En langfristet aftale mellem regeringerne i Kongeriget Danmark og i Den  

 Tyske Demokratiske Republik om udforskning og udvinding af ral inden for  

 begge staters kontinentalsokkelandele i området ved Adler Grund.
 En langfristet aftale mellem De Europæiske Fællesskaber og Den Tyske  

 Demokratiske Republiks regering om blandt andet gensidige fiskerirettigheder,  

 forvaltningen af fælles bestande samt økonomisk og videnskabeligt samarbejde  

 på fiskeriområdet.
 Berlin, den 14. september 1988.
For Kongeriget Danmark Poul Schluter For Den Tyske Demokratiske Republik E.
Honecker Bilag 2 Forståelse mellem Danmarks og Den Tyske Demokratiske Republiks delegationer vedrørende den videre procedure 1. Under forhandlingerne i København den  

 14.-15. april 1988 blev der opnået enighed om teksten til en traktat mellem  

 Danmark og Den Tyske Demokratiske Republik om afgrænsningen af  

 kontinentalsoklen og fiskerizonerne, som skal undertegnes i forbindelse med  

 den danske statsminister, Hr.
Poul Schluters besøg hos generalsekretær, Hr.  

 Erich Honecker i Berlin den 13.-14. september 1988. Traktaten skal  

 ratificeres og træder i kraft ved udvekslingen af  

 ratifikationsinstrumenterne, som skal finde sted i København.
 2. Der blev endvidere opnået enighed om teksten til en fælleserklæring,  

 som skal undertegnes i forbindelse med undertegnelsen af ovennævnte traktat.
 3. Det var forståelsen mellem de to delegationsledere, at den grænselinie,  

 som er beskrevet i artikel 1 i ovennævnte traktat om afgrænsningen af  

 kontinentalsoklen og fiskerizonerne, skal finde anvendelse for så vidt angår  

 udøvelsen af fiskerijurisdiktion fra datoen for undertegnelsen af traktaten  

 (d.v.s. forinden traktaten formelt er trådt i kraft ved udvekslingen af  

 ratifikationsinstrumenterne).
4. Det var forståelsen, at der skal indgås en langfristet aftale mellem  

 Danmark og Den Tyske Demokratiske Republik om påbegyndelsen af udforsknings-  

 og udvindingsaktiviteter ved Adler Grund.
Beslutningen vedrørende de endelige  

 udnyttelseskvoter kan først træffes på grundlag af resultatet af  

 udforskningen.
 Indtil udforskningsaktiviteterne er blevet afsluttet, skal der opnås  

 enighed om hvilke foreløbige kvoter og udnyttelsesvilkår, der skal gælde.
 5. De kommende forhandlinger om de aftaler, hvis indgåelse fortsat  

 udestår, vil blive ført i den samme forstående ånd hos begge parter, og være  

 præget af gensidig kompromisvilje samt tage alle de relevante omstændigheder,  

 som følger af afgrænsningstraktaten, i betragtning.
