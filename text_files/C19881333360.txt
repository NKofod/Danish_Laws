Det europæiske økonomiske Fællesskab (EØF) indførte i 1980 en  

 præmieordning for opretholdelse af besætninger af ammekøer.
Retsgrundlaget  

 herfor er siden ændret, og denne vejledning er udarbejdet i overensstemmelse  

 hermed.
 Retsgrundlaget for præmieordningen er anført nederst på siden.
 Definitioner er anført på side 4. Det er nødvendigt at sætte sig ind i  

 definitionerne, før vejledningen læses.
 Betingelser for at opnå præmie.
 For at opnå præmie for opretholdelse af besætninger af ammekøer skal en  

 producent skriftligt forpligte sig til at overholde følgende betingelser:
 - i en periode på mindst 6 måneder, der starter med ansøgningsdatoen, hele  

 tiden at holde et antal ammekøer og drægtige kvier til udskiftning heraf, der  

 mindst er lig med det antal ammekøer, for hvilket der ansøges om/ydes præmie.
- i en periode på 12 måneder, der starter med ansøgningsdatoen, ikke at  

 levere (markedsføre) mælk eller mejeriprodukter fra bedriften, - forudgående skriftligt af give EF-direktoratet meddelelse, såfremt han i  

 de første 12 måneder fra ansøgningsdatoen ved salg, bortforpagtning eller på  

 anden måde overlader sin bedrift til trediemand, - omgående skriftligt at give EF-direktoratet meddelelse, såfremt en eller  

 flere af de indgåede forpligtelser ikke kan overholdes eller ikke vil blive  

 overholdt.
 Producenten skal endvidere skriftligt erklære:
- at have gjort sig bekendt med præmieordningens bestemmelser, og at ville  

 overholde disse, - at have landbrug som hovederhverv, d.v.s. at den del af hans indkomst,  

 som hidrører fra landbrugsdriften, udgør 50% eller derover af hans samlede  

 indkomst, og at den arbejdstid, som anvendes til virksomhed udenfor  

 bedriften, udgør mindre end halvdelen af hans samlede arbejdstid, - at køer af malkekvægrace, der måtte være på bedriften, er løbet med en  

 tyr af kødkvægrace forud for ansøgningsdagen, - at drægtige kvier af malkekvægrace, der måtte være på bedriften, er  

 løbet med en tyr af kødkvægrace, - at evt. afhændelser af mælk eller mejeriprodukter kun sker ved direkte  

 levering fra landbrugsejendommen til forbruger (stalddørssalg).
De indgåede forpligtelser omfatter også landbrugsbedrifter, der ved køb,  

 forpagtning eller på anden måde erhverves i løbet af den 12-måneders  

 forpligtelsesperiode, såfremt disse drives af den forpligtede.
Ligeledes  

 omfattes landbrugsbedrifter, som den forpligtede driver i fællesskab med  

 andre.
 Det er en betingelse for retten til at opnå præmie for køer af  

 kødkvægracer og krydsninger heraf, at eventuelle køer og drægtige kvier af  

 malkekvægracer i besætningen er bestemt til opdræt af kalve med henblik på  

 kødproduktion, samt at det kan godtgøres, at køerne forud for ansøgningsdagen  

 er løbet med tyre af kødkvægrace, og at de drægtige kvier er løbet med en tyr  

 af kødkvægrace.
Det er ikke til hinder for opnåelse af præmie, - at man modtager udviklingsstøtte til modernisering af  

 landbrugsbedrifter.
 Præmieberegning.
Præmien beregnes på grundlag af det antal køer, som ansøgeren har anført  

 på side 1 i ansøgningsskemaet.
Dette antal kan ikke være større end det antal  

 ammekøer, der er anført i de skraverede kolonner på side 2 i  

 ansøgningsskemaet, og der skal forefindes mindst et tilsvarende antal på  

 bedriften på ansøgningsdatoen.
 Præmien er for producentåret 1988/89 fastsat til 25 ECU (* 1) pr ammeko =  

 218,87.
 Præmieudbetaling.
 Præmien udbetales som et eengangsbeløb af EF-direktoratet på grundlag af  

 den kurs, der var gældende for ECU den 15. juni 1988. Udbetalingen finder  

 sted senest den 14. september 1989. Udbetalingen fra EF-direktoratet sker ved  

 check.
 Såfremt præmiemodtageren ikke opfylder de i afsnit 1 nævnte betingelser,  

 vil evt. udbetalt præmie som helhed blive krævet tilbagebetalt.
 Indsendelse af ansøgningen.
 Ansøgning om præmie indsendes til: EF-direktoratet Frederiksborggade 18  

 1360 København K.
 Ansøgninger indsendes til direktoratet i perioden 15. juni til 30.  

 november 1988 og skal for at kunne godkendes være direktoratet i hænde senest  

 10 hverdage efter ansøgningsdatoen, dog senest den 30. november 1988 kl.  

 16.00. Ansøgninger modtaget efter ansøgningsfristens udløb vil blive afvist.
 Efterprøvning af ansøgningen.
 Efter modtagelse af ansøgningen efterprøver EF-direktoratet de deri givne  

 oplysninger, og såfremt disse godtages, udbetales præmien som angivet i  

 afsnit 2. Såfremt EF-direktoratet ikke godtager oplysningerne, vil der tilgå  

 præmieansøgeren underretning herom.
 Kontrol på bedriften.
 Statskontrollen med Mejeriprodukter og Æg m.m. foretager den fysiske  

 kontrol med de indgåede forpligtelsers overholdelse og er mod behørig  

 legitimation berettiget til at foretage eftersyn af besætningen.  

 Statskontrollen er desuden berettiget til at efterse bedriftens  

 forretningsbøger, øvrige regnskabsmateriale samt relevant korrespondance m.v.  

 Det påhviler den forpligtede at yde Statskontrollen den nødvendige bistand.
 Forhold ved udskiftning.
 På bedriften må det samlede antal af ammekøer og drægtige kvier til  

 udskiftning heraf på intet tidspunkt i den 6 måneders forpligtelsesperiode  

 være mindre end det antal ammekøer, der er ansøgt om/ydet præmie for.
Det skal omgående, d.v.s. inden for 6 dage, skriftligt meddeles Ef-  

 direktoratet, såfremt antallet af ammekøer og drægtige kvier til udskiftning  

 heraf kommer under det antal ammekøer, for hvilket der er ansøgt om/ydet  

 præmie.
Dette gælder, uanset om grunden hertil er en begivenhed, der ikke kan  

 tilregnes den forpligtede (nødslagtninger og selvdøde dyr). Meddelelse skal  

 indeholde datoen for afgangen fra bedriften og dokumentation i form af  

 dyrlægeerklæring, afregning fra destruktionsanstalt eller tilsvarende skal på  

 forlangende kunne forevises Statskontrollen indtil udløbet af den 12-måneders  

 forpligtelsesperiode.
Konstateres det ved en kontrol, at antallet af ammekøer er lavere end det,  

 for hvilket der er indgivet præmieansøgning, kan der maksimalt udbetales  

 præmie for det antal præmieberettigede dyr, der faktisk er blevet holdt i  

 forpligtelsesperioden.
Denne ret til delvis præmie bevares dog kun, såfremt  

 producenten hurtigst muligt,dvs. inden 6 dage, selv underretter  

 EF-direktoratet om nedgangen i antallet af præmieberettigede dyr, og i den  

 forbindelse dokumenterer, at det skyldes besætningens naturlige livsvilkår.
 Overdragelse af bedriften.
Enhver, der inden for den 12-måneders forpligtelsesperiode ved køb, leje,  

 forpagtning eller på anden måde overtager den forpligtedes bedrift, kan  

 skriftligt overfor EF-direktoratet, forpligte sig til fortsat at opfylde de  

 forpligtelser, som hans forgænger har påtaget sig.
Overtageren opnår herved  

 retten til præmiebeløbet, såfremt dette ikke er udbetalt før  

 overtagelsesdagen, og forpligter sig til ved misligholdelse at tilbagebetale  

 udbetalte præmiebeløb for det pågældende produktionsår, også hvor præmien er  

 udbetalt til en forgænger.
 Såfremt den, der overtager bedriften, ikke ønsker at påtage sig en fortsat  

 opfyldelse af forpligtelserne, skal overdrageren straks tilbagebetale den for  

 det pågældende produktionsår udbetalte præmie.
 Oplysningspligt.
Den forpligtede skal give skriftlig meddelelse til EF-direktoratet,  

 forinden han ved salg, udlejning/bortforpagtning eller på anden måde  

 overlader sin bedrift til trediemand, og det skal samtidigt oplyses, om  

 overtageren er villig til at forpligte sig i ordningen.
Ved indtræden vil  

 forpligtelserne omfatte overtagerens samlede bedrift.
 Vedr. forhold ved udskiftning m.m. se afsnit 5.
 Tilbagebetaling ved misligholdelse.
Såfremt den forpligtede ikke overholder de forpligtelser, han har påtaget  

 sig, skal han tilbagebetale den for det pågældende produktionsår udbetalte  

 præmie, også hvis præmien er udbetalt til en forgænger.
Den forpligtede kan  

 endvidere pådrage sig strafansvar, se afsnit 10.
 Sker tilbagebetaling ikke inden for en frist på 3 uger fra den dato, hvor  

 kravet fremsættes, tillægges der renter med 1,3% pr. påbegyndt måned regnet  

 fra fristens udløb.
 Fritagelse for tilbagebetaling.
 EF-direktoratet kan efter skriftlig ansøgning meddele en forpligtet  

 producent fritagelse for tilbagebetaling af udbetalte præmiebeløb, når der  

 indtræffer uforudseelige omstændigheder, som den forpligtede ikke har nogen  

 indflydelse på, og som han ikke eller kun med uforholdsmæssig store ofre  

 ville kunne ændre, og som gør det umuligt at overholde de påtagne  

 forpligtelser.
 Disse omstændigheder kan være:
 1. Den forpligtedes død eller langvarige  

 uarbejdsdygtighed.
 2. Ekspropriation af en væsentlig del af den  

 forpligtedes bedrift, såfremt ekspropriationen ikke kunne forudses på dagen  

 for ansøgningens indsendelse.
 3. Hændelig ødelæggelse af bedriftens bygninger.
 4. En alvorlig naturkatastrofe, der volder betydelig  

 skade på det landbrugsareal, som modtageren udnytter.
 5. Epidemiske angreb på kvægbesætningen, der umuliggør  

 en overholdelse af de påtagne forpligtelser.
 Andre forhold, f.eks. nødslagtning og selvdøde dyr, se afsnit 5.
 Straffebestemmelser.
 Overtrædelse af præmieordningens bestemmelser straffes efter § 16 i lov  

 nr. 595 af 22. december 1972.
 Ankeinstans.
 EF-direktoratets administrative afgørelser kan ankes til  

 landbrugsministeriet, Slotsholmsgade 10, 1216 København K.
DEFINITIONER PRODUCENT:
Den enkelte landbruger som fysisk eller juridisk person, hvis bedrift er  

 beliggende på dansk område, som opdrætter kvæg, og som anerkendes med  

 landbrug som hovederhverv, således at den del af hans indkomst, som hidrører  

 fra landbrugsdriften, udgør 50% eller derover af hans samlede indkomst, og  

 således at den arbejdstid, som anvendes til virksomhed udenfor bedriften,  

 udgør under halvdelen af hans samlede arbejdstid, eller en gruppe af fysiske eller juridiske personer, som i fællesskab udnytter  

 landbrugsproduktionsmidler, som muliggør fælles opdræt af kvæg på dansk  

 område, og hvis medlemmer alle i overensstemmelse med det ovenfor anførte er  

 landbrugere.
 BEDRIFT:
 Samtlige produktionsenheder, som drives af producenten, og som er  

 beliggende på dansk område.
 AMMEKO:
En ko eller en drægtig kvie til udskiftning, som er af kødkvægrace, eller  

 som er fremkommet ved en krydsning med en sådan race, eller en ko af  

 malkekvægrace, der forud for ansøgningsdatoen er løbet med en tyr af  

 kødkvægrace, med henblik på kælvning efter ansøgningsdatoen, eller en drægtig  

 kvie til udskiftning, som er af malkekvægrace og som er løbet med en tyr af  

 kødkvægrace.
I alle tilfælde er det en forudsætning, at dyrene udgør en del  

 af en besætning, der er bestemt til opdræt af kalve med henblik på  

 kødproduktion, og hvis ejer hverken leverer mælk eller mejeriprodukter.
 Ved beregning af antal ammekøer PÅ ANSØGNINGSDAGEN kan drægtige kvier  

 til udskiftning dog ikke medregnes.
--------------------------------------------------------------------- BEMÆRK: Præmie ydes ikke eller udbetalt præmie vil blive tilbagebetalt:
- Såfremt der på bedriften opdrættes blot en enkelt kalv eller kvie af  

 malkekvægrace, der ikke er bestemt til kødproduktion, - Såfremt der på bedriften opretholdes blot een drægtig kvie af  

 malkekvægrace, der ikke er løbet med en tyr af kødkvægrace eller blot en  

 enkelt ko af malkekvægrace, der ikke forud for ansøgningsdatoen er løbet med  

 en tyr af kødkvægrace, - såfremt den forpligtede producents antal ammekøer (med tillæg af  

 drægtige kvier til udskiftning heraf) uden særlig grund, jf. afsnit 5 stk. 3,  

 eller afsnit 9, bringes ned under det antal ammekøer, der er ansøgt om/ydet  

 præmie for.
 Forpligtelserne til at opretholde et bestemt antal ammekøer og til at  

 undlade mælkeleverancer begynder allerede på ansøgningsdatoen.
--------------------------------------------------------------------- Rådets forordning (EØF) nr. 1357/80 af 5. juni 1980 om indførelse af en  

 præmieordning for opretholdelse af besætninger af ammekøer, senest ændret ved  

 Rådets forordning (EØF) nr. 467/87 af 10. februar 1987.
 Kommissionens forordning (EØF) nr. 1244/82 af 19. maj 1982 om  

 gennemførelsesbestemmelser vedrørende præmieordningen for opretholdelse af  

 besætninger af ammekøer, senest ændret ved Kommissionens forordning (EØF) nr.  

 1588/87 af 5. juni 1987.
 Lov nr. 595 af 22. december 1972 om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v., senest ændret ved lov nr. 79 af 27. februar 1980, jf. lovbekendtgørelse  

 nr. 731 af 13. november 1987.
 Landbrugsministeriets bekendtgørelse nr. 520 af 9. oktober 1974 om  

 administration af Det europæiske økonomiske Fællesskabs markedsordninger for  

 landbrugsvarer, frugt og gartneriprodukter m.v., som ændret ved  

 landbrugsministeriets bekendtgørelse nr. 341 af 18. juli 1979.
ANSØGNING om ydelse af præmie for opretholdelse af besætninger af ammekøer (1988).
Ansøgninger, der modtages efter ansøgningsfristens udløb d. 30 november 1988 kl. 1600. vil blive afvist.
 Formularen skal udfyldes med blokbogstaver.
 Udbetalingen sker ved check.
 De i ansøgningen anførte oplysninger afgives på tro og love.
Jeg erklærer, - at jeg har gjort mig bekendt med og vil overholde præmieordningens  

 regler og forpligtelser, jfr.
EF-direktoratets vejledning om ydelse af præmie  

 for opretholdelse af besætninger af ammekøer, for Præmieordningen 1988, - at jeg har landbrug som hovederhverv, d.v.s. at den del af  

 indkomsten, som hidrører fra landbrugsdriften, udgør 50% eller derover af min  

 samlede indkomst, og at den arbejdstid, som anvendes til virksomhed udenfor  

 bedriften, udgør under halvdelen af min samlede arbejdstid, - at alle køer og drægtige kvier på bedriften er bestemt til opdræt af  

 kalve, med henblik på kødproduktion, - at alle køer af malkekvægrace, jfr. skemaets side 2 under malkekvæg,  

 er løbet med en tyr af kødkvægrace med henblik på kælvning efter  

 ansøgningsdatoen, - at alle drægtige kvier af malkekvægrace, der måtte være på bedriften,  

 er løbet med en tyr af kødkvægrace, - at eventuelle afhændelser af mælk eller mejeriprodukter i 12 måneder  

 regnet fra ansøgningsdatoen kun sker ved direkte levering fra  

 landbrugsejendommen til forbruger (staldørssalg).
Jeg forpligter mig til, - i mindst 6 måneder fra ansøgningsdagen at holde et antal ammekøer,  

 (og/eller drægtige kvier til udskiftning heraf), der mindst er lig med det  

 antal ammekøer, for hvilket der søges/ydes præmie, - i 12 måneder fra ansøgningsdatoen ikke at levere (markedsføre til  

 mejeri eller forarbejdningsvirksomhed), mælk eller mejeriprodukter fra nogen  

 landbrugsejendom i Danmark, - forudgående skriftligt at meddele EF-direktoratet, såfremt jeg i de  

 første 12 måneder fra ansøgningsdatoen ved salg, bortforpagtning eller på  

 anden måde overlader min bedrift til trediemand, - omgående skriftligt at meddele EF-direktoratet, såfremt en eller  

 flere af de indgåede forpligtelser ikke kan overholdes eller ikke vil blive  

 overholdt.
 Jeg er indforstået med, at en misligholdelse af ordningens  

 forpligtelser medfører, at hele den udbetalte præmie skal tilbagebetales  

 EF-direktoratet inden 3 uger efter fremsættelse af tilbagebetalingskrav, og  

 hvis dette ikke sker også at betale rente på 1,3% pr, påbegyndt måned regnet  

 fra betalingsfristens udløb og indtil betaling sker.
 BEMÆRK: Præmie ydes ikke eller udbetalt præmie vil blive tilbagebetalt:
- Såfremt der på bedriften opdrættes blot en enkelt kalv eller kvie af  

 malkekvægrace, der ikke er bestemt til kødproduktion, - Såfremt der på bedriften opretholdes blot een drægtig kvie af  

 malkekvægrace, der ikke er løbet med en tyr af kødkvægrace eller blot en  

 enkelt ko af malkekvægrace, der ikke forud for ansøgningsdatoen er løbet med  

 en tyr af kødkvægrace, - såfremt antallet af ammekøer med tillæg af drægtige kvier til  

 udskiftning heraf bringes ned under det antal ammekøer, der er ansøgt om/ydet  

 præmie for, medmindre særlige forhold foreligger, jf. vejledningens afsnit 5  

 og 9.
 Forpligtelserne til at opretholde et bestemt antal ammekøer og til at  

 undlade mælkeleverancer begynder allerede på ansøgningsdatoen.
--------------------------------------------------------------------- Opgørelse over hornkvæg på bedriften på ansøgningsdatoen.
Det totale antal  

 køer skal anføres.
--------------------------------------------------------------------- Krydsninger af to eller flere kødkvægracer Antal opføres kun under den race, hvis karaktertræk køer er mest fremtrædende hos dyret.
Krydsninger af kødkvæg og malkekvæg opføres kun under kødkvæg DRÆGTIGE KVIER MÅ IKKE MEDREGNES I ANTAL AMMEKØER PÅ ANSØGNINGSDATOEN Hvis der efter ansøgningsdatoen sker udskiftning af ammekøer og der herved  

 bliver behov for at medtage drægtige kvier i præmiegrundlaget, skal  

 drægtigheden kunne godtgøres ved forevisning af drægtighedsattest eller på  

 anden vis.
 (* 1) Pr. 15. juni 1988 er 1 ECU = d.kr. 8,75497.
