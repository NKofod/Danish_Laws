Fremsat den 1. december 2000 af  

 Jørn Jespersen (SF), Jes Lunde (SF),  

 Anni Svanholt (SF) og Kristen Touborg (SF) Forslag til folketingsbeslutning om stop for udvidelser og nyetableringer af svinefarme Folketinget opfordrer regeringen til så hurtigt som  

 muligt at indføre et midlertidigt stop for udvidelser og  

 nyetableringer af svinefarme i Danmark.
 En ophævelse af stoppet skal afvente evalueringen af  

 Vandmiljøplan II, vedtagelsen af en ammoniakhandlingsplan og  

 vedtagelsen af en plan for biologisk mangfoldighed.
 Det midlertidige stop kan endvidere danne baggrund for en  

 samlet vurdering af, hvor stor en svineproduktion der kan finde sted i  

 Danmark på et bæredygtigt grundlag uden at skade natur og  

 miljø.
 Endelig kan stoppet danne baggrund for en samlet vurdering  

 af, hvordan svineproduktionens lokalisering og miljø- og  

 naturpåvirkning i fremtiden bør reguleres.
Bemærkninger til forslaget Dansk landbrug og dansk svineproduktion  

 bør foregå på et bæredygtigt grundlag.
Det  

 indbærer blandt andet, at produktionen skal finde sted uden vedvarende  

 skader på miljø og natur.
Der skal skabes en fornuftig balance  

 mellem antallet af dyr og naturens tålegrænser.
 Meget tyder på, at denne balance ikke er til stede i  

 dag, og at antallet af dyr   samlet på landsplan og i endnu  

 højere grad i visse områder   langt overskrider, hvad  

 miljø og natur kan tåle.
 Samtidig giver nyetablering af svinefarme i stigende  

 omfang anledning til naboprotester på grund af lugt- og  

 støjgener, når nye produktioner etableres tæt på  

 eksisterende beboelse og andre erhverv.
Endelig giver den stigende efterspørgsel på  

 jord anledning til stærkt stigende priser, som har en række  

 negative konsekvenser.
De besværliggør etablering for nye  

 landmænd, hindrer projekter med skovrejsning og naturgenopretning og  

 har stillet sig i vejen for etablering af vådområder, som  

 forudsat i Vandmiljøplan II.
 Den eksisterende regulering af svineproduktionen giver  

 anledning til en række uklarheder og konflikter.
For det første giver planloven ikke mulighed for at  

 styre lokaliseringen af svineproduktionen, så den etableres i  

 områder, hvor det er hensigtmæssigt af hensyn til naboer og af  

 hensyn til lokale miljø- og naturforhold.
Den stigende koncentration  

 af svineproduktionen og den hastigt voksende størrelse af de enkelte  

 brug gør en sådan regulering ekstra påkrævet.
For det andet udnyttes miljølovgivningen ikke til  

 at stille konkrete krav og give konkrete påbud til det enkelte brug,  

 som det ses i industrien.
Dermed mistes muligheder for at udnytte ny  

 teknologi, som kunne nedbringe svineproduktionens miljøbelastning og  

 mindske generne for naboerne.
Og for det tredje hersker der udstrakt uenighed om,  

 hvordan reglerne for Vurdering af Virkninger på Miljøet  

 (VVM-vurderinger) skal fortolkes og praktiseres, når det gælder  

 udvidelser eller nyetableringer af svineproduktion.
Det er således  

 uklart, om amterne har lovligt grundlag for at sige nej til udvidelser af den  

 eksisterende produktion, hvis den samlede miljø- og naturbelastning i  

 et område i forvejen overskrider tålegrænserne.
I de kommende år skal der udarbejdes en række  

 planer, som har stor betydning for landbrugets vilkår og dets  

 påvirkning af natur og miljø. Det gælder eventuelle  

 revisioner af Vandmiljøplan II i forbindelse med den aftalte  

 midtvejsevaluering.
Og det gælder en vedtagelse af en  

 ammoniakhandlingsplan, som har været udsat i flere omgange.
Og det  

 gælder endelig vedtagelsen af en plan for sikring af biologisk  

 mangfoldighed og naturbeskyttelse på baggrund af det såkaldte  

 Wilhjelmudvalgs arbejde.
Disse planer risikerer at blive svækkede, hvis  

 der i mellemtiden etableres en række store svinefarme, hvorved der i  

 dette forslag menes svinebedrifter med et antal dyreenheder, som overstiger  

 150 efter udvidelse eller ved nyetablering.
For at undgå at et stort antal udvidelser og  

 nyetableringer af svinefarme underminerer beslutningsgrundlaget i disse  

 planer, opfordres regeringen til at indføre et midlertidigt stop for  

 udvidelser og nyetablering af svinefarme.
Og samtidig opfordres regeringen  

 til at bruge denne tænkepause konstruktivt, så der tilvejebringes  

 et grundlag for en bæredygtig, fremtidig regulering af erhvervet.
Skriftlig fremsættelse Jørn Jespersen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om stop for udvidelser  

 og nyetableringer af svinefarme.
(Beslutningsforslag nr.
B 62).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
