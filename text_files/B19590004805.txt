 § 1.  Justitsministeriet bestemmer herved, at den i §  

 4, stk. 2, i bekendtgørelse nr. 305 af 30. september 1944 om opbevaring af  

 transportable beholdere med sammentrykkede, fordråbede eller under tryk  

 opløste luftarter omhandlede opslagstavle skal bestå af en rektangulær tavle  

 på 210 x 297 mm, udført af emaille eller malet træ eller metal i  

 overensstemmelse med nedenstående tegning og som angivet i Dansk Standard DS  

 738.1. Trekant, ramme og skrift skal være udført med sort farve, DS 737, og  

 bundfarven med markeringsgult, DS 735.
 § 2.  Tidligere opsatte opslagstavler skal være  

 udskiftet med tavler, der opfylder bestemmelsen i § 1, inden den 1. oktober  

 1959.
 § 3.  Bekendtgørelse nr. 338 af 20. juli 1948 om  

 tillæg til justitsministeriets bekendtgørelse nr. 305 af 30. september 1944  

 om opbevaring af transportable beholdere med sammentrykkede, fordråbede eller  

 under tryk opløste luftarter ophæves.
 Justitsministeriet, den 21. februar  

 1959.
 Hans Hækkerup.
 /Mogens Grau.
