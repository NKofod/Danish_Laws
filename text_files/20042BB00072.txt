Fremsat den 13. april 2005 af  

 Line Barfod  

  (EL),  

 Jørgen Arbo-Bæhr  

 (EL),  

 Majbrit  

 Berlau  

 (EL) og Rune Lund (EL) Forslag til folketingsbeslutning om  

 legalisering af hash Folketinget pålægger regeringen inden udgangen af 2005 at  

 fremsætte lovforslag, der legaliserer brugen af hash og dyrkning af cannabis,  

 muliggør import af og handel med hash samt udbygger den offentlige behandling  

 af misbrugere.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 14 fra folketingsåret 2003-04, men med justerede bemærkninger.
Der  

 henvises til Folketingstidende 2003-04, tillæg A side 1388 og 1389 og  

 forhandlingerne side 2667.
Det eksisterende forbud mod hash har ikke begrænset forbruget og  

 salget af hash i løbet af de sidste 30 år.
Forbuddet medfører kun, at der  

 sker  

 en kriminalisering af den fjerdedel (jf.
Gallupundersøgelse refereret i  

 Berlingske Tidende den 8. juli 2001) af Danmarks befolkning, som bruger eller  

 har prøvet hash.
Det nedbryder efter Enhedslistens opfattelse på en meget  

 uheldig måde respekten for anden lovgivning.
Desuden virker  

 informationsmateriale om rusmidler og stoffer utroværdigt, når borgere  

 oplever  

 hash som et blødt rusmiddel på linje med alkohol.
Dertil kommer, at det  

 kriminelle  

 miljø høster store gevinster ved det enorme og i dag ulovlige salg af hash.  

 Ifølge oplysninger fra rigspolitiet (DR TV, Indefra: skal hashen frigives?,  

 18.  

 marts 2003, DR2) omsættes i Danmark 25-30 tons hash om året.
Prisen på  

 gadeplan  

 ligger meget konstant, men varierer i forhold til kvalitet og det købte  

 kvantum.
Det er ikke Enhedslisten bekendt, hvorledes prisen fastsættes, men  

 vi  

 antager, at profitten og risikotillægget ved den ulovlige import og transport  

 og det ulovlige salg ligger på omkring 30 kr. pr. gram.
Indtægten ved salg  

 m.v.  

 ville i stedet kunne komme statskassen til gode.
Ved hjælp af afgifter som  

 f.eks. på tobaksvarer kunne staten tjene op mod 1 mia. kr. om året med en  

 omsætning på det nuværende niveau.
Det er muligt, at lukningen af Pusher Street på Christiania i  

 foråret 2004 har begrænset salget af hash, idet det kan være vanskeligere for  

 turister og småforbrugere at finde de nye salgssteder.
Til gengæld foregår  

 salget af hash nu sammen med hårde stoffer, hvilket desværre kan friste  

 hashbrugere  

 til at eksperimentere med andre og mere farlige stoffer.
Desuden sker salget  

 nu  

 i mere kriminelle miljøer, hvor politiet også har fundet våben, hvilket  

 naturligvis giver anledning til ængstelse blandt beboere i nærheden af  

 hashklubberne.  

 Enhedslisten finder derfor, at det er meget påtrængende at finde en løsning  

 på  

 problemerne omkring salget af hash.
Enhedslisten ønsker ikke, at en legalisering af hash skal få  

 forbruget til at stige  forbrug af selv bløde rusmidler bør altid ske  

 med  

 måde.
Men partiet ser gerne, at forbruget af hårde stoffer erstattes af hash,  

 og det er der en mulighed for, hvis hashhandel gøres lovlig, og hash  

 forhandles  

 langt væk fra de hårde stoffer.
Salg af hash bør følge aldersgrænsen for  

 alkohol, det vil sige, at der ikke bør sælges hash til unge under 16 år.
Enhedslisten mener, at danske apoteker vil være egnede til at  

 sælge hash, da apotekerne har erfaring med at sælge og vejlede om produkter,  

 som er farlige ved overdosering, men »coffee shop-modellen«, som kendes fra  

 Holland, er også en mulighed.
Cannabis skal kunne dyrkes i private haver og  

 kommercielt i Danmark på licens.
Derudover skal den danske stat eller en  

 særlig  

 importvirksomhed med eneret importere fra lande, hvor produktion og salg er  

 lovligt og finder sted på fair trade-vilkår.
Prisen skal fastsættes i  

 samarbejde med Konkurrencestyrelsen og give plads for afgift og normal  

 profit.  

 Provenuet fra afgiften bør bl.a. finansiere behandling af misbrug og en  

 nuanceret informationskampagne målrettet unge.
Skriftlig fremsættelse Line  

 Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om legalisering af hash.
(Beslutningsforslag nr.
B 72).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
