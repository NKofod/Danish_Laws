 Skrivelse om indberetning  

 til rigsregistraturen om indsættelser og løsladelser mv.
(Statsfængslerne og  

 særanstalterne) I henhold til direktoratet  

 for fængselsvæsenets cirkulærskrivelse af 7. august 1947 (B. 1947, s. 51-52)  

 påhviler det lederne af statsfængslerne og særanstalterne at afgive  

 indberetning til rigsregistraturen om blandt andet indsættelser i og  

 løsladelser fra de nævnte anstalter.
 For personer, der afsoner  

 straf I arresthus (Københavns fængsler), gives de tilsvarende oplysninger i  

 henhold til rigspolitichefens bestemmelse (Kundgørelse IV nr. 4 af 30. juli  

 1969) af vedkommende politimyndighed.
 Rigspolitichefen har oplyst,  

 at det I den senere tid jævnligt er forekommet, at rigsregistraturen ikke har  

 modtaget oplysning om indsættelser I og løsladelser fra statsfængslerne og  

 særanstalterne, herunder de særlige hæfteafdelinger, af personer, der har  

 afsonet fortrinsvis kortere frihedsstraffe af hæfte og fængsel.
 Det har drejet sig om  

 personer, der efter fremmøde hos politiet eller I et arresthus selv er rejst  

 til fuldbyrdelsesstedet, og hvor politiet har ment, at indberetningspligten  

 påhvilede vedkommende anstaltsleder, medens sidstnævnte er gået ud fra, at  

 politiet har foretaget indberetningen til rigsregistraturen.
 Da det er mest praktisk, at  

 foreskrevne indberetninger til rigsregistraturen afgives af den anstalt, hvor  

 fuldbyrdelsen af straffen finder sted, skal man anmode lederne af  

 statsfængslerne og særanstalterne, herunder de særlige hæfteafdelinger, om at  

 dette fremtidig finder sted også i tilfælde, hvor en indsat efter fremmøde  

 hos  

 politiet eller i et arresthus (Københavns fængsler) selv er rejst til  

 fuldbyrdelsesanstalten.
