1. Gennemførelsen af domme og retsforlig i civile  

 retssager, hvorved den ansatte indkomst eller formue ændres, sker ved at  

 statsskattedirektoratet sender kopi af dommen til slutligningskommunen, som  

 indberetter til ændring af slutopgørelsen efter de almindelige retningslinier  

 herfor.
Samtidig sendes kopi til amtsskatteinspektoratet til orientering.
Der  

 skal således ikke foretages en ændring af skatteansættelsen.
 2. Medfører dommen, at skatteansættelser for andre  

 indkomstår end det, dommen omfatter, skal ændres, eller at f.eks. en  

 ægtefælles skatteansættelse skal ændres som en konsekvens af dommen, sker  

 dette ved ansættelsesændring foretaget af amtsligningsrådet.
3. I ganske få tilfælde bestemmer dommen, at staten  

 skal tilbagebetale den skattepligtige et beløb.
I så fald skal beløbet  

 tilbagebetales af slutligningskommunen inden udløbet af dommens  

 eksekutionsfrist.
 4. Retsforlig og domme, der hjemviser sagen til  

 fornyet behandling hos ligningsmyndighederne, optages til behandling i  

 amtsskatteinspektoratet, der forelægger sagen til ansættelse i  

 amtsligningsrådet.
 5. Statsskattedirektoratet sender endelige domme, hvor  

 der ikke foretages videre, til kommunen og amtsskatteinspektoratet til  

 orientering.
