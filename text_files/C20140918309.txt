Cirkulære om organisationsaftale for rengøringsassistenter, specialarbejdere og visse erhvervsuddannede m.fl. i staten mv. (3F) Generelle bemærkninger 1. Finansministeriet og Fagligt Fælles Forbund (3F) har den 1. april 2014 indgået medfølgende organisationsaftale for rengøringsassistenter, specialarbejdere og visse erhvervsuddannede m.fl. i staten mv. (3F).
 Organisationsaftalen udgør sammen med den til enhver tid gældende OAO-S-fællesoverenskomst det samlede overenskomstgrundlag.
 2. Organisationsaftalen er indgået med Fagligt Fælles Forbund (3F). Hovedforbundets adresse er: Kampmannsgade 4, 1790 København V.
3. Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Uanset placeringen er bemærkningerne Finansministeriets bemærkninger og ikke en del af aftaleteksten.
4. Der udleveres et ansættelsesbevis til den ansatte, jf.
Personalestyrelsens cirkulære af 22. august 2002 (Perst.nr. 036-02).
 5. Det henstilles, at institutionerne retter fokus mod medarbejdernes arbejdsmiljø med henblik på at minimere sygefraværet og reducere risikoen for nedslidning.
6. Endelig henledes opmærksomheden på Arbejdsmiljørådets udarbejdede handlingsplan om ensidigt gentaget arbejde.
Ensidigt gentaget arbejde kan bl.a. reduceres ved arbejdsorganisatoriske ændringer som fx jobudvikling, jobberigelse, jobudvidelse og uddannelse.
 Til inspiration kan der læses mere om arbejdsmarkedsuddannelserne inden for rengøringsservice, bl.a. på UddannelsesGuiden (www.ug.dk).
Generelle bemærkninger vedrørende rengørings- og serviceassistenter 7. Kvindelige rengøringsassistenter samt kvindelige serviceassistenter, som hovedsagligt er beskæftiget med rengøring, er omfattet af denne organisationsaftale.
Mandlige rengøringsassistenter/sanitører samt mandlige serviceassistenter, som hovedsagligt er beskæftiget med rengøring/sanitørarbejde er omfattet af organisationsaftale for sanitører.
 8. Kan en ansat i en længere periode ikke varetage sin stilling, fx pga. sygdom eller orlov, og skønner institutionen, at fraværet vil give anledning til en øget arbejdsbelastning af betydeligt omfang, henstilles det til institutionen at overveje at ansætte vikarer.
9. Til § 11 i fællesoverenskomsten, arbejdstidsbestemte tillæg Månedslønnede rengøringsassistenter/serviceassistenter er også for arbejdsfrie søgnehelligdage berettiget til forskudttidstillæg (natpenge mv.) for tjeneste, der normalt ville være udført i forskudt tid, såfremt dagen havde været normal arbejdsdag for den pågældende.
10. Til § 16 og 27 i fællesoverenskomsten, opsigelse Uanset rengøringsassistentens/serviceassistentens pligt til at give opsigelsesvarsel bør institutionen ikke værge sig ved at træffe aftale med den pågældende om, at arbejdet straks kan fratrædes, hvis det bevises, at den pågældende er tilbudt et arbejde, der nødvendiggør, at opsigelsesvarslet ikke kan overholdes.
11. Til § 22 i fællesoverenskomsten, arbejdstøj Bestemmelsen om arbejdstøj skal forstås således, at der kan ydes arbejdstøj, såfremt der er indgået lokal aftale herom, eller indgås en lokal aftale eller på anden måde træffes bestemmelse herom.
12. Opmærksomheden henledes på, at der ved deltagelse i rengøringskurser/ AMU-kurser mv. kan ydes tjenestefrihed med hel eller delvis løn efter reglerne i Finansministeriets bekendtgørelse nr. 543 af 14. september 1988, jf.
Finansministeriets cirkulære af 8. marts 1990, samt § 13 i fællesoverenskomsten.
 Ændringer i forbindelse med OK13 mv.
 1. Organisationsaftalen er sproglig og strukturelt forenklet, herunder opregning af løn- og tillægssatser til 31. marts 2012-niveau.
 2. Organisationsaftalens løngruppestruktur er forenklet, således at aftalens tekniske serviceledere nu er samlet på to satser i en ny løngruppe 3, som konsekvens heraf er den institutionsspecifikke gamle løngruppe 6 ophævet.
 3. Cirkulærebemærkningerne til aftalens dækningsområde er revideret, bl.a. er det nærmere specificeret, hvilke erhvervsuddannelser organisationsaftalen omfatter.
 4. Med virkning fra 1. april 2013 omfattes de kvindelige rengøringsassistenter / kvindelige serviceassistenter af organisationsaftalens bestemmelser om muligheden for at indgå vinterberedskab på samme vilkår som specialarbejdere m.fl.
 5. Parterne har endvidere drøftet, at det er hensigtsmæssigt, at man lokalt drøfter omfanget mv. af vinterberedskabet, som konsekvens heraf har Finansministeriet korrigeret cirkulærebemærkningerne, der knytter sig til vinterberedskabsbestemmelsen.
 6. Specialarbejdere m.fl. under Forsvarsministeriet, der er på ATP-sats F overgår med virkninger fra 1. januar 2014 til ATP-sats A.
 7. I forbindelse med nedlæggelsen af Farvandsvæsenet omfattes de specialarbejdere, der blev flyttet til Søfartsstyrelsen af den nye løngruppe 8 i organisationsaftalen.
Ikrafttræden Dette cirkulære har virkning fra 1. april 2013. Samtidig ophæves Finansministeriets cirkulære af 21. september 2011 om organisationsaftale for rengøringsassistenter, specialarbejdere og visse erhvervsuddannede m.fl. i staten (3F) (Perst. nr. 046-11).
Moderniseringsstyrelsen, den 1. april 2014 David Sembach Organisationsaftale for rengøringsassistenter, specialarbejdere og visse erhvervsuddannede m.fl. i staten mv. (3F) Organisationsaftalen supplerer og/eller fraviger fællesoverenskomsten med Offentligt Ansattes Organisationer  Det Statslige Område.
 Kapitel 1. Organisationsaftalens område mv.
§ 1. Dækningsområde Organisationsaftalen omfatter rengøringsassistenter, specialarbejdere og visse erhvervsuddannede m.fl. i staten eller ved selvejende institutioner, der er berettiget til statstilskud, og for hvilke Finansministeriet kan fastsætte løn- og ansættelsesvilkår for alle personalegrupper.
 Stk. 2. Undtaget herfra er specialarbejdere m.fl., for hvilke der er indgået særskilt overenskomst.
 Cirkulærebemærkninger til § 1:
 Organisationsaftalen omfatter samtlige ikke-tjenestemandsansatte rengøringsassistenter og specialarbejdere m.fl. indenfor Finansministeriets forhandlingsområde, medmindre de pågældende allerede er omfattet af en anden organisationsaftale/overenskomst eller af en anden organisations forhandlingsret.
 Organisationsaftalen omfatter bl.a.
 1) Ikke-faglærte grupper: Rengøringsassistenter, specialarbejdere og tekniske servicemedarbejdere (pedelmedhjælpere) m.fl.
 2) Erhvervsuddannede med følgende uddannelse:
a) Serviceassistent b) Ejendomsservicetekniker c) Lageroperatører med speciale (lager og transport samt lager og logistik) d) Lager- og terminaldisponent e) Chauffører med speciale indenfor vejgodstransportuddannelsen f) Lufthavnsoperatør med speciale 3) Tekniske serviceledere (tidligere benævnt pedeller og skolebetjente) 4) Specialarbejdere ved Feltkostpakkeriet (forsvaret) 5) Tekniske og praktiske medarbejdere samt rengøringsledere i Dansk Røde Kors Asylcentre samt rengøringsassistenter ansat ved Dansk Røde Kors, Asylafdelingens administration og lager.
6) Jernbanearbejdere, forstteknikere, industrioperatører, lagerarbejdere, sikringsarbejdere og lager- og logistikarbejdere i Banedanmark 7) Retsbude 8) Specialarbejdere ved Vejdirektoratet (vejtilsyn og bro-personale).
§ 2. Ansættelse Med hensyn til ansættelse på timeløn og overgang til månedsløn gælder fællesoverenskomstens § 24.
 Stk. 2. For rengøringsassistenter gælder dog følgende:
 1) Månedslønnede:
 a) Rengøringsassistenter med et ugentligt timetal på mindst 15 timer aflønnes med månedsløn, når den krævede anciennitet er opnået, jf. stk. 3.
 b) Rengøringsassistenter med et ugentligt timetal, der er mindre end 15 timer om ugen, aflønnes dog med månedsløn efter 5 års uafbrudt ansættelse ved ansættelsesmyndigheden.
 2) Timelønnede: Øvrige rengøringsassistenter, herunder ungarbejdere, aflønnes med timeløn.
 Cirkulærebemærkninger til § 2, stk. 2 og fællesoverenskomstens § 4, stk. 3:
 Det vil efter § 4, stk. 3, i fællesoverenskomsten være naturligt at tillægge forhøjet lønanciennitet for tidligere ansættelse i offentligt eller privat regi som rengøringsassistent, husmedhjælper, køkkenmedhjælper, husassistent, omsorgsmedhjælper eller hjemmehjælper.
 Ved fratræden udstedes et anciennitetskort til den ansatte.
Stk. 3. Overgang til månedslønsansættelse for rengøringsassistenter og serviceassistenter sker fra den 1. i måneden, efter at den pågældende har opnået 6 måneders anciennitet.
Såfremt den krævede anciennitet opnås den 1. i en måned, sker overgang til månedslønsansættelse dog med virkning fra denne dato.
 Stk. 4. Rengøringsassistenter og serviceassistenter, der er ansat ved undervisningsinstitutioner og lignende med en årlig ferielukning af mere end 5 ugers varighed kaldes skolerengøringsassistenter/skoleserviceassistenter.
Stk. 5. Rengøringsassistenter under 18 år betragtes som ungarbejdere.
De kan ansættes, når beskæftigelsen har karakter af ferie eller sygeafløsning eller sker med henblik på uddannelse.
 Stk. 6. Vikarer for praktiske og tekniske medarbejdere ved Dansk Røde Kors Asylafdeling ansættes på timeløn.
 Cirkulærebemærkninger til § 2:
 Det henstilles, at der gives en nyansat rengøringsassistent/serviceassistent en vejledende beskrivelse af det arbejde, hvormed den pågældende fortrinsvis agtes beskæftiget, og at medarbejderen får lejlighed til at gøre sig bekendt med eventuelle foreliggende skriftlige arbejdsbeskrivelser.
 Kapitel 2. Løn mv.
§ 3. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, der kan suppleres med en tillægsdel.
Tillægsdelen omfatter centralt aftalt tillæg samt lokalt aftalte funktionstillæg, kvalifikationstillæg, engangsvederlag og evt. resultatløn.
 Cirkulærebemærkning til § 3, stk. 2:
For inspiration der kan understøtte den lokale løndannelse, henvises til www.nyeloensystemer.dk , hvor der findes et fælles materiale, der er udarbejdet af CFU og Personalestyrelsen (nu Moderniseringsstyrelsen).
 Stk. 3. Ved ansættelse på deltid ydes forholdsmæssig løn.
 Stk. 4. Alle basislønninger og tillæg er angivet i årligt grundbeløb (niveau 31. marts 2012).
 Stk. 5. Overtidsbetaling beregnes pr. time som 1/1924 af den samlede faste løn, eksklusiv eventuelt rådighedstillæg og/eller merarbejdsgodtgørelse.
 Cirkulærebemærkninger til § 3, stk. 5:
 Der henvises i øvrigt til Aftalen om arbejdstid for statens tjenestemænd § 8.
 Stk. 6. Lønnen til månedslønnede skolerengøringsassistenter/-serviceassistenter beregnes ud fra en beskæftigelsesgrad (B), der beregnes som følger:
 Månedslønnen beregnes herefter som en 1/12 x B x årslønnen på det aktuelle løntrin.
 Cirkulærebemærkninger til § 3, stk. 6.
Den særlige lønberegningsteknik for skolerengøringsassistenter/-serviceassistenter skal ses på baggrund af, at disse har et mindre antal årlige arbejdsdage end andre under organisationsaftalens område.
Den angivne beregningsmetode sikrer, at de pågældende får udbetalt en årlig løn, fordelt på 12 måneder, der svarer til den faktiske arbejdstid i den del af året, hvor institutionen har åbent.
Det aftalte årlige antal arbejdstimer findes ved at multiplicere det 
daglige timetal
 med det antal dage, hvori der arbejdes.
Hvis hovedrengøring eller lignende er fastlagt på forhånd med et bestemt timeantal til den enkelte medarbejder, kan dette timetal eventuelt indgå i beregningen.
En medarbejders merarbejde, fx. på grund af andres sygdom, må ikke indgå i beregningen af beskæftigelsesgraden, men honoreres særskilt.
 Bestemmelsen kan illustreres ved følgende eksempel:
Skolerengøringsassistent 
A
 - der den 1. april 2013 er på basisløntrin 2 - er ansat til i skoleåret at arbejde 40 uger á 20 timer = 800 timer.
Det er endvidere aftalt, at A herudover skal deltage i hovedrengøring 40 timer pr. år.
Det aftalte årlige antal arbejdstimer for 
A
 er således 840, og 
A'
s beskæftigelsesgrad (
B
) er Da årslønnen til en fuldtidsbeskæftiget på basisløntrin 2 pr. 1. april 2013 udgør Y kr. udgør 
A'
s årsløn pr. denne dato Årslønnen består af basislønnen samt evt. tillæg, dog undtaget engangsvederlag.
Lønningerne er ekskl. eventuelle særlige ydelser (natpenge og lignende). Sådanne tillæg opgøres særskilt med henblik på udbetaling samtidig med en månedsløn.
 Opmærksomheden henledes i øvrigt på, at lønnen for udførelse af hovedrengøring ved skoler mv. skal følge samme lønudbetalingstermin, som gælder ved udbetaling af sædvanlig løn.
§ 4. Løngruppe 1 (ikke-faglærte) Løngruppe 1 omfatter rengøringsassistenter, specialarbejdere og tekniske servicemedarbejdere m.fl. der ikke kan henføres til en højere løngruppe.
 Stk. 2. Basislønnen er:
Stk. 3. Trin 1 er 2-årigt Stk. 4. Basislønnen for 16- og 17-årige rengøringsassistenter er:
 Cirkulærebemærkning til § 4:
Tekniske servicemedarbejdere omfatter de tidligere stillingsbetegnelser som pedelmedhjælper, skolebetjentmedhjælper og specialarbejder ved undervisningsinstitutioner mv.
Tekniske servicemedarbejdere udfører tekniske serviceopgaver, der kræver begrænsede eller ingen uddannelsesmæssige forudsætninger.
I løngruppe 4-6 er oplistet en række stillinger ved specifikke institutioner/ministerområder.
Opmærksomheden henledes på, at der kan være stillinger som specialarbejder eller teknisk servicemedarbejder i disse institutioner/ministerområder, som ikke er oplistet i de pågældende løngrupper.
Sådanne stillinger henføres til løngruppe 1, hvis der er tale om stillinger på ikke-faglært niveau.
§ 5. Løngruppe 2 (erhvervsuddannede) Løngruppe 2 omfatter erhvervsuddannede med følgende uddannelser:
1) Serviceassistenter, som hovedsageligt er beskæftiget med rengøring 2) Ejendomsserviceteknikere 3) Lageroperatør med speciale (lager- og transport samt lager og logistik) 4) Lager- og terminaldisponent 5) Chauffør med speciale indenfor vejgodstransportuddannelsen 6) Lufthavnsoperatør med speciale Stk. 2. Det er en forudsætning for indplacering i løngruppe 2, at den ansatte har den erhvervsfaglige uddannelse, og at uddannelsen er en relevant forudsætning for varetagelsen af den pågældende stilling.
 Stk. 3. Basislønnen for serviceassistenter er 245.749 kr.
 Stk. 4. Basislønnen for øvrige erhvervsuddannede oplistet i stk. 1, nr. 2-6 er 269.996 kr.
 Cirkulærebemærkning til § 5:
I løngruppe 3-8 er oplistet en række stillinger ved specifikke institutioner/ministerområder.
Opmærksomheden henledes på, at der også på disse institutioner/ministerområder kan være stillinger som forudsætter uddannelsen som ejendomsservicetekniker eller en anden erhvervsuddannelse omfattet af løngruppe 2. Hvis den ansatte har den pågældende uddannelse og denne er en relevant forudsætning for stilling, henføres stillingen til løngruppe 2.
§ 6. Løngruppe 3 (tekniske serviceledere) Løngruppe 3 omfatter:
 Tekniske serviceledere i staten m.fl.
 Stk. 2 Basislønnen er:
Stk. 3. Trin 1 er 2-årigt Stk. 4. Basislønnen for tekniske serviceledere ved institutioner for erhvervsrettede uddannelser (de tidligere AMU-centre), statslige selvejende gymnasier, voksenuddannelsescentre og social- og sundhedsskoler mv. er 250.336 kr.
 Cirkulærebemærkning til § 6:
 Tekniske serviceledere omfatter de tidligere stillingsbetegnelser som pedel og skolebetjent.
 Tekniske serviceledere udfører tekniske serviceopgaver, har daglig arbejdsledelse over for et mindre antal servicemedarbejdere (holdleder/formand) samt har evt. opgaver indenfor budget, oplæring og planlægning.
§ 7. Løngruppe 4 (Banedanmark) Løngruppe 3 omfatter jernbanearbejdere ved Banedanmark.
 Stk. 2. Basislønnen for jernbanearbejdere er 228.055 kr.
 Stk. 3. Basislønnen for jernbanearbejdere med en korterevarende faglig uddannelse er 244.700 kr.
 Cirkulærebemærkning til § 7, stk. 3:
 Af korterevarende faglige uddannelser kan bl.a. nævnes:
a) Skov- og naturassistenter b) Industrioperatører c) Lyslederkabelsplidsere.
§ 8. Løngruppe 5 (Forsvarsministeriet) Løngruppe 5 omfatter specialarbejdere under Forsvarsministeriet, herunder Beredskabsstyrelsen.
 Stk. 2. Basislønnen for specialarbejdere under Forsvarsministeriet er 244.700 kr.
§ 9. Løngruppe 6 (Vejdirektoratet) Løngruppe 6 omfatter specialarbejdere ved Vejdirektoratets broer og vejtilsyn samt vintervagtcentralen.
 Stk. 2. Basislønnen er 244.700 kr.
 Cirkulærebemærkning til § 9:
 Specialarbejdere i vintervagtcentralen overvåger vej- og vejrsituationen, og iværksætter glatførebekæmpelse på statsvejnettet.
§ 10. Løngruppe 7 (Dansk Røde Kors Asylafdeling) Løngruppe 7 omfatter medarbejdergrupper hos Dansk Røde Kors Asylafdeling 1) Praktiske medarbejdere 2) Tekniske medarbejdere 3) Rengøringsledere Stk. 2. Basislønnen for praktiske medarbejdere er 244.700 kr.
 Stk. 3. Basislønnen for tekniske medarbejdere og rengøringsledere 283.103 kr.
§ 11. Løngruppe 8 (Søfartsstyrelsen) Løngruppe 8 omfatter specialarbejdere under Søfartsstyrelsen.
 Stk. 2. Basislønnen er 244.700 kr.
 Cirkulærebemærkning til § 11:
 Specialarbejdere i Søfartsstyrelsen varetager driftsopgaver i relation til afmærkning af farvandene omkring Danmark og på land (fyr og bøjer).
§ 12. Elever Basislønnen til elever på de erhvervsuddannelser, som er oplistet i § 5, stk. 1, nr. 2-6, som ved ansættelsen ikke er fyldt 25 år udgør:
 1. uddannelsestrin - 93.712 kr.
 2. uddannelsestrin - 104.197 kr.
 3. uddannelsestrin - 128.445 kr.
 4. uddannelsestrin - 144.435 kr.
 Stk. 2. Basislønnen til serviceassistentelever som er hovedsagligt beskæftiget med rengøring, og som ved ansættelsen ikke er fyldt 25 år er:
 1. uddannelsestrin - 93.712 kr.
 2. uddannelsestrin - 104.197 kr.
§ 13. Voksenelever Til elever på serviceassistentuddannelsen, som hovedsagligt er beskæftiget med rengøring samt til elever på de erhvervsuddannelser, som er oplistet i § 5, stk. 1, nr. 2-6, som ved ansættelsen er fyldt 25 år ydes følgende basisløn:
 Cirkulærebemærkning til § 13:
 I forbindelse med efter-/videreuddannelse henledes opmærksomheden på, at voksenelever er omfattet af nye lønsystemer.
§ 14. Pension for ansatte, der er omfattet af civilarbejderloven Specialarbejdere og kvindelige arbejdere samt rengøringsassistenter under Forsvarsministeriet med civilarbejderpension er omfattet af pensionsaftalerne af henholdsvis 17. og 20. september 2004, jf. bilag 1 og 2 og 16. marts 2006, jf. bilag 3.
 Cirkulærebemærkninger til § 14, stk. 1:
 Serviceassistenter, som hovedsageligt er beskæftiget med rengøring, og som er ansat under Forsvarsministeriet med civilarbejderpension er ligeledes omfattet af pensionsaftalen af 16. marts 2006, jf. bilag 3.
 Stk. 2. Varige tillæg/tillægsforhøjelser der, efter de pensionsbestemmelser der var gældende før indgåelse af aftale om pensionsforhold, har medført, at den ansatte i pensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 15,00 pct. af tillægget, hvis tillægget ligger under den tjenestemandspensionsgivende løn på slutskalatrinnet i det i pensionsaftalen fastlagde skalatrinsforløb.
Hvis tillægget overstiger den tjenestemandspensionsgivende løn på slutskalatrinnet indbetales et pensionsbidrag på 18,00 pct. af det overskydende beløb.
Stk. 4. Pensionsbidraget indbetales af ansættelsesmyndigheden til OAO-Ss pensionsaftale i SAMPENSION om supplerende pension for tjenestemænd.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
§ 15. Pension til specialarbejdere i Dansk Røde Kors Asylafdeling Der indbetales et samlet pensionsbidrag på 15,00 pct. af de pensionsgivende løndele.
 Stk. 2. Dansk Røde Kors indbetaler de ansattes og Dansk Røde Kors pensionsbidrag til PensionDanmark.
 Stk. 3. Pensionsordningen omfatter ansatte, der ikke er omfattet af anden obligatorisk pensionsordning, fra ansættelsestidspunktet, hvis den pågældende er fyldt 25 år.
 Stk. 4. Den ansatte er omfattet af statens gruppelivsforsikring for overenskomstansatte.
 Stk. 5. Rammerne for pensionsordningens indhold fremgår af OAO-S-fællesoverenskomstens pensionsbestemmelser og pensionsaftalen i tilknytning hertil.
Kapitel 3. Arbejdstid § 16. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
§ 17. Vinterberedskab For ansatte der i vinterperioden står til rådighed for udkald til arbejdet med snerydning og glatførebekæmpelse og/eller at påse behovet herfor ydes tillæg i henhold til stk. 2, 3 eller 4.
 Stk. 2. Til ansatte, som alene påtager sig forpligtelsen til at påse behovet for snerydning og glatførebekæmpelse, betales et månedligt tillæg på 786 kr.
 Stk. 3. Til ansatte, som påtager sig at være til rådighed for udkald til arbejdet med snerydning og glatførebekæmpelse, betales et månedligt tillæg på 1.311 kr.
 Stk. 4. Til ansatte, som påtager sig at være til rådighed for udkald til arbejdet med snerydning og glatførebekæmpelse, og som også påtager sig at påse behovet for snerydning og glatførebekæmpelse, betales - i stedet for de i stk. 2 og 3 nævnte tillæg - et månedligt tillæg på 2.097 kr.
Stk. 5. Udkald i forbindelse med snerydning og glatførebekæmpelse og/eller syn af føret medregnes i arbejdstidsopgørelsen.
Bestemmelsen vedr. tilkald i aftale om arbejdstid for tjenestemænd i staten finder dog ikke anvendelse.
Stk. 6. De i stk. 2, 3 og 4 nævnte vederlag udbetales pr. måned i forbindelse med lønudbetaling inden for den periode, som vinterberedskabet omfatter.
Hvis den enkelte kun står til rådighed for udkald til arbejdet med snerydning og glatførebekæmpelse og/eller til at påse behovet herfor i en del af den aftalte periode, reduceres det nævnte tillæg forholdsmæssigt.
Den ratevise udbetaling af tillægget ophører ved den ansattes eventuelle fratræden.
 Cirkulærebemærkninger til § 17:
Vejdirektoratet har fastsat vinterperioden i Danmark til perioden fra 1. oktober til og med 30. april.
Ydelse af tillæg i henhold til denne bestemmelse bør som udgangspunkt kun ydes i denne periode, med mindre særlige vejrforhold tilsiger andet.
 Parterne er enige om, at ledelsen og tillidsrepræsentanten bør drøfte arbejdstilrettelæggelsen af vinterberedskabet.
 Tillægget er ikke pensionsgivende.
 Med virkning fra 1. april 2013 omfattes rengørings- og serviceassistenter af muligheden for at indgå i vinterberedskabet på de samme vilkår som specialarbejdere mv.
Kapitel 4. Øvrige bestemmelser § 18. Deltid Før der sker nyansættelse på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer, og som ønsker at overgå til en højere beskæftigelsesgrad.
 Cirkulærebemærkninger til § 18:
 Det forudsættes, at arbejdet tilrettelægges således, at der, hvor ikke ganske særlige forhold gør sig gældende, ved fremtidig ansættelse af medarbejdere til varig beskæftigelse tilbydes en gennemsnitlig ugentlig arbejdstid på mindst 15 timer.
 Det skal endvidere overvejes at tilbyde deltidsansatte øget arbejdstid, forinden der træffes beslutning om ansættelse af ny arbejdskraft.
Kapitel 5. Øvrige bestemmelser for rengøringsassistenter og serviceassistenter § 19. Opsigelse Hvis en månedslønnet rengøringsassistent/serviceassistent, der er blevet opsagt, genansættes inden et år, bevares den opsigelsesanciennitet, som rengøringsassistenten/serviceassistenten havde ved opsigelsen.
Hvis den pågældende dokumenterer ikke at have haft arbejde i optil to år fra opsigelsen, ændres ovenstående et år til to år.
§ 20. Rationalisering eller udbud/udlicitering Hvis der ønskes gennemført større rationaliseringsforanstaltninger eller arbejdsomlægninger, der berører rengøringsassistenter/serviceassistenter, tilsiger forbundet sin støtte hertil.
Forinden der træffes endelig beslutning om iværksættelse af sådanne foranstaltninger mv. optages der drøftelser mellem de berørte parter, jf. dog stk. 4.
 Stk. 2. Tilsvarende gælder ved udbud og udlicitering.
 Stk. 3. Når der er oprettet samarbejdsudvalg, og når rengøringsassistenterne/serviceassistenterne er repræsenteret i udvalget, finder drøftelserne sted der.
Stk. 4. Hvis der ikke er oprettet samarbejdsudvalg eller hvis rengøringsassistenterne/serviceassistenterne ikke er repræsenteret i samarbejdsudvalget, skal ansættelsesmyndigheden informere de ansattes tillidsrepræsentant eller forbundets lokale afdeling om planerne.
Planerne drøftes med de ansattes tillidsrepræsentant og forbundets lokale afdeling, såfremt tillidsrepræsentanten eller forbundets lokale afdeling fremsætter anmodning herom.
 Cirkulærebemærkninger til § 20:
 Det understreges, at drøftelser i samarbejdsudvalg kun er tilstrækkelige, når rengøringsassistenterne/serviceassistenterne er direkte repræsenteret deri.
Er der ikke oprettet samarbejdsudvalg eller er rengøringsassistenterne/serviceassistenterne ikke repræsenteret i samarbejdsudvalget, skal ansættelsesmyndigheden informere de ansattes tillidsrepræsentant eller forbundets lokale afdeling om planerne.
Dette skal ske med henblik på, at planerne kan blive drøftet mellem ansættelsesmyndigheden og tillidsrepræsentanten og forbundets lokale afdeling, såfremt tillidsrepræsentanten/forbundets lokale afdeling fremsætter anmodning herom.
 Såfremt der ved de lokale drøftelser fremsættes begæring herom, kan Fagligt Fælles Forbund (3F) (hovedforbundet) inddrages i drøftelserne.
 Opmærksomheden henledes på, at Kommuneinformation nr. 12 og nr. 19 kan bruges som vejledning ved gennemførelse af rationalisering.
 Kapitel 6. Forhandlingsregler mv.
§ 21. Ikrafttræden og opsigelse af aftalen Organisationsaftalen har virkning fra den 1. april 2013 og kan af parterne opsiges skriftligt med 3 måneders varsel til en 31. marts, dog tidligst 31. marts 2013. Samtidig ophæves organisationsaftale af 20. september 2011.
Bilag 1 Aftale om pensionsforhold for specialarbejdere under Forsvarsministeriet omfattet af civilarbejderloven I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter specialarbejdere på nyt lønsystem under Forsvarsministeriet omfattet af civilarbejderloven.
§ 2. Pensionsgivende skalatrinsforløb De i § 1 omhandlede specialarbejdere optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter følgende skalatrinsforløb:
 Specialarbejdere aflønnet på skalatrin 18 i tidligere lønsystem (Hovedværksted Værløse, Nyboder og Marinestation København):
 Optjener tjenestemandspensionsret efter følgende skalatrinsforløb:
 18, 19, 20.
Alle trin er 2-årige.
Skalatrin 19 og 20 er tillagt det hidtil gældende skalatrin for tjenestemandspensionsret.
Skalatrin 19 opnås efter 2 år på skalatrin 18, uanset om tiden på skalatrin 18 helt eller delvis ligger før denne aftales virkningstidspunkt.
Hvis mindst 2 år på skalatrin 18 er opnået, opnås skalatrin 19 fra denne aftales virkningstidspunkt.
Skalatrin 20 opnås efter 2 år på skalatrin 19 dog senest efter i alt 4 år på skalatrin 18 og eventuelt skalatrin 19, uanset om tiden på skalatrin 18 helt eller delvis ligger før denne aftales virkningstidspunkt.
Hvis mindst 4 år på skalatrin 18 er opnået, opnås skalatrin 20 fra denne aftales virkningstidspunkt.
 Specialarbejdere aflønnet på skalatrin 15-17 i tidligere lønsystem (København og Provinsen):
 Optjener tjenestemandspensionsret efter følgende skalatrinsforløb:
 15, 16, 17, 18, 19.
Alle trin er 2-årige.
Skalatrin 18 og 19 er tillagt det hidtil gældende skalatrinsforløb for tjenestemandspensionsret.
Skalatrin 18 opnås efter 2 år på skalatrin 17, uanset om tiden på skalatrin 17 helt eller delvis ligger før denne aftales virkningstidspunkt.
Hvis mindst 2 år på skalatrin 17 er opnået, opnås skalatrin 18 fra denne aftales virkningstidspunkt.
Skalatrin 19 opnås efter 2 år på skalatrin 18 dog senest efter i alt 4 år på skalatrin 17og eventuelt skalatrin 18, uanset om tiden på skalatrin 17 helt eller delvis ligger før denne aftales virkningstidspunkt.
Hvis mindst 4 år på skalatrin 17 er opnået, opnås skalatrin 19 fra denne aftales virkningstidspunkt.
 Specialarbejdere aflønnet på skalatrin 18-19 i tidligere lønsystem (AMA):
 Optjener tjenestemandspensionsret efter følgende skalatrinsforløb:
18, 19, 20, 21 Skalatrin 18 1-årigt øvrige trin 2-årige.
Skalatrin 20 og 21 er tillagt det hidtil gældende skalatrinsforløb for tjenestemandspensionsret.
Skalatrin 20 opnås efter 2 år på skalatrin 19, uanset om tiden på skalatrin 19 helt eller delvis ligger før denne aftales virkningstidspunkt.
Hvis mindst 2 år på skalatrin 19 er opnået, opnås skalatrin 20 fra denne aftales virkningstidspunkt.
Skalatrin 21 opnås efter 2 år på skalatrin 20 dog senest efter i alt 4 år på skalatrin 19 og eventuelt skalatrin 20, uanset om tiden på skalatrin 19 helt eller delvis ligger før denne aftales virkningstidspunkt.
Hvis mindst 4 år på skalatrin 19 er opnået, opnås skalatrin 21 fra denne aftales virkningstidspunkt.
 Hvis en specialarbejder avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte specialarbejder kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. oktober 2004.
 Stk. 2. For specialarbejdere, der er pensioneret inden for tidsrummet 1. april 2003 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 19 eller skalatrin 20 (specialarbejdere skalatrin 18), skalatrin 18 eller skalatrin 19 (specialarbejdere skalatrin 15-17) eller skalatrin 20 eller skalatrin 21 (specialarbejdere skalatrin 18-19), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale træder sammen med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer i stedet for § 8, stk. 3 i aftale af 28. marts 2003 om nyt lønsystem for specialarbejdere under Forsvarsministeriets område, der derfor ophæves fra denne aftales virkningstidspunkt.
 Stk. 4. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer. .
Bilag 2 Aftale om pensionsforhold for faglærte samt kvindelige arbejdere under Forsvarsministeriet omfattet af civilarbejderloven I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter faglærte samt kvindelige arbejdere på nyt lønsystem under Forsvarsministeriet omfattet af civilarbejderloven.
§ 2. Pensionsgivende skalatrinsforløb De i § 1 omhandlede faglærte samt kvindelige arbejdere optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret som følger:
 Faglærte arbejdere aflønnet på skalatrin 25-29 i tidligere lønsystem:
 Optjener tjenestemandspensionsret efter følgende skalatrinsforløb:
 25, 27, 29, 31.
Alle trin er 2-årige.
Skalatrin 31 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 29, uanset om tiden på skalatrin 29 helt eller delvis ligger før denne aftales virkningstidspunkt.
Hvis mindst 2 år på skalatrin 29 er opnået, opnås skalatrin 31 fra denne aftales virkningstidspunkt.
 Faglærte arbejdere aflønnet på skalatrin 23, 24, 26, 27, 28 i tidligere lønsystem:
 Optjener tjenestemandspensionsret efter følgende skalatrinsforløb:
 23, 24, 26, 27, 28, 29, 30.
Alle trin er 2-årige.
Skalatrin 29 og 30 er tillagt det hidtil gældende skalatrinsforløb for tjenestemandspensionsret.
Skalatrin 29 opnås efter 2 år på skalatrin 28, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 2 år på skalatrin 28 er opnået, opnås skalatrin 29 fra denne aftales virkningstidspunkt.
Skalatrin 30 opnås efter 2 år på skalatrin 29 dog senest efter i alt 4 år på skalatrin 28 og eventuelt skalatrin 29, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 4 år på skalatrin 28 er opnået, opnås skalatrin 30 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 15:
 Optjener tjenestemandspensionsret efter følgende skalatrinsforløb:
 15, 16, 17.
Alle trin er 2-årige.
Skalatrin 16 og 17 er tillagt det hidtil gældende skalatrin for tjenestemandspensionsret.
Skalatrin 16 opnås efter 2 år på skalatrin 15, uanset om tiden på skalatrin 15 helt eller delvis ligger før denne aftales virkningstidspunkt.
Hvis mindst 2 år på skalatrin 15 er opnået, opnås skalatrin 16 fra denne aftales virkningstidspunkt.
Skalatrin 17 opnås efter 2 år på skalatrin 16 dog senest efter i alt 4 år på skalatrin 15 og eventuelt skalatrin 16, uanset om tiden på skalatrin 15 helt eller delvis ligger før denne aftales virkningstidspunkt.
Hvis mindst 4 år på skalatrin 15 er opnået, opnås skalatrin 17 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 16 (Flyvestation Værløse):
 Optjener tjenestemandspensionsret efter følgende skalatrinsforløb:
 16, 17, 18.
Alle trin er 2-årige.
Skalatrin 17 og 18 er tillagt det hidtil gældende skalatrin for tjenestemandspensionsret.
Skalatrin 17 opnås efter 2 år på skalatrin 16, uanset om tiden på skalatrin 16 helt eller delvis ligger før denne aftales virkningstidspunkt.
Hvis mindst 2 år på skalatrin 16 er opnået, opnås skalatrin 17 fra denne aftales virkningstidspunkt.
Skalatrin 18 opnås efter 2 år på skalatrin 17 dog senest efter i alt 4 år på skalatrin 16 og eventuelt skalatrin 17, uanset om tiden på skalatrin 16 helt eller delvis ligger før denne aftales virkningstidspunkt.
Hvis mindst 4 år på skalatrin 16 er opnået, opnås skalatrin 18 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 17 (Varde):
 Optjener tjenestemandspensionsret efter følgende skalatrinsforløb:
 17, 18, 19.
Alle trin er 2-årige.
Skalatrin 18 og 19 er tillagt det hidtil gældende skalatrin for tjenestemandspensionsret.
Skalatrin 18 opnås efter 2 år på skalatrin 17, uanset om tiden på skalatrin 17 helt eller delvis ligger før denne aftales virkningstidspunkt.
Hvis mindst 2 år på skalatrin 17 er opnået, opnås skalatrin 18 fra denne aftales virkningstidspunkt.
Skalatrin 19 opnås efter 2 år på skalatrin 18 dog senest efter i alt 4 år på skalatrin 17 og eventuelt skalatrin 18, uanset om tiden på skalatrin 17 helt eller delvis ligger før denne aftales virkningstidspunkt.
Hvis mindst 4 år på skalatrin 17 er opnået, opnås skalatrin 19 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 18-19 (AMA):
 Optjener tjenestemandspensionsret efter følgende skalatrinsforløb:
 18, 19, 20, 21.
Skalatrin 18 1-årigt øvrige trin 2-årige.
Skalatrin 20 og 21 er tillagt det hidtil gældende skalatrinsforløb for tjenestemandspensionsret.
Skalatrin 20 opnås efter 2 år på skalatrin 19, uanset om tiden på skalatrin 19 helt eller delvis ligger før denne aftales virkningstidspunkt.
Hvis mindst 2 år på skalatrin 19 er opnået, opnås skalatrin 20 fra denne aftales virkningstidspunkt.
Skalatrin 21 opnås efter 2 år på skalatrin 20 dog senest efter i alt 4 år på skalatrin 19 og eventuelt skalatrin 20, uanset om tiden på skalatrin 19 helt eller delvis ligger før denne aftales virkningstidspunkt.
Hvis mindst 4 år på skalatrin 19 er opnået, opnås skalatrin 21 fra denne aftales virkningstidspunkt.
 Hvis en faglært samt kvindelig arbejder avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte faglærte samt kvindelige arbejder kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. oktober 2004.
 Stk. 2. For faglærte samt kvindelige arbejdere, der er pensioneret inden for tidsrummet 1. april 2003 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 31 (hidtidigt pensionsskalatrin 25-29), skalatrin 29 eller skalatrin 30 (hidtidigt pensionsskalatrin 23, 24, 26, 27, 28), skalatrin 16 eller skalatrin 17 (hidtidigt pensionsskalatrin 15), skalatrin 17 eller skalatrin 18 (hidtidigt pensionsskalatrin 16), skalatrin 18 eller skalatrin 19 (hidtidigt pensionsskalatrin 17), skalatrin 20 eller skalatrin 21 (hidtidigt pensionsskalatrin 18-19), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale træder sammen med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer i stedet for ad § 6 pension civilarbejderloven i Kundgørelse for Forsvaret B 5-36 af 16. oktober 2003, der derfor ophæves fra denne aftales virkningstidspunkt.
 Stk. 4. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
Bilag 3 Aftale om pensionsforhold for rengøringsassistenter under Forsvarsministeriet omfattet af civilarbejderloven I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter rengøringsassistenter på nyt lønsystem under Forsvarsministeriet omfattet af civilarbejderloven.
§ 2. Pensionsgivende skalatrinsforløb De i § 1 omhandlede rengøringsassistenter optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret som følger:
 Rengøringsassistenter aflønnet på skalatrin 9, 10, 11, 12, 13, 15, 16 i tidligere lønsystem:
 Optjener tjenestemandspensionsret efter følgende skalatrinsforløb:
9, 10, 11, 12, 13, 15, 16, 17, 18 Skalatrin 10, 11 og 12 er 2- årige, og skalatrin 9, 13, og 15 er 1- årige.
Skalatrin 17 og 18 er tillagt det hidtil gældende skalatrin for tjenestemandspensionsret.
Skalatrin 17 opnås efter 2 år på skalatrin 16, uanset om tiden på skalatrin 16 helt eller delvis ligger før denne aftales virkningstidspunkt.
Hvis mindst 2 år på skalatrin 16 er opnået, opnås skalatrin 17 fra denne aftales virkningstidspunkt.
Skalatrin 18 opnås efter 2 år på skalatrin 17 dog senest efter i alt 4 år på skalatrin 16 og eventuelt skalatrin 17, uanset om tiden på skalatrin 16 helt eller delvis ligger før denne aftales virkningstidspunkt.
Hvis mindst 4 år på skalatrin 16 er opnået, opnås skalatrin 18 fra denne aftales virkningstidspunkt.
 Hvis en rengøringsassistent avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte rengøringsassistent kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. april 2007.
 Stk. 2. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
