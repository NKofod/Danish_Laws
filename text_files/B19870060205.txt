 I medfør af § 75 og § 78, jf. § 153, stk. 1, i lov om luftfart, jf.  

 lovbekendtgørelse nr. 408 af 11. september 1985 fastsættes herved nedenfor  

 anførte ændringer i Ministeriet for Offentlige Arbejders bekendtgørelse nr.  

 482 af 21. september 1984 om interregional ruteflyvning mellem  

 medlemsstaterne i Fællesskabet.
 Ændringerne sker som følge af Spaniens og Portugals indtræden i EF (jf.  

 herved dels Akt. af 11. juni 1985 vedrørende vilkårene for kongeriget  

 Spaniens og republikken Portugals tiltrædelse og tilpasning af traktaterne  

 dels Rådets direktiv af 26. maj 1986 (86/216/EØF) om ændring, som følge af  

 Portugals tiltrædelse af direktiv 83/416/EØF om udstedelse af tilladelse til  

 interregional ruteflyvning med passagerer, post og fragt mellem  

 medlemslandene).
§ 1 I bilagets bilag A indsættes følgende efter »Nederlandene«:
§ 2 I bilaget affattes artikel 15, stk. 1 og 3 således:
1. Lufthavne på de græske øer og på de  

 Atlanterhavsøer, som udgør den autonome region Azorerne, fritages for  

 gennemførelse af dette direktiv indtil den 1. juli 1993. 3. Kommissionen  

 afgiver en rapport om udviklingen i lufttrafiksituationen på de græske øer og  

 på Atlanterhavsøer, som udgør den autonome region Azorerne, inden den 31.  

 december 1991 og endnu en rapport inden den 31. december 1996.' I bilaget indsættes som ny artikel 15 a:
»Artikel 15 a 1. Som undtagelse fra den klassificering af lufthavne,  

 der er indholdt i bilag A, fritages lufthavnen ved Porto for gennemførelse af  

 dette direktiv indtil den 1. januar 1993.
2. Så snart republikken Portugal skønner, at de  

 økonomiske forhold for denne lufthavn er blevet forbedret, ophæves den i stk.  

 1 omhandlede undtagelse.
Med henblik herpå giver den meddelelse herom til  

 Kommisionen, som træffer den nødvendige afgørelse.« § 3 Denne bekendtgørelse træder i kraft den 1. oktober 1987.
