Offererstatningslovens § 1  Lovens område, nævnets j.nr. 13-520-02381 Ansøger blev skubbet i brystet, hvorved hun væltede ud på kørebanen.
Hun landede i den forbindelse på højre side og slog arm og hoved ned i asfalten.
Hun var herefter i langvarig sygehusbehandling.
Politiet sigtede skadevolder for overtrædelse af ordensbekendtgørelsen (for voldelig optræden) ved at hive ansøger i armen, så hun faldt.
Ansøger anmeldte efterfølgende skadevolder for vold, men politiet standsede efterforskningen, idet skadevolder allerede havde vedtaget et bødeforlæg på 3.000 kr.
 Nævnet fandt, at ansøger var blevet udsat vold og tilkendte ansøger erstatning efter offererstatningsloven.
 Nævnet fandt videre, at der kunne gøres regres mod skadevolder, selvom denne ikke var dømt for en straffelovsovertrædelse, da der forelå et sikkert grundlag for at kunne fastslå skadevolders erstatningsansvar.
