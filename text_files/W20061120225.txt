Landsskatteretskendelse vedr.
Forhøjelse af skattepligtig  

 indkomst  salg af fast ejendom Klagen vedrører forhøjelse af skattepligtig  

 indkomst som følge af ændring af overdragelsessum ved salg af fast ejendom.
 Selskabsbeskatningen har ændret  

 den skattepligtige indkomst fra 360.221 kr. til 725.221 kr.
Landsskatterettens afgørelse Ansat skattepligtig indkomst  

 725.221 kr. nedsættes til 660.221 kr.
Sagens oplysninger Datterselskabet B køber  

 ejerlejligheden i X i dec. 1996 for 625.000 kr.
I nov. 1999 sælges den til  

 klageren, A ApS for 640.000 kr.
Ejendomsværdien pr. 1. jan. 1999 var 740.000  

 kr.
 Hovedanpartshaveren køber  

 ejerlejligheden den 3. juli 2002 med overtagelse d. 1. september 2002 for 1  

 mio., svarende til ejendomsværdien pr. 1. jan. 2002. Den 16. dec. 2002 sælger  

 hovedanpartshaveren ejerlejligheden til tredjemand for 1.365.000 kr.
 Ejerlejligheden var i  

 perioden 15. feb. 1997 til 17. jan. 2002 udlejet til hovedanpartshaverens  

 datter.
Selskabsbeskatningens afgørelse Der henvises til  

 TSS-cirkulære nr. 5 af 15. marts 2000. Den offentlige ejendomsvurdering 1  

 mio.  

 den 1. jan. 2002 anses ikke for retvisende udtryk for ejendommens  

 handelsværdi  

 ved salget til hovedanpartshaveren den 3. juli 2002. Med udgangspunkt i at  

 markedspris/handelspris for ejerlejligheden den 16. dec. 2002 er 1.365.000  

 kr.  

 fastholdes, at markedspris/handelspris er 1.365.000 kr. 5 måneder tidligere  

 den  

 3. juli 2002.
Klagerens påstand og argumenter Repræsentanten klager for A  

 ApS med påstand om, at forhøjelsen af den skattepligtige indkomst med 365.000  

 kr. ikke er korrekt.
Det kan ikke accepteres, at myndighederne på grundlag af  

 et efterfølgende salg til en højere pris anser sig for berettiget til at  

 korrigere overdragelsessummen.  

 Ifølge  

 TSS-cirkulære 2000-5 skal interesseforbundne parter ved overdragelse af fast  

 ejendom handle til markedsværdien, hvorved som altovervejende hovedregel  

 forstås senest offentliggjorte ejendomsværdi.
Dette udgangspunkt fraviges  

 alene, hvor ejendomsværdien ikke kan anses for et passende udtryk for  

 ejendommens handelsværdi.
De i cirkulæret nævnte undtagelser/fravigelser er  

 ikke til stede i den foreliggende sag.
 Klageren valgte derfor   

 efter aftale med hovedanpartshaveren samt ægtefællen  at overdrage  

 lejligheden  

 til vurderingen, idet man gik ud fra, at vurderingsmyndighederne som  

 sagkyndige  

 på området korrekt havde fastsat ejendomsværdien til handelsværdien.
Det afgørende er forholdene  

 på salgstidspunktet.
Efterfølgende stigninger i ejendomspriserne kan således  

 ikke få betydning for klagerens salg.
 Principielt bemærkes, at man  

 er uforstående over for, at myndighederne i deres vurdering ser bort fra den  

 værdistigning, som generelt er sket fra selskabets salg til  

 hovedanpartshaveren  

 og dennes salg til tredjemand.
Repræsentanten har i brev af  

 14. september 2005 kommenteret kontorets indstilling om stadfæstelse af  

 selskabsbeskatningens afgørelse.
Det anføres bl.a., at ifølge  

 Realkreditrådets  

 statistik for 2. kvartal af 2002 fremgår, at ejerlejligheder på 50 -74 m²  

 havde  

 en gennemsnitlig m²-pris på 16.219 kr., og at det for en lejlighed på 65 m²  

 som  

 denne svarer til en pris på ca. 1.050.000 kr. sammenholdt med at selskabet  

 ved  

 overdragelsen sparede mægleromkostninger på 72.887 kr., havde selskabet ikke  

 grundlag for at antage, at den aftalte pris på 1 mio. ikke svarede til  

 handelsprisen på salgstidspunktet.
Der gøres indsigelse mod, at kontorets  

 indstilling ikke tager hensyn til de skete prisstigninger på ejerlejligheder  

 i  

 perioden mellem selskabets afståelse af ejendommen og det tidspunkt, hvor  

 køberne  

 videresælger denne.
Ved det afholdte retsmøde  

 påstod repræsentanten principalt den selvangivne overdragelsessum lagt til  

 grund for den skattepligtige indkomst.
Subsidiært var påstanden, at der ved  

 skønnet over handelsværdien skal tages hensyn til de prisstigninger på ca.  

 6-7  

 %, som er indtruffet mellem hovedaktionærens køb og salget til tredjemand.  

 Endvidere skal der tages hensyn til handelsomkostninger.
Repræsentanten  

 konkluderede, at der ikke på tidspunktet for selskabets salg var noget som  

 tydede på, at købsprisen ikke var markedspris.
Ansættelsen og  

 Landsskatterettens kontorindstilling synes at bygge på viden om den  

 efterfølgende salgspris.
Hvis ikke de to situationer  ansættelsen  

 fejlbehæftet  

 og ændrede forhold - i TSS-cirkulære 2000-5 foreligger, må man gå ud fra, at  

 ejendomsværdiansættelsen er markedsprisen.
Der synes ikke at være en fast  

 linie  

 i praksis.
Landsskatterettens bemærkninger og begrundelse Med hensyn til påstanden om  

 nedslag for sparede handelsomkostninger henvises forlods til  

 TfS 2005.363, hvor Højesteret fastslog, at  

 handelsværdien ved overdragelse mellem interesseforbundne parter skal  

 fastsættes uden hensyn til sædvanlige handelsomkostninger ved salg til  

 tredjemand.
Overdragelsen af ejendommen  

 er omfattet af TSS-cirkulære 2000-5, hvorefter overdragelse af fast ejendom  

 mellem interesseforbundne parter skal ske til en pris, der svarer til, hvad  

 en  

 uafhængig tredjemand ville have betalt på tidspunktet, hvor bindende aftale  

 er  

 indgået.
Ved ligningsmyndighedernes vurdering af, om en overdragelse er sket  

 på  

 armslængde-vilkår, vil den seneste offentliggjorte ejendomsvurdering som  

 udgangspunkt kunne anses som udtryk for ejendommens handelsværdi.
Er den  

 offentlige ejendomsvurdering ikke et retvisende udtryk for ejendommens  

 handelsværdi på tidspunktet for aftalens indgåelse, er hverken parterne eller  

 ligningsmyndighederne bundet af vurderingen.
Cirkulærets punkt 3, 2. afsnit  

 angiver eksempler på, at ejendomsvurderingen ikke kan anses som retvisende,  

 f.eks. hvis ejendomsvurderingen er fejlbehæftet.
Det er rettens opfattelse, at  

 ejendomsværdien pr. 1. januar 2002 ikke kan anses som udtryk for ejendommens  

 handelsværdi på vurderingstidspunktet.
Der er bl.a. lagt vægt på ejendommens  

 beliggenhed, salgsstatistikken i 2. halvår af 2002 for ejerlejligheder  

 beliggende i  

 dette postdistrikt, i X, de  

 omkring overdragelsestidspunktet konstaterede salgspriser for tilsvarende  

 lejligheder på samme vej, samt handelsprisen ved hovedanpartshaverens salg  

 til  

 tredjemand godt 5 måneder efter købet.
Retten  

 godkender en overdragelsessum pr. 3. juli 2002 på 1.300.000 kr.
Der er ved  

 det  

 udøvede skøn taget hensyn til de generelle stigninger i prisniveauet, der er  

 indtruffet mellem hovedanpartshaverens køb og salget til tredjemand den 16.  

 december 2002. Ansat skattepligtig indkomst nedsættes herefter til 660.221  

 kr.
