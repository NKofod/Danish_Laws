1. Indledning 1.1. Formål og afgrænsning 2. De grafiske produktionsprocesser 2.1. Original-klargøring 2.2. Reprofoto/fotosætning 2.3. Montage 2.4. Trykformfremstilling og trykning 2.4.1. Offsetplader og offset 2.4.2. Flexoklicheer og flexotryk 2.4.3. Dybtrykcylindre og dybtryk 2.4.4. Serigrafiske trykforme og serigrafi 2.5. Rengøring 2.6. Færdiggørelse 3. Miljøproblemer og alternativ teknologi eller  

 håndtering 3.1. Original-klargøring 3.2. Reprofoto/fotosætning 3.3. Montage 3.4. Trykformfremstilling 3.4.1. Offsetplader 3.4.2. Flexoklicheer 3.4.3. Dybtrykforme 3.4.4. Serigrafirammer 3.5. Trykning 3.6. Rengøring 3.7. Færdiggørelse 4. Reguleringsmuligheder 4.1. Regulering via den fysiske planlægning 4.2. Regulering af luftformige emissioner 4.3. Bestemmelser for spildevand 4.4. Regulering af støj 4.5. Bestemmelser for olie- og kemikalieaffald 4.6. Bestemmelserfor andet affald Bilag: Tilsynsskemaer Tilsyn med de ydre miljøforhold i den grafiske branche 1. Indledning 1.1 Vejledningens formål, afgrænsning og baggrund Formål Denne vejledning er udarbejdet til hjælp for myndighedernes tilsyn med de  

 grafiske virksomheders ydre miljøforhold og til orientering for branchens  

 virksomheder om de forhold, som myndigheden især vil være opmærksom på under  

 tilsynet.
 Vejledningen kan desuden anvendes af branchens virksomheder og  

 godkendelsesmyndigheden som indgangsvinkel i forbindelse med udarbejdelse af  

 ansøgning/godkendelse efter miljøbeskyttelseslovens § 33 samt ved revision af  

 eksisterende godkendelser.
Baggrundsrapport Der er ved udarbejdelse af vejledningen lagt vægt på at gøre denne  

 kortfattet og lettilgængelig.
En uddybende beskrivelse af branchens  

 produktionsprocesser og miljøforhold kan findes i baggrundsrapporten for  

 vejledningen, Miljøstyrelsens publikation: »Miljø og arbejdsmiljø i den  

 grafiske branche, Bind I - Ydre miljø«, som vil blive udsendt som  

 miljøprojekt.
Arbejdsmiljø Branchens arbejdsmiljøproblemer er beskrevet i Direktoratet for  

 Arbejdstilsynets publikation: » Miljø og arbejdsmiljø i den grafiske  

 branche, Bind II - 117 veje til et bedre arbejdmiljø i den grafiske  

 branche«.
Projektudførende, styregruppe og konsulenter I ovennævnte publikationer afrapporteres et projekt om de ydre  

 miljøforhold og arbejdsmiljøforholdene i den grafiske branche.
 Projektet gennemførtes i et samarbejde mellem Miljøstyrelsen og  

 Direktoratet for Arbejdstilsynet og blev fulgt af en styringsgruppe med  

 repræsentanter fra Miljøstyrelsen, Direktoratet for Arbejdstilsynet,  

 Kommunernes Landsforening, Grafisk Arbejdsgiverforening og Grafisk Forbund.
2. De grafiske produktionsprocesser Grafiske virksomheder og arbejdsprocesser Den grafiske branche beskæftiger sig med fremstilling af trykte produkter  

 og omfatter virksomheder af typen: reproanstalter, offset-, flexo- og  

 dybtrykkerier samt serigrafiske trykkerier.
 Grafisk virksomhed omfatter produktionsprocesserne: originalklargøring,  

 reprofoto/fotosætning, montage og trykformfremstilling (ofte samlet under et  

 benævnt »formfremstilling«) samt trykning, rengøring og  

 færdiggørelse.
 I det følgende beskrives i korthed indholdet af de enkelte  

 produktionsprocesser.
2.1. Original-klargøring Tekst og illustationer udformes til færdigt lay-out.
2.2. Reprofoto/fotosætning Billedlay-out eller tekstmanuskript overføres til en film.
2.3. Montage Filmen med de reproducede billeder eller fotosat tekst opsættes på et  

 stykke karton.
Den færdige »montage« overføres reprofotografisk til  

 en film til fremstilling af en trykform.
2.4. Trykformfremstilling og trykning Trykformen, som fremstilles ud fra den eksponerede film med montagen,  

 overfører i trykmaskinen trykket til trykemnet.
Afhængig af trykmetode  

 anvendes nedennævnte teknikker.
2.4.1. Offsetplader og offset Filmen kopieres over på en plan trykform, offsetpladen, af aluminium eller  

 med kobber-kromoverflade og belagt med en lysfølsom kopihinde.
Kun det  

 overførte billede på trykformen kan modtage og afsætte farve.
Offsettryk er  

 den mest udbredte trykmetode og kaldes også plantryk, fordi trykformen på  

 samme plan indeholder de trykbærende partier, som er vandskyene, og de øvrige  

 partier som er vandbærende.
Farverne, som er olieholdige, overføres til en  

 gummidug, der igen afsætter farven på papiret.
De vandbærende og dermed  

 farveafvisende partier holdes befugtede.
+++ FIGUR 1 +++ Principskitse af offsetpresse 2.4.2. Flexoklicheer og flexotryk En flexokliche er en trykform af fleksibel plast eller gummi, der  

 opspændes på ell. pålimes trykcylinderen.
Plastklicheer fremstilles af  

 lysfølsomt plastmateriale, som eksponeres direkte gennem filmen, hvorved de  

 belyste partier hærdes.
Efter udvaskning af de ubelyste områder fremtræder de  

 hærdede partier.
I modsætning til plastklicheer modtager gummiklicheer  

 billedet fra filmen indirekte, idet motivet først kopieres over på en  

 metalkliche, som derefter under tryk og varme overfører billedet til  

 gummiklicheen.
Flexotryk er en trykmetode efter højtryksprincippet.  

 Trykningen foregår ved, at farve afsættes direkte fra trykformens ophøjede  

 partier til trykemnet.
Flexotryk anvendes især inden for emballageindustrien.
+++ FIGUR 2 +++ Principskitse af flexo-tryk 2.4.3. Dybtrykcylindre og dybtryk Dybtrykcylinderen er en stålcylinder, belagt med kobber, hvori  

 filmbilledet indgraveres eller ætses.
Under trykningen tilføres  

 trykcylinderen den tyndtflydende farve, som afsættes på trykemnet fra de  

 forarbejdede fordybninger i cylinderens overflade.
+++ FIGUR 3 +++ Principskitse af dybtryksrotation 2.4.4. Serigrafiske trykforme og serigrafi Den serigrafiske trykform, også kaldet trykrammen eller stencilen, består  

 af en ramme med et udspændt væv.
Ved fremstillingen påføres fotoemulsion til  

 vævet, hvorefter filmbilledet overføres ved kontaktkopiering.
Herefter  

 bortskylles ueksponeret og uhærdet emulsion.
Under den serigrafiske  

 trykproces presses trykfarven manuelt eller mekanisk gennem trykrammens væv  

 og ned på trykemnet.
Serigrafi kaldes også skabelontryk ell. silketryk og  

 anvendes typisk til trykning af store formater, f. eks. plakater, skilte og  

 emballager.
+++ FIGUR 4 +++ Principskitse af serigrafitryk 2.5. Rengøring Rengøring af film, montager, trykforme og trykmaskiner finder løbende sted  

 gennem hele den grafiske arbejdsproces og er karakteristisk ved et stort  

 forbrug af organiske opløsningsmidler og andre kemiske produkter.
2.6. Færdiggørelse Færdiggørelse af trykemnet kan bl.a. omfatte lakering, standsning,  

 falsning, skæring og hæftning ell. limning.
3. Miljøproblemer og alternativ teknologi eller  

 håndtering Branchens overvejende miljøproblemer er emissioner af kemiske stoffer til  

 luft og spildevandssystem samt kemikalieaffald.
I det følgende er angivet  

 emissionstyper og kemikalieaffald forbundet med de enkelte arbejdsprocesser.  

 Desuden er angivet forslag til mere miljøvenlig teknologi eller håndtering.
3.1. Original-klargøring 4. Reguleringsmuligheder Godkendelsespligt I henhold til Miljøministeriets bekendtgørelse nr. 794 af 9. december 1991  

 om godkendelse af listevirksomhed er flg. grafiske virksomheder - jf. listens  

 pkt.
E.3. - omfattet af godkendelsespligten i miljøbeskyttelseslovens § 33:
 Rotations-, offset-, serigrafiske- og bogtrykkerier samt trykkerier på  

 papirvare-, kartonnage- og plastfabrikker, med kapacitet for et forbrug af  

 opløsningsmidler på 6 kg/time eller derover.
Anmeldelsespligt Virksomheder af ovennævnte typer, men med kapacitet for et forbrug af  

 opløsningsmidler på mindre end 6 kg/time, er omfattet af anmeldelsespligt,  

 jf.
Miljøministeriets bekendtgørelse nr. 367 af 10. maj 1992 vedrørende anden  

 virksomhed end listevirksomhed: listens pkt.
E. 51.
4.1. Regulering via den fysiske planlægning Jævnfør områdebestemmelser som fastlagt i kommuneplan, lokalplan eller  

 partiel byplanvedtægt.
 Eksempel:
 En lokalplan for et nyudlagt erhvervsområde angiver i sin redegørelsesdel  

 bl.a, at området er udlagt til virksomhedsklasserne 1-5, idet der anvendes  

 virksomhedsklassificeringen, som foreslået i Planstyrelsens og  

 Miljøstyrelsens »Håndbog om Miljø og Planlægning«, Miljøministeriet  

 1991.
 I redegørelsesdelen angives desuden, at grænseværdierne for støj i området  

 følger de vejledende grænseværdier for »Områdetype 2.« i  

 Miljøstyrelsens vejledning nr. 5/1984, »Ekstern støj fra  

 virksomheder«.
 Lokalplanen opdeler erhvervsområdet i tre zoner med hver sine  

 anvendelsesbestemmelser:
I zone 1 (området nærmest boliger) må der etableres virksomheder af  

 klasserne 1-3, dvs. virksomheder, der kun kan give anledning til mindre  

 påvirkning af omgivelserne.
Herunder hører håndværksprægede virksomheder,  

 servicevirksomheder, kontorer o.l.
 Boliger, der er nødvendige for virksomhedernes drift, kan tillades inden  

 for området.
I zone 2 og zone 3 må der placeres virksomheder af klasserne 4-5, dvs.  

 mere belastende produktionsvirksomheder.
Her tillades ikke boliger.
 Zone 2 forbeholdes virksomheder inden for fødevareproduktion.
 Mindre trykkerier, f.eks. offset og serigrafi, tilhører klasse 2 og vil  

 dermed kunne placeres i zone 1. Mere belastende grafiske virksomheder  

 henvises til zone 3.
4.2. Regulering af luftformige emissioner Luftformige emissioner kan i almindelighed reguleres ved hjælp af  

 Miljøstyrelsens vejledning nr. 6/1991: »Begrænsning af luftforurening  

 fra virksomheder«.
 Eksempel:
En gruppe organiske stoffer er i Miljøstyrelsens vejledning nr. 6/1991  

 inddelt i 3 klasser efter farlighed.
For hver klasse er der fastsat  

 henholdsvis vejledende - massestrømsgrænse, dvs. virksomhedens samlede og gennemsnitligt pr. time  

 afkastede mængde, såfremt der ikke foretages emissionsbegrænsning, og - emissionsgrænse, dvs. det emissionsniveau, som hvert afkast skal  

 overholde, såfremt massestrømsgrænsen overskrides:
 Foruden klassegrænserne gælder en grænseværdi for, hvor meget  

 virksomhedens maksimalt må bidrage med af det pågældende stof til luften ved  

 jordoverfladen.
 Denne såkaldte B-værdi anvendes ved den beregning, der skal foreligge for  

 ethvert afkast, der udsender forurenende stoffer til luften.
Eksempelvis er det i den grafiske branche almindeligt anvendte organiske  

 stof »toluen« et klasse III stof, med en B-værdi på 0,4 mg/m3 luft.  

 Såfremt en virksomheds samlede luftformige udslip uden etablering af  

 begrænsningsforanstaltninger udgør eller vil udgøre mere end 6250 g toluen/h,  

 skal begrænsningsforantaltninger foretages, således at den gennemsnitlige  

 toluenkoncentration i hvert enkelt afkast ikke vil overstige 300 mg/norm.m3  

 luft.
Viser beregningerne, at virksomhedens afkast herefter bidrager til  

 luftens indhold af toluen ved jordoverfladen omkring virksomheden med mere  

 end 0,4 mg/m3 luft, skal der foretages yderligere foranstaltninger, f. eks.  

 øget skorstenshøjde, således at B-værdien overholdes.
Miljøstyrelsen udarbejder løbende B-værdier for stoffer, som dukker op i  

 sagsbehandlingen.
Oplysninger herom kan fås ved henvendelse til  

 Miljøstyrelsen.
Lugtemission I situationer, hvor det er lugtemissionen, der er afgørende for  

 grænseværdifastsættelsen, og hvor emissionen ikke kan udtrykkes i  

 koncentrationsenheden, mg/norm.m3, men kun i lugtstofkoncentrationsenheden,  

 LE/norm.m3, anvendes Miljøstyrelsens vejledning nr. 4/1985: »Begrænsning  

 af lugtgener fra virksomheder«.
4.3. Bestemmelser for spildevand Jævnfør Miljøstyrelsens vejledning nr. 6/1974: »Vejledende  

 bestemmelser for udledning af spildevand« samt eventuelle bestemmelser i  

 kommunens vedtægter for spildevandsområdet.
 For udledninger direkte til vandmiljøet henvises desuden til  

 Miljøstyrelsens vejledning nr. 3/1983: »Vejledning i  

 recipientkvalitetsplanlægning, Del II, Kystvande« kapitel 4 og 5.
Eksempel Spildevandstilladelsen bør foruden emissionsvilkår indeholde vilkår om  

 virksomhedens egenkontrol, herunder kontrolmetode, prøvetagning og -frekvens.
 Emissionsvilkår om tungmetaller kan f. eks. udformes således:
 Processpildevandets indhold af tungmetaller skal til enhver tid søges  

 nedbragt mest muligt, forinden afledning til det kommunale spildevandssystem.
 Flg. koncentrationer i vandføringsvægtede døgnprøver af processpildevandet  

 samt årligt udledte mængder til spildevandssystemet må ikke overskrides:
4.4. Regulering af støj Jævnfør Miljøstyrelsens vejledning nr. 5/1984: »Ekstern støj fra  

 virksomheder«.
Grænseværdierne for en virksomheds støjbelastning bør afpasses efter  

 karakteren af området, hvori virksomheden er beliggende.
Samtidig bør det  

 sikres, at støjgrænserne i naboområderne overholdes.
 Eksempel:
 Vejledende grænseværdier for støjbelastningen fra virksomheder målt  

 udendørs.
 Vejledende grænseværdier for støjbelastningen fra virksomheder ved  

 bygningstransmitteret støj målt indendørs.
4.5. Bestemmelser for olie- og kemikalieaffald Bestemmelserne om håndtering og bortskaffelse af olie- og  

 kemimikalieaffald er fastsat i Miljøministeriets bekendtgørelse nr. 804 af  

 15. december 1989. I bilaget til bekendtgørelsen er det angivet, hvilke  

 stoffer der henregnes til olie- og kemikalieaffald.
Bekendtgørelsens  

 bestemmelser samt administrative grænseproblemer i forbindelse hermed er  

 belyst i Miljøstyrelsens vejledning nr. 1/1991.
 Hvis der fremkommer olie- og kemikalieaffald på en virksomhed, skal  

 virksomheden anmelde dette til kommunalbestyrelsen.
 Kommunalbestyrelsen forestår indsamling og bortskaffelse af olie- og  

 kemikalieaffald og fastlægger i et regulativ reglerne for benyttelse af de  

 lokale indsamlings-/afleveringsordninger.
Alle, der er omfattet af sådanne ordninger, er forpligtet til at benytte  

 sig heraf og til at betale det gebyr herfor, som kommunalbestyrelsen  

 fastsætter.
Kommunalbestyrelsen kan dispensere fra benyttelsespligten, hvis  

 virksomheden godtgør at kunne håndtere og bortskaffe affaldet miljømæssigt  

 forsvarligt ved egen foranstaltning, f. eks. i forbindelse med  

 regenerering/genanvendelse af fremkalde- og fikservæsker.
 Ved tilsynet på virksomhederne bør det påses, at opbevaring af olie- og  

 kemikalieaffald sker miljømæssigt forsvarligt, og at der ikke sker unødig  

 ophobning af olie- og kemikalieaffald på den enkelte virksomhed.
Eksempel Beholdere med flydende olie- eller kemikalieaffald bør anbringes indendørs  

 på et sted uden gulvafløb eller på en oplagsplads, befæstet med et materiale,  

 der forhindrer nedsivning i tilfælde af spild.
En oplagsplads bør desuden  

 indrettes således, at spild kan opsamles - f. eks. ved hjælp af opkant om  

 pladsen - og ved tag eller overdækning være sikret mod regnvand.  

 Oplagspladsens placering bør være i forsvarlig afstand fra grundvandsboringer  

 og -brønde, fra regnvands- og kloakafløb samt fra søer og vandløb.
4.6 Vilkår for andet affald De generelle bestemmelser om bortskaffelse af affald er fastsat i  

 Miljøministeriets bekendtgørelse nr. 118 af 23. februar 1989.
 Miljøstyrelsens vejledning nr. 2/1990 indeholder en nærmere redegørelse  

 for bestemmelserne.
 Visse affaldstyper er omfattet af Miljøministeriets bekendtgørelse nr. 882  

 af 11. december 1986 om kommunale indsamlinger af genanvendelige materialer  

 og produkter fra erhvervsvirksomheder.
 Kommunalbestyrelsen kan iværksætte indsamlingsordninger også for andre  

 typer affald og genanvendelige materialer og produkter fra  

 erhvervsvirksomheder, og virksomhederne kan pålægges pligt til at benytte  

 ordningerne.
Bilag Tilsynsvejledningen skal ses som et værktøj, der kan hjælpe den  

 tilsynsførende til at observere og kontrollere samtlige væsentlige emissioner  

 og affaldsfremkomster på de grafiske virksomheder.
Materialet kan desuden udgøre baggrunden for udfærdigelsen af en  

 miljøgodkendelse og tilhørende miljøteknisk beskrivelse, som indeholder  

 gennemgang og vurdering af forhold som - beliggenhed (herunder kortmateriale)  

 - etablering - indretning og drift (herunder materialeforbrug) -  

 virksomhedens forureninger - forureningsbegrænsende foranstaltninger samt naturligvis de specifikke vilkår for miljøgodkendelsen.
Tilsynsskemaer Som støtte til gennemgangen af de grafiske virksomheder indeholder dette  

 bilag en række tilsynsskemaer, der dækker alle de gængse produktionsprocesser  

 i branchen.
 Udfyldelsen af skemaerne kan lettes betydeligt ved, at disse - i rimelig  

 tid før tilsynsbesøget - er fremsendt til virksomheden, der dermed har  

 mulighed for i ro og mag at finde det nødvendige materiale, udregne  

 produktionsmængder m.v.
Skemaerne er i så vidt omfang som muligt koordineret med Kommunedatas  

 Miljøinformationssystem, MIS.
Alle punkter, der er markeret med en stjerne,  

 findes ligeledes i MIS.
I det følgende kommenteres enkelte punkter, der ikke  

 indgår i MIS.
Skema 1 - Stamdata På skema »1 - Stamdata« noteres en række væsentlige data om  

 virksomheden samt øvrige informationer.
For skemaet gælder det, at en række  

 punkter udfyldes ved førstegangstilsyn, men ikke nødvendigvis ved opfølgende  

 tilsyn.
Skema 1 er sammen med skema »2 - Generelt«, de eneste  

 skemaer, der udfyldes ved alle virksomhedsbesøg.
 Til 1.13 undersøges, hvorvidt virksomheden har indgivet begæring om en  

 byggesag, hvilket indikerer udvidelse eller ændring af virksomhedens  

 aktiviteter.
 11.15 beskrives virksomhedens beliggenhed, suppleret af kort og  

 situationsplan opført som bilag.
 Dato for tilsyn og den tilsynsførendes initialer påføres alle skemaer, men  

 er kun nummeret på side 1.
Skema 2 - Generelt På tilsynsskema »2 - Generelt« angives virksomhedens samlede  

 årlige forbrug af rå- og hjælpestoffer.
I mange/de fleste tilfælde vil der  

 ikke være plads nok på dette skema til at opgøre hele forbruget af stoffer og  

 produkter, hvorfor der på skemaerne 13 og 14 er afsat plads til yderligere  

 notater.
Ved hjælp af den samlede opgørelse af virksomhedens forbrug af  

 farver, fortyndere, lakker, lime m.v., samt disses indhold af organiske  

 opløsningsmidler (opgøres i rubrikken »%»), beregnes virksomhedens  

 emission af opløsningsmidler.
Ved afvaskning med afvaskningsmidler indeholdende organiske  

 opløsningsmidler vil størstedelen af opløsningsmidlerne emitteres til luften,  

 mens en mindre del vil blive emitteret med de brugte klude.
Skønsmæssigt kan  

 det - på baggrund af udførte forsøg - ansættes, at op til 20% af  

 opløsningsmidlerne sidder i kludene, mens 80% emitteres til luften.* I de efterfølgende processkemaer relateres forbruget af stoffer og  

 produkter til de enkelte produktionsprocesser, men af hensyn til en samlet  

 opgørelse af virksomhedens materialeforbrug vil det være formålstjenligt også  

 at benytte skemaet Generelt.
Oplysninger om forbruget ved de enkelte  

 arbejdsprocesser giver en indikation af, om produktionen ved specifikke  

 processer er øget, i hvilke tilfælde processen muligvis skal miljøgodkendes.
 På skemaet angives desuden:
 Antal luftafkast, opgjort med nr. overensstemmende virksomhedens  

 situationsplan (således at de enkelte emissioner kan knyttes til afkastene),  

 med højde over terræn, afkastets diameter og den emitterede luftmængde pr.  

 time.
 Oplysninger om virksomhedens evt. emissionsbegrænsende foranstaltninger,  

 f.eks. spildevandsfiltrering, forbrænding af opløsningsmidler el.a.
 Oplysninger om virksomhedens opbevaringsforhold for kemikalier og  

 kemikalieaffald: Overdækning, bundopsamling, aflåsbarhed.
 Oplysninger om udendørs støjkilder, der kan være til gene for  

 omgivelserne.
Skema 3-10 - Processerne I skemaerne 3-10 gennemgås de enkelte produktionsprocesser.
Af  

 overskuelighedshensyn er det valgt at samle oplysninger om hver enkelt  

 produktionsproces på een skemaside.
Dette medfører en begrænsning i antallet  

 af checkpunkter, men har omvendt været nødvendigt for at begrænse antallet af  

 Tilsynsskemaer.
Under »Emissioner« nævnes en række af de oftest forekommende,  

 væsentlige emissioner ved de enkelte processer.
I Tilsynsvejledningen  

 gennemgås emissioner og affaldsdannelse ved de forskellige processer, men det  

 er naturligvis vigtigt også at iagttage og kontrollere evt. emissioner og  

 affaldstyper, der ikke er nævnt i denne vejledning og på tilsynsskemaerne.
----------------------------------- * Miljøprojekt nr. 169: Renere teknologi i den grafiske branche,  

 Miljøstyrelsen 1991.
Om kemikalieaffald Kemikalieaffald rubriceres i to grupper - jf.
Miljøstyrelsens  

 Branchefortegnelse for Kemikalieaffald, Miljøstyrelsen 1983:  

 »Affaldskort nr. xx« refererer til nummeret på affaldskortene, og  

 »KK-gruppe« refererer til den opdeling af olie- og kemikalieaffald,  

 som anvendes af Kommunekemi:
A - Spildolie B - Opløsningsmidler med chlor C - Opløsningsmidler uden chlor (over 50% af affaldsmaterialet, ellers H) H - Maling, lim og træbeskyttelse m.m.
 K - Kviksølvbatterier, -termometre o.lign.
T - Skadedyrs- og ukrudtsmidler X - Syre- og ludrester, rengøringsmidler m.m.
 Z - Spraydåser, alm. batterier, medicinrester m.m.
 Emballager anses ikke for at være kemikalieaffald, såfremt de er tømte  

 således, at der maksimalt befinder sig en tynd, afhærdet hinde af produktet i  

 emballagen.
Skema 1-12 - Emissioner og behov for tiltag I skema 11 opgøres virksomhedens samlede emissioner samt  

 emissionsbegrænsende foranstaltninger, spildevandstilladelse, anmeldt  

 kemikalieaffald og dispensation for aflevering af kemikalieaffald.
 I skema 12 kan - efter evt. luftemissionsvurdering og vurdering af  

 virksomhedens emissioner i forhold til spildevandstilladelse og tidligere  

 udfærdiget miljøgodkendelse - noteres endelige kommentarer samt behov for  

 emissionsbegrænsende tiltag og for miljøgodkendelse af dele af eller hele  

 virksomheden.
Skema 13-14 - Forbrug af stoffer og materialer I skemaerne 13 og 14 er afsat ekstra plads til opgørelse af virksomhedens  

 samlede forbrug af stoffer og materialer/produkter.
PR-nr.  

 (»Produktregistreringsnummer«) anvendes primært indenfor  

 arbejdsmiljøarbejdet.
1 - Stamdata * markerer, at rubrikken også findes i Kommunedatas  

 Miljøinformationssystem, MIS.
2 - Generelt 2.58 Virksomhedens emissionsbegrænsende foranstaltninger:
 2.59 Opbevaringsforhold for kemikalier og kemikalieaffald:
 2.60 Evt. udendørs placerede støjkilder (kompressorer, ventilatorer,  

 kørsel):
 * markerer, at rubrikken også findes i Kommunedatas  

 Miljøinformationssystem, MIS.
