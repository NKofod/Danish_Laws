 Finansministeriet og Ergoterapeutforeningen og Danske Fysioterapeuter har  

 indgået vedlagte overenskomst af 27. oktober 1992, der træder i stedet for  

 aftalen om lønregulering mv. af 11. maj 1988 mellem Københavns Kommune,  

 Kommunernes Landsforening og Finansministeriet og Ergoterapeutforeningen og  

 Danske Fysioterapeuter vedrørende ergoterapeuter og fysioterapeuter ansat i  

 Bedriftssundhedstjenesten - med senere ændringer.
 Ud over at henvise til overenskomstens bestemmelser kan særligt fremhæves  

 følgende:
Almindelige bemærkninger Med hensyn til lønfradrag/-beregning gælder de for tjenestemænd  

 fastsatte regler om lønfradrag/-beregning, for tiden cirkulære af 24. maj  

 1985 (LP. nr. 029/85).
 De ansatte er omfattet af aftale mellem Finansministeriet og CFU om  

tillidsrepræsentanter for ansatte på overenskomstvilkår i staten,  

 folkekirken mv.
 Der kan ydes tillæg i henhold til Finansministeriets cirkulære af 18.  

 april 1991 om lokalløn og chefløn .
Bemærkninger til de enkelte bestemmelser Til § 3. Lønanciennitet Bestemmelsen om tillæggelse af forhøjet lønanciennitet gælder alene ved  

 nyansættelser.
For allerede ansatte kan der således ikke foretages  

 omberegning af lønanciennitet i henhold til aftalen.
 Ved nyansættelse er ansættelsesmyndigheden ikke bundet af den indplacering  

 den pågældende måtte have fået i henhold til pkt. 2 eller 3 hos en anden  

 ansættelsesmyndighed.
Til § 5. Arbejdstid For så vidt angår pauser , der medregnes i arbejdstiden,  

 præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Ikrafttræden Cirkulæret har virkning fra 1. april 1991.
Finansministeriet, Administrations- og Personaledepartementet, den 12. november 1992.
 P.M.V.
 E.B.
Grethe Falkenberg OVERENSKOMST FOR ERGOTERAPEUTER OG FYSIOTERAPEUTER I BEDRIFTSSUNDHEDSTJENESTEN § 1.  Overenskomstens område Overenskomsten omfatter ergoterapeuter og fysioterapeuter ansat i  

 Bedriftssundhedstjenesten.
§ 2.  Løn Ergoterapeuter og fysioterapeuter aflønnes efter skalatrinene 25, 27, 29,  

 31, 33.
 Stk. 2. Oprykning til nyt løntrin sker efter 2 års beskæftigelse på hvert  

 skalatrin.
 Stk. 3. Der ydes tillæg og regulering samt pensionsbidrag efter regler  

 svarende til de herom indeholdte bestemmelser i de til enhver tid gældende  

 overenskomster mellem Finansministeriet og de omhandlede organisationer  

 vedrørende ergoterapeuter og fysioterapeuter i staten.
§ 3.  Lønanciennitet De ansatte omfattet af følende aftale mellem Finansministeriet og  

 centralorganisationerne:
 » 1. Ved ansættelsen indplaceres den ansatte på lønskalaens 1.  

 trin, medmindre der tillægges anciennitet efter pkt. 2 eller 3.
 Lønancienniteten regnes fra den 1. i ansættelsesmåneden og altid i hele  

 måneder.
2. Ved ansættelser, hvor der forudsættes en afsluttet uddannelse,  

 fastsættes lønancienniteten på grundlag af det tidsrum, den pågældende har  

 været beskæftiget med arbejde betinget af uddannelsen.
Lønancienniteten kan  

 tidligst regnes fra udgangen af den måned, i hvilken uddannelsen er  

 afsluttet.
Eventuel værnepligtstjeneste efter afsluttet uddannelse medregnes  

 i lønancienniteten.
Endvidere kan ansættelsesmyndigheden i ganske særlige tilfælde forhøje  

 lønancienniteten ved nyansættelse, selv om den forudgående beskæftigelse ikke  

 kan medregnes i lønancienniteten i henhold til forrige afsnit.
Det  

 forudsættes, at konkret vurdering af den ansattes tidligere arbejdsmæssige  

 erfaringer og kvalifikationer mv. set i relation til stillingen giver  

 grundlag herfor.
 3. Ved ansættelser, hvor der ikke forudsættes en uddannelse, kan  

 ansættelsesmyndigheden tillægge forhøjet lønanciennitet, hvis den pågældende  

 forud for ansættelsen har erhvervet en særlig arbejdsmæssig erfaring eller  

 særlige kvalifikationer af betydning for arbejdets udførelse.
 Såfremt en lønmodtager genansættes ved samme ansættelsesmyndighed inden  

 for samme arbejdsområde inden 3 år efter den tidligere beskæftigelses ophør,  

 medregnes tidligere optjent lønanciennitet ved vedkommende  

 ansættelsesmyndighed, for så vidt den tidligere beskæftigelses ophør var  

 begrundet i sygdom, graviditet, fødsel, adoption eller et forhold, der ikke  

 kan tilregnes den pågældende.
 4. Fuld lønanciennitet optjenes ved mindst 15 timers beskæftigelse  

 pr. uge i gennemsnit.
 Ved en beskæftigelsesgrad på under 15 timer pr. uge i gennemsnit optjenes  

 lønanciennitet forholdsmæssigt.
5. Der kan i ganske særlige tilfælde ske begrænsning af  

 lønancienniteten efter forudgående aftale mellem overenskomstens  

 parter.« § 4.  Ferie, sygdom, barsel, opsigelse mv.
 For så vidt angår ferie, sygdom, fravær fra tjenesten under graviditet og  

 barsel, midlertidig tjeneste i højere stilling, militærtjeneste, efterløn,  

 tjenestefrihed ved adoption samt opsigelse gælder regler svarende til de  

 herom indeholdte bestemmelser i de til enhver tid gældende overenskomster  

 mellem Finansministeriet og de omhandlede organisationer vedrørende  

 ergoterapeuter og fysioterapeuter i staten.
§ 5.  Arbejdstid De for statens tjenestemænd gældende regler om arbejdstid, overarbejde og  

 merarbejde følges.
§ 6. Udstationering Ansatte har ved udstationering i forbindelse med uddannelse ret til time-  

 og dagpenge efter de for tjenestemænd til enhver tid gældende regler og  

 satser.
§ 7.  Overgangsbestemmelse Ergoterapeuter og fysioterapeuter ansat pr. 1. april 1991 indplaceres i  

 lønrammen bestående af skalatrinene 25, 27, 29, 31 og 33 på grundlag af deres  

 lønanciennitet pr. nævnte dato.
§ 8. Opsigelse af overenskomsten Overenskomsten har virkning fra 1. april 1991 og kan af enhver af parterne  

 opsiges med 3 måneders varsel til en 31. marts, dog tidligst til 31. marts  

 1993.
København, den 27. oktober 1992 Ergoterapeutforeningen  

 Finansministeriet Bolette Bendixen/ P.M.V.
 Claus Biehl E.B.
G.
Falkenberg Danske Fysioterapeuter Inger Brøndsted/ Ulrik Andreasen APD.nr.
