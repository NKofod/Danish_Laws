 I tilslutning til Forsvarsministeriets cirkulære af 5/1 1994 om  

 personeluddannelse i forsvaret fastsættes:
Struktur og omfang § 1.  Forsvarets linieofficersudddannelser består af  

 en grunduddannelse og videreuddannelser på henholdsvis trin I og trin II samt  

 efteruddannelser.
 Stk. 2.  Officersgrunduddannelsen kvalificerer til  

 funktioner på det militære lederniveaus laveste funktionsniveau.
 Stk. 3.  Videreuddannelse på trin I og II kvalificerer  

 til det militære lederniveaus højere henholdsvis højeste funktionsniveau.
 Stk. 4.  Efteruddannelse kvalificerer til fortsat  

 tjeneste inden for samme niveau.
§ 2.  Officersuddannelserne gennemføres ved værnenes  

 officersskoler og ved Forsvarsakademiet eller ved tilsvarende  

 uddannelsesinstitutioner i udlandet.
Uddannelserne kan helt eller delvist  

 henlægges til andre uddannelsesinstitutioner.
 § 3.  Officersgrunduddannelserne varer ca. 21/2 år  

 efter afslutning af det pågældende værns eventuelle aspirantuddannelse, jf. §  

 9, stk. 6.
Stk. 2.  Videreuddannelse på trin I varer indtil 11/2  

 år.
Den generelle del af videreuddannelse på trin II varer ca. 8 måneder,  

 hvortil kan knyttes specialmoduler af varierende varighed.
 Stk. 3.  Den endelige varighed af de i stk. 1 og 2  

 omtalte uddannelser fastsættes af Forsvarsministeriet efter indstilling fra  

 Forsvarskommandoen.
Formål § 4.  Officersgrunduddannelsen har til formål at skabe  

 det almene grundlag for tjeneste på det militære lederniveau i forsvaret og  

 tager derudover sigte på at bestride stillinger og funktioner i det enkelte  

 værn.
 Uddannelsens almene formål er:
§ 5.  Videreuddannelse på trin I har til formål at  

 skabe det nødvendige grundlag for udførelsen af tjeneste på højere  

 funktionsniveau i den militære ledergruppe i værnet og i værnsfælles  

 stillinger.
Uddannelsen skal sikre § 6.  Videreuddannelse på trin II har til formål at  

 skabe det nødvendige grundlag for tjeneste i stillinger på højeste  

 funktionsniveau i den militære ledergruppe og senere i militære  

 chefstillinger blandt andet i nationale og internationale stabe.
Uddannelsen skal fremme og udbygge Antal kadetter og elever § 7.  Forsvarsministeriet fastsætter efter indstilling  

 fra Forsvarskommandoen og Hjemmeværnskommandoen det antal kadetter, der  

 årligt kan optages på officersgrunduddannelserne.
 § 8.  Forsvarskommandoen og Hjemmeværnskommandoen  

 fastsætter det antal elever, der efter forsvarets behov årligt kan optages på  

 videreuddannelse på trin I og II.
Adgangsbetingelser § 9.  Adgang til officersgrunduddannelsen har militært  

 personel, der normalt har forrettet mindst 6 måneders tilfredsstillende  

 tjeneste som befalingsmand af linien eller reserven, og som vurderes egnet  

 til at gennemføre uddannelsen samt til efterfølgende at forrette tjeneste på  

 det militære lederniveau.
 Den pågældende skal endvidere opfylde de i stk. 2 til 6 anførte generelle  

 og specifikke betingelser.
Stk. 2.  Optagelse forudsætter, at vedkommende opfylder  

 betingelserne for ansættelse som tjenestemand i staten samt kan  

 sikkerhedsgodkendes til behandling af klassificeret materiale.
Vedkommende  

 skal endvidere opfylde de generelle og værnsvis fastsatte helbredskrav.
 Stk. 3.  Optagelse forudsætter, at vedkommende har en  

 levealder, der muliggør en passende tjenestetid på laveste funktionsniveau  

 efter endt uddannelse.
Stk. 4.  Adgang til officersgrunduddannelsen er betinget  

 af, at den pågældende Stk. 5.  For befalingsmænd af linien, der har forrettet  

 længere tids tjeneste, kan de i stk. 2 anførte adgangsbetingelser erstattes  

 af Stk. 6.  Optagelse på officersgrunduddannelser  

 forudsætter endvidere, at ansøgeren med tilfredsstillende resultat har  

 gennemgået det pågældende værns kadetaspirantuddannelse eller på anden vis  

 har erhvervet den hertil svarende viden og færdighed.
 § 10.  På videreuddannelse på trin I kan optages  

 officerer, der har gennemgået officersgrunduddannelsen, og som normalt har  

 forrettet mindst 3 års tilfredsstillende tjeneste på laveste funktionsniveau.
 Stk. 2.  På videreuddannelse på trin II kan optages  

 officerer, der har gennemgået videreuddannelse på trin I og forrettet  

 tilfredsstillende tjeneste på højere funktionsniveau.
Udvælgelse § 11.  Ansøgere til officersgrunduddannelsen skal  

 gennemgå en optagelsesprøve omfattende blandt andet fysiske og  

 militærpsykologiske prøver.
Stk. 2.  En kommission bestående af mindst en  

 repræsentant for det pågældende værns operative kommando eller  

 Hjemmeværnskommandoen, Forsvarets Center for Lederskab og vedkommende  

 officersskole afgiver udtalelse om ansøgerens egnethed.
Den endelige  

 udvælgelse foretages af den pågældende operative kommando eller  

 Hjemmeværnskommandoen.
 § 12.  Udvælgelse til videreuddannelse sker på  

 grundlag af ansøgernes egnethed og forsvarets behov.
 Stk. 2.  Elever til videreuddannelse på trin I udvælges  

 af det pågældende værns operative kommando eller Hjemmeværnskommandoen.  

 Elever til videreuddannelse på trin II udvælges af Forsvarskommandoen eller  

 Hjemmeværnskommandoen.
Uddannelsernes indhold § 13.  Uddannelsernes indhold fordelt på fag,  

 fagområder eller uddannelseselementer og disses indbyrdes vægtning fastsættes  

 i overensstemmelse med uddannelsens formål, jf. §§ 4-6.
 Forsvarskommandoen bemyndiges til at fastsætte retningslinier herfor.
 § 14.  Uddannelsernes tidsmæssige forløb samt mål og  

 rammer for uddannelseselementer eller fagområder godkendes af  

 Forsvarsministeriet efter indstilling fra Forsvarskommandoen.
Kontrol § 15.  Der gennemføres forløbskontrol af de  

 aktiviteter, der indgår i uddannelsen samt kontrol af uddannelsens  

 resultater.
 § 16.  Resultatkontrol gennemføres primært gennem  

 vurdering af opgaveløsninger således:
Eksamen § 17.  Der etableres under forsæde af chefen for  

 uddannelsesstedet en eksamenskommission, der har ansvaret for eksamens  

 afholdelse, indhold og form.
Ud over chefen indgår i kommissionen den/de  

 udpegede censorer, en officer - normalt faggruppelederen - samt  

 læreren/lærerne i faget/fagområdet.
 Stk. 2.  Ved eksamen medvirker normalt en ekstern censor  

 udpeget af uddannelsesstedets chef under ansvar over for den  

 uddannelsesansvarlige myndighed.
§ 18.  Eksaminer er offentlige.
Adgang til at være til  

 stede ved mundtlige eksaminer og ved forelæggelse af  

 specialopgaver/hovedopgaver med klassificeret indhold gives dog kun personer,  

 som er godkendt til den pågældende klassifikationsgrad.
 § 19.  Antallet af eksaminer, deres form og krav skal  

 passe nøje til de opstillede mål og dermed til de opgaver, som de  

 færdiguddannede officerer stilles overfor.
 Stk. 2.  Hvor målene indeholder kvalifikationer, som kan  

 være civilt kompetencegivende, kontrolleres disse kvalifikationer ved en  

 selvstændig eksamen alene omfattende disse.
 § 20.  Eksamen kan - afhængig af fagområde - afholdes  

 som skriftlig eksamen, som specialopgave/hovedopgave, som øvelse, som  

 mundtlig eksamen eller som en kombination heraf.
Stk. 2.  Specialopgave/hovedopgave anvendes, hvor  

 udnyttelsen af omfattende kildemateriale er en betingelse for løsning af  

 opgaven.
Uddannelsesstedet fastsætter retningslinier for emnevalg, omfang,  

 godkendelsesprocedure, vejledning og bedømmelse.
 Stk. 3.  Hvis en projektopgave udarbejdes som  

 gruppeopgave kræves, at den enkelte gruppedeltagers bidrag kan identificeres.
 Stk. 4.  Adgang til hjælpemidler skal være tilpasset de  

 givne mål og så udstrakt, som målene tillader.
 § 21.  Den uddannelsesansvarlige myndighed og  

 uddannelsesstedet fastsætter nødvendige supplerende og uddybende bestemmelser  

 for eksamen, herunder fastsættelse af antallet af eksaminer.
Beståelseskriterier § 22.  Ved bedømmelse af eksaminandens præstationer  

 benyttes 13-skalaen subsidiært bedømmelsen »bestået/ikke bestået« i  

 overensstemmelse med Undervisningsministeriets bekendtgørelse herom.
 Stk. 2.  For at bestå officersgrunduddannelsen og  

 videreuddannelse på trin I kræves, at gennemsnittet af samtlige eksamens- og  

 standpunktskarakterer, der indgår i eksamensbeviset, er mindst 6.
 Stk. 3.  Der kan herudover kræves bedømmelsen  

 »bestået« i enkelte udvalgte fag eller kursusforløb efter  

 pågældende værns bestemmelse.
Stk. 4.  For at bestå videreuddannelse på trin II  

 kræves, at officerens individuelle præstationer henholdsvis indsats i gruppe  

 og plenum sammenfattende vurderes at være mindst tilfredsstillende.  

 Forsvarsakademiet fastsætter nærmere retningslinier for vurderingen.
Af en  

 afsluttende personelbedømmelse skal fremgå, hvorvidt officeren vurderes egnet  

 henholdsvis ikke egnet til at forrette tjeneste på højeste funktionsniveau.
Afgangsbevis § 23.  Skolerne udsteder afgangsbevis for bestået  

 officersgrunduddannelse og videreuddannelse på trin I.
 Afgangsbeviset indeholder:
 Stk. 2.  Forsvarsakademiet udsteder bevis for gennemført  

 videreuddannelse på trin II for militære ledere.
Administrative forhold § 24.  Teoriundervisningen på officersgrund- og  

 videreuddannelserne planlægges med en gennemsnitlig daglig undervisningstid  

 på 6 lektioner/undervisningstimer.
 § 25.  Visse undervisningsmidler kan efter den  

 pågældende myndigheds nærmere bestemmelse stilles til rådighed for kadetter  

 og elever under uddannelsen.
 Udgifter til øvrige undervisningsmidler afholdes af kadetten/eleven.
 § 26.  Ansættelsesvilkår mv. for kadetter fremgår af  

 cirkulære af 15/6 1990 om løn- og ansættelsesvilkår mv. for kadetter på  

 forsvarets officersskoler, jf. kundgørelse for forsvaret B.5-18.
 Stk. 2.  Elever på videreuddannelse på trin I og II  

 aflønnes i overensstemmelse med de for tjeneste i den hidtidige stilling  

 gældende lønrammer og -trin.
Ikrafttræden § 27.  Cirkulæret træder i kraft ved udsendelsen, jf.  

 dog stk. 2.
 Stk. 2.  Ikrafttræden af § 22, stk. 2, kan dog efter den  

 enkelte skoles bestemmelse udskydes indtil udgangen af september 1994.
 P.M.V.
 E.B.
