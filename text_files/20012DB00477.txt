Betænkning afgivet af Miljø- og  

 Planlægningsudvalget den 8. maj 2002 Betænkning over Forslag til folketingsbeslutning om  

 ratifikation af Kyotoprotokollen til De Forenede Nationers rammekonvention om  

 klimaændringer [af  

 miljøministeren (Hans Christian Schmidt)] 1. Udvalgsarbejdet Beslutningsforslaget blev fremsat den 3. april 2002 og var  

 til 1. behandling den 23. april 2002. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 3  

 møder.
Høring Et udkast til beslutningsforslaget har inden  

 fremsættelsen været sendt i høring, og  

 miljøministeren sendte den 20. marts 2002 dette udkast til udvalget,  

 jf. alm. del   bilag 417. Miljøministeren sendte den 3. april 2002 de  

 indkomne høringssvar samt et notat herom til udvalget.
Spørgsmål Udvalget har stillet 11 spørgsmål til  

 miljøministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af  

 DF) indstiller beslutningsforslaget til vedtagelse uændret.
Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget kan  

 støtte beslutningsforslaget.
Det er uhyre vigtigt, at der snarest og  

 inden Johannesburgtopmødet sker en ratifikation af Kyotoprotokollen  

 fra EUs side.
Partierne tager den fundne løsning på  

 spørgsmålet om basisåret til efterretning og vil   i  

 overensstemmelse med tilkendegivelserne under 1. behandling   være  

 konstruktive med hensyn til at finde de ekstra reduktioner som følge  

 af det ukorrigerede basisår.
Partierne er derimod stærkt utilfredse med, at  

 regeringen endnu ikke har fremlagt sin klimastrategi.
Som følge af en  

 række forkerte regeringsbeslutninger med hensyn til især  

 udbygningen af vedvarende energi og energibesparelser   trods indgåede  

 aftaler om en aktiv dansk indsats   er mankoen i dansk klimapolitik vokset  

 med adskillige millioner tons CO2. Hertil kommer, at regeringen  

 endnu ikke klart har udmeldt, om der skal anvendes CO2-kvoter for  

 elproduktionen efter 2003. Denne forkerte prioritering og politisk bestemte  

 tøven har ført til, at Danmark mangler at træffe  

 beslutninger om helt op til 20 mio. tons CO2 -ækvivalenter,  

 hvilket ikke kan undgå at sætte dansk klimaindsats i et  

 ubehageligt lys.
Samtidig skabes usikkerhed i den mest succesrige del af  

 dansk industri, vindmølleindustrien.
Regeringen hævder, at man  

 tager klimaforandring som en alvorlig global trussel, men i praksis  

 gør man intet for at afværge den.
Tværtimod har man  

 alvorligt svækket den tidligere regerings beslutninger på  

 klimaområdet.
Partierne vil imidlertid holde regeringen fast på  

 dens forpligtelser og tilskynde til, at Danmark ikke opgiver sin  

 internationale førerstilling.
S, SF, RV, EL og KRF deler ikke regeringens ønske  

 om at skubbe problemerne over til udlandet.
Køb af »varm luft« løser  

 ingen klimaproblemer, men indbyder til snyd og kreativ bogføring.
Der  

 kan være god mening i fælles projekter med f.eks. de tidligere  

 kommunistiske stater i Central- og Østeuropa, men hvorfor skal Danmark  

 kun gøre det for at slippe for at gøre en indsats i Danmark?  

 Også de østeuropæiske lande vil få meget svært  

 ved at leve op til deres reduktionsforpligtelser.
Samtidig finder partierne  

 det direkte pinligt, at regeringen har sparet 2/3 af  

 hele øststøtten væk og så oven i købet vil  

 forbeholde en væsentlig del af reststøtten til projekter, der  

 primært gennemføres af hensyn til danske interesser.
Danmark har  

 stadig et højt udledningsniveau af drivhusgasser pr. indbygger, og vi  

 har alle forudsætninger for at gøre en effektiv national  

 indsats, som tillige indebærer betydelige industrielle gevinster.  

 Vedvarende energi-teknologi, energibesparelsesteknologi og kraft-varme-kunnen  

 er fremragende eksempler på, at der både er sket noget godt for  

 miljøet og for industriudviklingen i Danmark.
Regeringens negative  

 holdning kan ikke undgå at give mindst muligt miljø for pengene.  

 Partierne kan i øvrigt ikke se fornuften i, at en stor del af  

 indsatsen skal finansieres ved nye statslige bevillinger til udlandet i  

 stedet for en koordineret statslig/privat indsats i Danmark, der i  

 væsentligt omfang ikke skal finansieres af statslige midler.
S, SF, RV, EL og KRF betragter truslen om massive  

 klimaforandringer og -destabiliseringer som vor tids største globale  

 miljøudfordring.
Det er uacceptabelt, at ilandene hidtil har gjort  

 så lidt, og det er direkte beskæmmende, at USA   verdens  

 største forurener på klimaområdet   end ikke vil  

 være med til Kyotos beskedne krav.
Derfor er det vigtigt, at EU bevarer  

 sin pådrivende rolle i samarbejde med andre industrilande (ikke mindst  

 Japan og de tidligere kommunistiske lande) og i tæt forståelse  

 med progressive ulande.
Regeringen har et stort ansvar i denne proces med  

 Danmark som kommende EU-formandsland.
 Et mindretal i udvalget (DF) indstiller  

 beslutningsforslaget til forkastelse.
Dansk Folkepartis medlemmer af udvalget tilslutter sig, at  

 der på globalt plan arbejdes for at forhindre ødelæggelse  

 af naturen.
Det er derfor også vigtigt, at landene gennem  

 internationale aftaler påtager sig forpligtelser, der kan  

 begrænse miljøødelæggelser.
Kyotoaftalen rummer imidlertid flere problemer.
Et problem  

 er, at så vigtige industrinationer som USA, Australien og Canada ikke  

 tilslutter sig aftalen.
Disse lande har begrundet deres holdning med den  

 usikkerhed, der hersker med hensyn til årsagerne til mulige  

 klimaændringer.
 Her i landet har nogle forskere siden begyndelsen af  

 1990erne gjort opmærksom på, at der kan være en  

 sammenhæng mellem periodelængden af solpletter og de  

 gennemsnitstemperaturer, der konstateres.
Når fremtrædende industrinationer ikke vil  

 deltage i aftalen, er det problematisk for et land som Danmark at gå  

 med.
Aftalen vil stille store økonomiske krav, og der har fra mange  

 sider været peget på, at der kunne opnås langt bedre  

 miljømæssige resultater ved andre former for indsatser.
 De CO2-afgifter, der indføres, kan vise  

 sig at blive en betydelig økonomisk belastning i fremtiden, og det er  

 efter Dansk Folkepartis opfattelse ikke rimeligt, at Danmark og en  

 række andre lande påtager sig sådanne forpligtelser,  

 når der ikke samtidig gøres en effektiv indsats mod  

 CO2-udledningen, f.eks. fra den meget forurenende industri i  

 Østeuropa.
Det er en alvorlig fejl, der er begået fra dansk  

 side ved den oprindelige fastlæggelse af Danmarks  

 reduktionsforpligtelse på 21 pct., fordi Folketingets betingelse om  

 basisåret 1990   nemlig med korrektion for elimport   ikke er  

 tilgodeset i retsakten vedrørende EUs ratifikation.
Også  

 af denne grund advarer Dansk Folkeparti mod virkningerne af Kyotoaftalen.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 91 Bilagsnr.
