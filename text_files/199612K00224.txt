Nr LSF 224 Forslag til Lov om ændring af lov om beskyttelse af  

 havmiljøet(Miljøgodkendelsesordning for hurtigfærger m.v.) Fremsat af miljø- og emergiministeren (Svend Auken) den 16. april 1997 Vedtaget ved tredjebehandling den 30. maj 1997 Lov nr. 435 af 10/06/1997 § 1 I lov nr. 476 af 30. juni 1993 om beskyttelse af havmiljøet, som ændret  

 ved § 2 i lov nr. 207 af 29. marts 1995, § 2 i lov nr. 902 af 29. november  

 1995 og § 1 i lov nr. 394 af 22. maj 1996, foretages følgende ændringer:
 1. § 1, stk. 2, affattes således:
»Stk. 2. Med denne lov tilsigtes at forebygge og begrænse  

 forurening og anden påvirkning af natur og miljø, herunder særligt  

 havmiljøet, fra aktiviteter, der kan 1) bringe menneskets sundhed i fare, 2) skade natur- og kulturværdier på og i havet, herunder havbunden, 3) være til gene for den retmæssige udnyttelse af havet eller 4) forringe rekreative værdier eller aktiviteter.« 2. I § 10, stk. 1, og § 37, stk. 1, ændres »på  

 150 BRT« til: »med en bruttotonnage på 150«, og »på 400  

 BRT« ændres til: »med en bruttotonnage på 400«.
 3. Efter § 20 i kapitel 7 indsættes:
» § 20 a.
Ethvert skib med en bruttotonnage på 400 eller  

 derover og ethvert skib, der er godkendt til at befordre 15 personer eller  

 flere, skal føre en affaldsjournal.
 Stk. 2. Miljø- og energiministeren fastsætter nærmere regler for  

 affaldsjournalens førelse og indretning.
Stk. 3. Affaldsjournalen skal forevises kompetent myndighed på  

 forlangende.« 4. I § 26 indsættes som stk. 6:
»Stk. 6. Dumpning af optaget havbundsmateriale skal fortrinsvis finde  

 sted inden for dansk søterritorium.
Den i medfør af konventionen til  

 beskyttelse af havmiljøet i Østersøområdet nedsatte kommission skal høres,  

 inden der i Østersøen gives tilladelse til dumpning af optaget  

 havbundsmateriale uden for dansk søterritorium.
Høringen forestås af miljø-  

 og energiministeren.« 5. I § 33 indsættes som stk. 2 og 3:
»Stk. 2. Miljø- og energiministeren kan fastsætte regler om, at  

 oprettelse af en hurtigfærgerute, der anløber mindst en dansk havn,  

 indsættelse af en hurtigfærge på en eksisterende rute, væsentlig ændring af  

 sejladsfrekvensen på en eksisterende hurtigfærgerute samt væsentlige  

 afvigelser af sejlruter for hurtigfærger ikke må ske, før der er meddelt  

 miljøgodkendelse af miljø- og energiministeren.
Ministeren kan endvidere  

 fastsætte regler om, at eksisterende hurtigfærgeruter, som har mindst en  

 dansk anløbshavn, skal ansøge om godkendelse, og om fristen for indsendelse  

 af ansøgningen.
Stk. 3. Ministeren kan fastsætte nærmere regler om  

 godkendelsesordningen.
Herunder kan ministeren fastsætte krav om, at der skal  

 foretages en miljøkonsekvensvurdering af hurtigfærgeruten, hvor der er  

 begrundet formodning om, at den påtænkte sejlads kan have væsentlig  

 indvirkning på miljø, natur, friluftsinteresser eller kulturminder.  

 Ministeren kan endvidere fastsætte regler om, i hvilket omfang rederiet skal  

 bidrage med oplysninger til miljøkonsekvensvurderingen, samt i hvilket omfang  

 offentligheden og de berørte myndigheder og organisationer skal  

 inddrages.« 6. I § 37, stk. 2, ændres »over 150 BRT« til:  

 »med en bruttotonnage på over 150«.
 7. I § 49, stk. 1, 2. pkt., indsættes efter  

 »havbundsmateriale«: »samt afgørelser truffet i medfør af  

 regler, der er fastsat med hjemmel i § 33, stk. 2,».
 8. § 50, nr. 2, affattes således:
 »2) at klage over afgørelser, der er truffet i medfør af § 26, stk.  

 1, skal indgives til den myndighed, der har truffet afgørelsen, at klage over  

 afgørelser, der er truffet inden for områder som nævnt i § 26, stk. 5, skal  

 indgives til Miljøklagenævnet, jf. § 51, stk. 3, at klage over afgørelser,  

 der er truffet i medfør af § 43, skal indgives til Tilbageholdelsesnævnet,  

 jf. § 51, stk. 4, mens klage over afgørelser, der er truffet i medfør af  

 regler, der er fastsat med hjemmel i § 33, stk. 2, skal indgives til  

 Miljøklagenævnet, jf. § 51, stk. 2, og«.
 9. I § 51 indsættes efter stk. 1 som nyt stykke:
»Stk. 2. Afgørelser truffet i medfør af regler, der er  

 fastsat med hjemmel i § 33, stk. 2, kan påklages til det miljøklagenævn, som  

 er nedsat i henhold til lov om miljøbeskyttelse. §§ 102 og 104, § 105, stk.  

 1, § 105, stk. 2, 1. pkt., og §§ 106 og 109 i lov om miljøbeskyttelse finder  

 tilsvarende anvendelse.
I stedet for de beskikkede sagkyndige medlemmer, der  

 er angivet i § 105, stk. 2, i lov om miljøbeskyttelse, medvirker ved  

 behandling af klagesager i medfør af regler, der er fastsat med hjemmel i §  

 33, stk. 2, sagkyndige medlemmer, der beskikkes af miljø- og energiministeren  

 for 4 år ad gangen efter indstilling fra:
 1) Bilfærgernes Rederiforening, Danmarks Rederiforening og Danmarks  

 Navigatørforening i forening.
2) Miljøstyrelsen og Skov- og Naturstyrelsen i forening.« Stk. 2-8 bliver herefter stk. 3-9.
 10. I § 51, stk. 2, nr. 1, der bliver stk. 3, nr. 1, udgår  

 »Danmarks Havfiskeriforening«.
 11. I § 51, stk. 5, der bliver stk. 6, ændres »efter  

 stk. 4« til: »efter stk. 5«.
 12. § 51, stk. 6, der bliver stk. 7, affattes således:
»Stk. 7. Klage efter stk. 2 og 3 indsendes til  

 Miljøklagenævnet, mens klage efter stk. 5 indsendes til  

 Tilbageholdelsesnævnet.« 13. I § 51, stk. 7, der bliver stk. 8, ændres »efter  

 stk. 1, 2 og 4« til: »efter stk. 1, 2, 3 og 5«.
 14. § 52, stk. 1, affattes således:
»Afgørelser efter § 26 samt afgørelser truffet i medfør af regler,  

 der er fastsat med hjemmel i § 33, stk. 2, kan påklages af 1) enhver, der må antages at have en individuel væsentlig interesse i  

 sagens udfald, 2) kommunalbestyrelsen, 3) amtsrådet, 4) embedslægeinstitutionen, 5) Forbrugerrådet, 6) Danmarks Naturfredningsforening, 7) Friluftsrådet, 8) Dansk Ornitologisk Forening, 9) Greenpeace Danmark, 10) Danmarks Fiskeriforening, 11) Danmarks Sportsfiskerforbund, 12) Dansk Sejlunion, 13) Foreningen af Danske Ral- og Sandsugere, 14) Danmarks Rederiforening, 15) Bilfærgernes Rederiforening og 16) Arbejderbevægelsens Erhvervsråd.« 15. Efter § 53 indsættes i kapitel 15:
» § 53 a.
En klage over en godkendelse meddelt i medfør af  

 regler, der er fastsat med hjemmel i § 33, stk. 2, har ikke opsættende  

 virkning, medmindre Miljøklagenævnet bestemmer andet.
Miljø- og  

 energiministeren kan fastsætte regler om, at visse godkendelser ikke må  

 udnyttes inden for klagefristen, og at en klage skal have opsættende  

 virkning.« 16. I § 59, stk 1, nr. 1, indsættes efter »§ 20, stk.  

 1,»: »§ 20 a, stk. 1 og 3,».
 17. § 60 ophæves.
 18. I § 61 indsættes efter »§ 20, stk. 2 og 3,»:  

 »§ 20 a, stk. 2,».
 19. I § 61 ændres »§ 31, stk. 3,» til: »§  

 31, stk. 4,».
 20. § 62 affattes således:
» § 62. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. august 1997.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de afvigelser, som de særlige  

 færøske og grønlandske forhold tilsiger.
Oprindeligt fremsat forslag § 1 I lov nr. 476 af 30. juni 1993 om beskyttelse af havmiljøet,  

 som ændret ved § 2 i lov nr. 207 af 29. marts 1995, § 2 i lov nr. 902 af 29. november 1995 og § 1 i lov nr. 394 af 22. maj 1996, foretages følgende ændringer:
 1. § 1, stk. 2, affattes således:
» Stk. 2. Med denne lov tilsigtes at forebygge og begrænse  

 forurening og anden påvirkning af natur og miljø, herunder særligt  

 havmiljøet, fra aktiviteter, der kan 1) bringe menneskets sundhed i fare, 2) skade natur- og kulturværdier på og i havet, herunder havbunden, 3) være til gene for den retmæssige udnyttelse af havet eller 4) forringe rekreative værdier eller aktiviteter.« 2. I § 10, stk. 1, og § 37, stk. 1, ændres »på  

 150 BRT« til: »med en bruttotonnage på 150« og »på 400  

 BRT« ændres til: »med en bruttotonnage på 400«.
 3. Efter § 20 i Kapitel 7 indsættes:
» § 20 a.
Ethvert skib med en bruttotonnage på 400 eller  

 derover og ethvert skib, der er godkendt til at befordre 15 personer eller  

 flere, skal føre en affaldsjournal.
 Stk. 2. Miljø- og energiministeren fastsætter nærmere regler for  

 affaldsjournalens førelse og indretning.
Stk. 3. Affaldsjournalen skal forevises kompetent myndighed mod  

 forlangende.« 4. I § 26 indsættes som stk. 6:
» Stk. 6. Dumpning af optaget havbundsmateriale skal  

 fortrinsvis finde sted inden for dansk søterritorium.
Den i medfør af  

 Konventionen til beskyttelse af havmiljøet i Østersøområdet nedsatte  

 kommission skal høres, inden der i Østersøen gives tilladelse til dumpning af  

 optaget havbundsmateriale uden for dansk søterritorium.
Høringen forestås af  

 miljø- og energiministeren.« 5. I § 33 indsættes som stk. 2 og stk. 3:
» Stk. 2. Miljø- og energiministeren kan fastsætte regler om,  

 at oprettelse af en hurtigfærgerute, der anløber mindst en dansk havn,  

 indsættelse af en hurtigfærge på en eksisterende rute, væsentlig ændring af  

 sejladsfrekvensen på en eksisterende hurtigfærgerute samt væsentlige  

 afvigelser af sejlruter for hurtigfærger ikke må ske, før der er meddelt  

 miljøgodkendelse af miljø- og energiministeren.
Ministeren kan endvidere  

 fastsætte regler om, at eksisterende hurtigfærgeruter, som har mindst en  

 dansk anløbshavn skal ansøge om godkendelse og om fristen for indsendelse af  

 ansøgningen.
Stk. 3. Ministeren kan fastsætte nærmere regler om  

 godkendelsesordningen.
Herunder kan ministeren fastsætte krav om, at der skal  

 foretages en miljøkonsekvensvurdering af hurtigfærgeruten, hvor der er  

 begrundet formodning om, at den påtænkte sejlads kan have væsentlig  

 indvirkning på miljø, natur, friluftsinteresser eller kulturminder.  

 Ministeren kan endvidere fastsætte regler om, i hvilket omfang rederiet skal  

 bidrage med oplysninger til miljøkonsekvensvurderingen, samt i hvilket omfang  

 offentligheden og de berørte myndigheder og organisationer skal inddrages.
 6. I § 37, stk. 2, ændres »over 150 BRT« til:  

 »med en bruttotonnage på over 150«.
 7. I § 49, stk. 1, 2. pkt., indsættes efter  

 »havbundsmateriale«: »samt afgørelser truffet i medfør af  

 regler, der er fastsat med hjemmel i § 33, stk. 2,».
 8. § 50, nr. 2) affattes således:
 »2) at klage over afgørelser, der er truffet i medfør af § 26, stk.  

 1, skal indgives til den myndighed, der har truffet afgørelsen, at klage over  

 afgørelser, der er truffet inden for områder som nævnt i § 26, stk. 5, skal  

 indgives til Miljøklagenævnet, jf. § 51, stk. 3, at klage over afgørelser,  

 der er truffet i medfør af § 43, skal indgives til Tilbageholdelsesnævnet,  

 jf. § 51, stk. 4, mens klage over afgørelser, der er truffet i medfør af  

 regler, der er fastsat med hjemmel i § 33, stk. 2, skal indgives til  

 Miljøklagenævnet, jf. § 51, stk. 2, og«.
 9. I § 51 indsættes efter stk. 1 som nyt stykke:
» Stk. 2. Afgørelser truffet i medfør af regler, der er  

 fastsat med hjemmel i § 33, stk. 2, kan påklages til det miljøklagenævn som  

 er nedsat i henhold til lov om miljøbeskyttelse. §§ 102, 104, 105, stk. 1,  

 105, stk. 2, 1 pkt., 106 og 109 i lov om miljøbeskyttelse finder tilsvarende  

 anvendelse.
I stedet for de beskikkede sagkyndige medlemmer, der er angivet i  

 § 105, stk. 2, i lov om miljøbeskyttelse, medvirker ved behandling af  

 klagesager i medfør af regler, der er fastsat med hjemmel i § 33, stk. 2,  

 sagkyndige medlemmer, der beskikkes af miljø- og energiministeren for 4 år ad  

 gangen efter indstilling fra:
 1) Bilfærgernes Rederiforening, Danmarks Rederiforening og Danmarks  

 Navigatørforening i forening.
2) Miljøstyrelsen og Skov- og Naturstyrelsen i forening.« Stk. 2-8 bliver herefter til stk. 3-9.
 10. I § 51, stk. 2, nr. 1, der bliver stk. 3, nr. 1, udgår:  

 »Danmarks Havfiskeriforening«.
 11. I § 51, stk. 5, der bliver stk. 6, ændres »efter  

 stk. 4« til: »efter stk. 5«.
 12. § 51, stk. 6, der bliver stk. 7, affattes således:
 » Stk. 6. Klage efter stk. 2 og 3 indsendes til  

 Miljøklagenævnet, mens klage efter stk. 5 indsendes til  

 Tilbageholdelsesnævnet«.
 13. I § 51, stk. 7, der bliver stk. 8, ændres »efter  

 stk. 1, 2 og 4« til: »efter stk. 1, 2, 3 og 5«.
 14. § 52, stk. 1, affattes således:
»Afgørelser efter § 26 samt afgørelser truffet i medfør af regler,  

 der er fastsat med hjemmel i § 33, stk. 2, kan påklages af 1) enhver, der må antages at have en individuel væsentlig interesse i  

 sagens udfald, 2) kommunalbestyrelsen, 3) amtsrådet, 4) embedslægeinstitutionen, 5) Forbrugerrådet, 6) Danmarks Naturfredningsforening, 7) Friluftsrådet, 8) Dansk Ornitologisk Forening, 9) Greenpeace, Danmark, 10) Danmarks Fiskeriforening, 11) Danmarks Sportsfiskerforbund, 12) Dansk Sejlunion, 13) Foreningen af Danske Ral- og Sandsugere, 14) Danmarks Rederiforening, 15) Bilfærgernes Rederiforening og 16) Arbejderbevægelsens Erhvervsråd.« 15. Efter § 53 indsættes i Kapitel 15:
» § 53 a.
En klage over en godkendelse meddelt i medfør af  

 regler, der er fastsat med hjemmel i § 33, stk. 2, har ikke opsættende  

 virkning, medmindre Miljøklagenævnet bestemmer andet.
Miljø- og  

 energiministeren kan fastsætte regler om, at visse godkendelser ikke må  

 udnyttes inden for klagefristen, og at en klage skal have opsættende  

 virkning.«.
 16. I § 59, stk 1, nr. 1, indsættes efter »§ 20, stk.  

 1,»: »§ 20 a, stk. 1 og 3,».
 17. § 60 ophæves.
 18. I § 61 indsættes efter »§ 20, stk. 2 og 3,»:  

 »§ 20 a, stk. 2,».
 19. I § 61 ændres »§ 31, stk. 3,» til: »§  

 31, stk. 4,».
 20. § 62 affattes således:
» § 62. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. august 1997 § 3 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne og Grønland med de afvigelser,  

 som de særlige færøske og grønlandske forhold tilsiger.
Bemærkninger til lovforslaget Almindelige bemærkninger Med lovforslaget indføres hjemmel til indførelse af en godkendelsesordning for hurtigfærger.
Dette skal ses som en opfølgning på »Rapport om hurtigfærgers påvirkning på det ydre miljø«.
Endvidere indeholder lovforslaget mindre ændringer og ajourføringer, som der redegøres nærmere for nedenfor.
 Baggrunden for, at der foreslås gennemført en godkendelsesordning for  

 hurtigfærger, er, at de danske myndigheder, efter indsættelsen af større  

 hurtigfærger i danske farvande i de sidste par år, har modtaget en række  

 klager over gener og miljøproblemer i forbindelse med hurtigfærgers sejlads.  

 Klagerne har omfattet spørgsmål i forbindelse med støj, energiforbrug,  

 bølger, fart, vandjet samt disse forholds påvirkning af det ydre miljø.
 Formålet med godkendelsesordningen er, at miljø, natur og  

 friluftsinteresser bliver varetaget og vurderet i forbindelse med sejlads med  

 hurtigfærger.
Med henblik på at undersøge disse forhold, blev der den 10. oktober 1996  

 nedsat et udvalg vedrørende hurtigfærgers påvirkninger på det ydre miljø.  

 Udvalget fik som kommissorium at fremkomme med forslag til indholdet af en  

 hensigtsmæssig regulering på kort og på lang sigt af påvirkningerne på det  

 ydre miljø fra hurtigfærger.
Udvalget afgav sin rapport med udgangen af  

 januar måned 1997.
Udvalget bestod af repræsentanter fra forskellige myndigheder samt  

 erhvervs- og interesseorganisationer.
Søfartsstyrelsen forestod formandskabet  

 for udvalget.
Af rapportens konklusioner fremgår det, at et enigt udvalg anbefaler, at  

 der indføres en godkendelsesordning ved oprettelse af en ny hurtigfærgerute,  

 som har mindst en dansk anløbshavn, ved indsættelse af en hurtigfærge på en  

 eksisterende rute eller ved væsentlige ændringer af sejlruten eller  

 sejladsfrekvensen på en rute.
I godkendelsen vil der kunne stilles krav til  

 blandt andet sejlruten, sejladsfrekvensen, hastigheden, bølgehøjden, støj- og  

 røggasemmissioner.
 Udvalget foreslog endvidere en overgangsordning for eksisterende  

 hurtigfærgeruter og anbefaler, at den samlede godkendelse koordineres af  

 Søfartsstyrelsen.
 For at kunne indføre den af Hurtigfærgeudvalget anbefalede  

 godkendelsesordning, har regeringen, ud over nærværende lovforslag, fremsat  

 forslag til ændring af lov om kystbeskyttelse med henblik på at indføre en  

 hjemmel til at regulere sejlads med hurtigfærger af hensyn til beskyttelse af  

 kyster samt af hensyn til sikkerheden for diger og anlæg på søterritoriet.  

 Endvidere forbereder erhvervsministeriet med hjemmel i lov om skibsfartens  

 betryggelse regler om sejladssikkerhedsmæssig godkendelse af hurtigfærger.
Hurtigfærger, der ønsker at sejle i rutefart i danske farvande, skal have  

 Søfartsstyrelsens forudgående godkendelse i form af en 1-årig godkendelse,  

 der indeholdes i et »Permit to Operate«.
De involverede myndigheder  

 har fundet det mest hensigtsmæssigt, at der i dette »Permit to  

 Operate«, udover Søfartsstyrelsens krav til hurtigfærger, også indgår  

 Trafikministeriets og Miljø- og Energiministeriets godkendelser med  

 eventuelle vilkår.
Det er hensigten, at Søfartsstyrelsen modtager rederiets ansøgning om et  

 »Permit to Operate«, der hernæst videresendes til Trafikministeriet  

 og Miljø- og Energiministeriet.
For at opnå forhåndsgodkendelse fra Miljø- og  

 Energiministeriet skal rederiet påvise, at en række objektivt definerede krav  

 - såsom krav til bølgehøjden og støjemmissioner - kan overholdes ved den  

 påtænkte færgedrift.
Det vil endvidere blive vurderet, om det ansøgte vil  

 have en sådan indvirkning på natur, miljø, friluftinteresser eller  

 kulturminder, at der i tilknytning til ansøgningen skal gennemføres en  

 miljøkonsekvensvurdering med tilhørende inddragelse af offentligheden.
Således kan Miljø- og Energiministeriet i godkendelsen opstille vilkår for  

 tilrettelæggelsen af sejlruten, hastigheden generelt eller inden for særlige  

 havområder, støj- og røggasemmissioner m.v.
Det forventes, at generelle  

 objektive krav til sejladsen vil løse hovedparten af de hidtil kendte  

 konflikter mellem hurtigfærgers sejlads og hensynet til natur, miljø,  

 friluftsinteresser og kulturminder.
 Godkendelsesproceduren, herunder frister m.v., vil blive nærmere fastlagt.
Miljø- og Energiministeriet vil føre tilsyn med overholdelsen af gældende  

 miljølovgivning og vilkår i hurtigfærgegodkendelser.
Søfartsstyrelsen  

 undersøger i øjeblikket de tekniske muligheder for løbende at registrere  

 hurtigfærgers fart og position, således at hurtigfærger til ethvert tidspunkt  

 overfor tilsynsmyndigheden vil kunne redegøre herfor.
Som led i forslaget til indførelse af en godkendelsesordning foreslås  

 lovens formålsbestemmelse præciseret.
Traditionelt har havmiljølovens  

 regulering af skibsfarten begrænset sig til at angå udtømninger fra skibe,  

 afbrændinger fra skibe og dumpninger fra skibe.
Med præciseringen af  

 formålsbestemmelsen udtrykkes det nu direkte, at også andre uønskede  

 påvirkninger af miljø og natur som følge af aktiviteter, i forbindelse med  

 skibe, luftfartøjer og bevægelige eller fastanbragte platforme, er omfattet  

 af loven.
 Kravet i lovforslagets § 1, nr. 3 om førelse af en affaldsjournal, er en  

 følge af en internationalt vedtaget ændring af bilag V til den internationale  

 konvention om forebyggelse af forurening fra skibe, 1973/78 (MARPOL 73/78).  

 Bestemmelsen vedrører skibe med en bruttotonnage på 400 eller derover og  

 skibe, der er godkendt til at befordre 15 personer eller flere.
 Lovforslagets § 1, nr. 4 præciserer, at klapning fortrinsvis skal finde  

 sted inden for søterritoriet, men hvor miljømæssige forhold tilsiger det,  

 også kan tillades uden for søterritoriet.
Lovforslagets § 1, nr. 17 foreslår en ophævelse af det objektive  

 individualansvar i havmiljølovens § 60, hvorefter der »For overtrædelse  

 af § 11, stk. 1 og 2, § 13, § 25 og § 31, stk. 1, kan . . . pålægges skibets  

 eller platformens ejer eller bruger bødeansvar, selv om overtrædelsen ikke  

 kan tilregnes denne som forsætlig eller uagtsom.
For sådant bødeansvar  

 fastsættes ingen forvandlingsstraf.«.
Forslaget er en opfølgning af  

 Straffelovrådets betænkning nr. 1289 (1995) om juridiske personers  

 bødeansvar, hvor det objektive individualansvar (strafansvar for  

 enkeltpersoner uden skyld) generelt anbefales ophævet.
Spørgsmålet om  

 ophævelse heraf i den øvrige lovgivning inden for Miljø- og  

 Energiministeriets ressortområde, vil blive konkret vurderet.
Lovforslagets økonomiske og administrative konsekvenser  

 (hurtigfærger) Miljø- og Energiministeriet vil være den ansvarlige  

 myndighed for varetagelsen af godkendelse og tilsyn i henhold til regler  

 udstedt i medfør af havmiljøloven om godkendelse m.v. af hurtigfærgeruter.  

 Ressourceforbruget i den forbindelse vil afhænge af antallet af ansøgninger  

 og antallet af godkendte ruter i drift.
Antallet af ansøgninger, der kræver  

 en miljøkonsekvensvurdering i henhold til lovforslagets § 33, stk. 3,  

 forventes at blive lavt.
Ressourceforbruget, herunder til at godkende  

 eksisterende ruter samt ressourceforbruget som følge af offentlighedens  

 inddragelse, er skønsmæssigt opgjort til 3 årsværk.
Merudgifterne afholdes  

 for 2 årsværks vedkommende inden for Miljø- og Energiministeriets rammer og  

 for 1 årsværks vedkommende inden for Søfartsstyrelsens rammer.
Forslaget vil  

 ikke få økonomiske eller administrative konsekvenser på amtsligt eller  

 kommunalt plan.
 Lovforslagets miljømæssige konsekvenser Indførelsen af en  

 godkendelsesordning for sejlads med hurtigfærger, vil såvel generelt som i  

 natur- og miljøfølsomme områder betyde, at uønskede påvirkninger fra  

 sejladsen kan forebygges eller begrænses.
 Pligten til at føre affaldsjournal vil have en forebyggende effekt i  

 relation til overtrædelse af bestemmelser i internationale konventioner om  

 beskyttelse af havmiljøet.
 Muligheden for at udpege områder uden for søterritoriet, hvor optaget  

 havbundsmateriale tillades dumpet, vil betyde at den miljømæssigt set bedste  

 løsning kan vælges, når en klapning inden for søterritoriet ikke er  

 ønskværdig.
Lovforslagets erhvervsøkonomiske konsekvenser Lovforslaget  

 indebærer, at der kan udstedes regler om en godkendelsesordning for sejlads  

 med hurtigfærger.
I forbindelse med udstedelsen af disse regler, er det  

 meningen, at der ved sejlads i farvande med væsentlige miljø- og  

 naturbeskyttelsesinteresser skal foretages en miljøkonsekvensvurdering af  

 sejladsen i området.
Oplysningerne om konsekvenserne ved sejladsen skal  

 rederiet, der planlægger sejladsen, tilvejebringe.
Dette vil have økonomiske  

 konsekvenser for rederierne, blandt andet fordi det givetvis vil være  

 nødvendigt med konsulentbistand.
Herudover vil vilkår i en miljøgodkendelse,  

 om for eksempel maksimumshastighed og det maksimale antal gennemsejlinger pr.  

 dag, kunne få økonomiske konsekvenser for et rederi.
 Det vurderes ikke, at pligten til at føre affaldsjournal vil have  

 økonomiske konsekvenser for rederierne.
 Forholdet til EU-retten Lovforslaget kan i et vist omfang ses som  

 udtryk for en yderligere opfyldelse af kravene om beskyttelse af  

 EF-fuglebeskyttelses- og habitatområder, jf. bemærkningerne til § 1, nr. 5.  

 Den nærmere udformning af godkendelsesordningen for hurtigfærger, der vil  

 blive udmøntet i en bekendtgørelse, skal notificeres i EU-kommissionen efter  

 informations-procedure direktivet.
 Høring Forslaget har været sendt i høring hos:
Advokatrådet Amtsrådsforeningen i Danmark, Økonomisk konsulentkontor Arbejderbevægelsens Erhversråd Bilfærgernes Rederiforening Boligministeriet Centralorganisationen af Industriansatte i Danmark Danmarks Fiskeri- og Havundersøgelser Danmarks Fiskeriforening Danmarks Naturforening Danmarks Rederiforening Danmarks Sportfiskerforbund Dansk Arbejdergiverforening Dansk Industri Dansk Navigatørforening Dansk Ornitologisk Forening Dansk Sejlunion DSB Rederi A/S Danske Vognmænd Energistyrelsen Entreprenørforeningen Erhvervsministeriet Farvandsvæsenet Finansministeriet Forbrugerrådet Foreningen af Danske Privathavne Foreningen af Danske Ral- og Sandsugere Forskningsministeriet Forsvarsministeriet Frederiksberg Kommune, Økonomidirektoratet Friluftsrådet Færøernes Landsstyre, Repræsentationskontoret Greenpeace Danmark Grønlands Hjemmestyre, Danmarkskontoret Indenrigsministeriet Ingeniørsammenslutningen Justitsministeriet Kirkeministeriet Kommunernes Landsforening, Økonomisk sekretariat Kystinspektoratet, Lemvig Københavns Havnevæsen Københavns Kommune, Økonomidirektoratet Landsorganisationen i Danmark Maskinmestrenes Forening Metal Søfart Miljøklagenævnet Miljø- og Energiministeriet, Landsplanafdelingen Ministeriet for Fødevarer, Landbrug og Fiskeri Mærsk Olie og Gas A/S Oliebranchens Fællesrepræsentation Rederiforeningen af 1895 Rederiforeningen for Mindre Skibe Rigsombudsmanden i Grønland Rigsombudet på Færøerne Rådet for Større Badesikkerhed Sammenslutningen af Danske Havne Skov- og Naturstyrelsen Specialarbejderforbundet i Danmark (SID) Statshavneadministrationen, Esbjerg Statshavneadministrationen, Frederikshavn Statsministeriet Sundhedsministeriet Sundhedsstyrelsen Søfartsstyrelsen Told- og Skattestyrelsen Trafikministeriet Udenrigsministeriet Verdensnaturfonden Aalborg Havnevæsen Århus Havnevæsen Bemærkninger til lovforslagets enkelte bestemmelser § 1 Til nr. 1 Der er tale om en modernisering af den nuværende formålsbestemmelse med  

 henblik på at bringe den i overensstemmelse med den øvrige lovgivning på  

 miljøområdet.
Således vil formålet med havmiljøloven nu blive at regulere  

 aktiviteter i forbindelse med skibe, luftfartøjer og platforme med henblik på  

 at forebygge og begrænse forurening og anden uønsket påvirkning af natur og  

 miljø, herunder særligt havmiljøet.
Med forslaget gøres det klart, at også  

 støj, fart, frekvensen af gennemsejlinger i et område og andre uønskede  

 påvirkninger af naturen og miljøet - herunder havmiljøet - er omfattet af  

 lovens reguleringsområde.
 Med ændringen foretages også en præcisering af omfanget af  

 opsamlingsbestemmelsen i § 33. Mens reglerne i havmiljøloven, kapitel 2-10  

 regulerer udledning/dumpning/afbrænding og anden bortskaffelse af stoffer og  

 materialer, kan der med hjemmel i § 33 fastsættes regler om andre aktiviteter  

 i forbindelse med skibe, luftfartøjer og platforme med det formål at  

 forebygge og begrænse forurening og anden uønsket påvirkning.
Til nr. 2 Skibes størrelse opgøres ikke længere i bruttoregisterton (BRT) men i  

 bruttoton (BT). Ændringen er en følge heraf.
Til nr. 3 Ændringen er en følge af en ændring vedtaget i IMO's Miljøkomite til bilag  

 V til den internationale konvention om forebyggelse af forurening fra skibe  

 (MARPOL 73/78). Bilag V indeholder regler om forebyggelse af forurening med  

 affald, og med den vedtagne ændring er der nu pligt for skibe af en vis  

 størrelse eller derover samt skibe, der er godkendt til at transportere et  

 vist antal passagerer eller derover, til at føre en affaldsjournal.
Med hjemmel i stk. 2 kan der fastsættes nærmere regler om  

 affaldsjournalens førelse og indretning.
En sådan bekendtgørelse er under  

 udarbejdelse og påtænkes udstedt med hjemmel i opsamlingsbestemmelsen i § 33.  

 Dette skyldes, at reglen i bilag V internationalt træder i kraft den 1. juli  

 1997, dog den 1. juli 1998 for skibe bygget før denne dato.  

 Hjemmelsbestemmelsen påtænkes senere anvendt.
 Affaldsjournalen skal på forlangende forevises kompetent myndighed, jf.  

 stk. 3.
Til nr. 4 I den nuværende havmiljølov er der ikke i § 26 angivet en geografisk  

 afgrænsning for, hvor der kan gives tilladelse til dumpning af optaget  

 havbundsmateriale (udpegning af klapplads). Af bemærkningerne til denne  

 bestemmelse fremgår dog, at klappladsen altid skal udpeges inden for dansk  

 søterritorium.
Denne faste binding til klappladsens placering har vist sig  

 uhensigtsmæssig, fordi det hermed for eksempel udelukkes, at der kan udlægges  

 klappladser uden for Vadehavsområdet, hvis afgrænsning er sammenfaldende med  

 grænsen for søterritoriet.
Vadehavet er udpeget som Ramsarområde og  

 EF-fuglebeskyttelsesområde (og forventes også at indgå i den igangværende  

 udpegning af områder efter EF-habitatdirektivet) og varetagelsen af  

 beskyttelseshensynene i dette særlige naturområde kan føre til, at klapning i  

 visse tilfælde ønskes gennemført uden for beskyttelsesområdet.
Den foreslåede  

 ændring muliggør således, at klappladser kan udlægges uden for søterritoriet,  

 når dette udgør den miljømæssigt set bedste løsning.
Dog skal  

 Helsingfors-kommissionen, nedsat i medfør af Konventionen til beskyttelse af  

 havmiljøet i Østersøområdet, høres, inden der gives tilladelse til klapning  

 uden for søterritoriet i Østersø-området.
Miljøstyrelsen vil, i tilfælde af  

 klapning uden for søterritoriet i Østersø-regionen, stå for kontakten til  

 Helsingfors-kommissionen.
Til nr. 5 Forslaget er en følge af »Rapport om hurtigfærgers påvirkninger på  

 det ydre miljø« - se herom i de almindelige bemærkninger.
Det foreslås, at ministeren bemyndiges til at fastsætte regler om, at der  

 kræves godkendelse for at oprette en hurtigfærgerute, med mindst en dansk  

 anløbshavn, samt at godkendelse tillige kræves ved indsættelse af en  

 hurtigfærge, ved væsentlig ændring af sejladsfrekvensen og ved væsentlige  

 afvigelser af sejlruter på en eksisterende hurtigfærgerute.
Ligeledes  

 foreslås det, at ministeren kan fastsætte regler om en overgangsordning for  

 eksisterende hurtigfærgeruter.
Ministeren kan tillige fastsætte regler om  

 høring af den berørte offentlighed og berørte myndigheder og organisationer.
 Det forventes fastsat, at eksisterende hurtigfærgeruter omfattes af  

 godkendelsesordningen efter 2 år, regnet fra lovforslagets fremsættelse.  

 Indsendelse af ansøgninger skal ske 6 måneder inden udløbet af de 2 år, ved  

 udløbet af de 1-årige »Permit to Operate«.
Udarbejdelsen af regler med henblik på indførelsen af en  

 godkendelsesordning for hurtigfærger vil blive koordineret med andre  

 myndigheders regeludstedelse.
Det drejer sig om erhvervsministerens  

 udnyttelse af en hjemmel i lov om skibsfartens betryggelse til at fastsætte  

 regler om sejladssikkerhedsmæssig godkendelse af hurtigfærger.
Endvidere  

 drejer det sig om et lovforslag fra trafikministeren om at indføre en hjemmel  

 i lov om kystbeskyttelse til at regulere sejlads med hurtigfærger af hensyn  

 til beskyttelse af kyster samt sikkerheden for diger og anlæg på  

 søterritoriet.
Søfartsstyrelsen skal stå for den samlede koordinering i forbindelse med  

 behandlingen af en ansøgning og meddelelse af godkendelse.
De enkelte  

 myndigheder forestår selvstændigt godkendelsen inden for deres ressortområde.  

 Dette betyder ligeledes, at de respektive lovgivningers klagesystemer finder  

 anvendelse.
Som anført i forslagets § 1, nr. 9, foreslås det, at klager inden  

 for Miljø- og Energiministeriets ressortområde bliver behandlet af  

 Miljøklagenævnet.
For så vidt angår den miljømæssige regulering, er det meningen at udnytte  

 den foreslåede hjemmel til at opstille en række objektivt definerede krav,  

 hvor der er mulighed herfor.
Udarbejdelse af vejledende grænseværdier for  

 støjbelastningen i områder med forskellig støjfølsomhed, vil være et eksempel  

 her på.
Et andet eksempel kunne være udarbejdelse af eventuelle krav til  

 røggasemmissioner.
Et rederi skal herefter over for de godkendende  

 myndigheder påvise, at disse krav kan overholdes ved den påtænkte sejlads med  

 hurtigfærger.
Udover de objektive krav kan Miljø- og Energiministeriet  

 opstille vilkår for tilrettelæggelsen af sejlruten, hastigheden generelt  

 eller inden for særlige havområder samt sejladsfrekvensen.
Hvis der i forbindelse med sagsbehandlingen viser sig at være en begrundet  

 formodning om, at den påtænkte sejlads kan have væsentlig indvirkning på  

 miljø, natur, friluftsinteresser eller kulturminder skal der, hvis rederiet  

 fastholder sin ansøgning uændret, foretages en miljøkonsekvensvurdering af  

 sejladsen, herunder en offentlig høring.
Høringsfristen i forbindelse med den  

 offentlige høring vil blive fastsat til 8 uger.
Som eksempler på områder, hvor der altid vil blive foretaget en  

 miljøkonsekvensvurdering af sejladsen kan nævnes EF-fuglebeskyttelsesområder  

 (der også dækker udpegede RAMSAR-områder), kommende EF-habitatområder og  

 fredede områder.
Fælles for disse områder er, at udpegningen og den deraf  

 følgende pligt til at beskytte områderne, er en følge af internationale  

 forpligtelser i form af den internationale konvention fra 1971 om vådområder  

 af international betydning navnlig som levesteder for vandfugle samt  

 EF-fuglebeskyttelsesdirektivet fra 1979 om beskyttelse af vilde fugle og  

 EF-habitatdirektivet fra 1992 om bevaring af naturtyper samt vilde dyr og  

 planter.
Også for fortidsminder og fredede anlæg gælder internationale  

 forpligtelser.
Til nr. 6 Der henvises til bemærkningen til nr. 2.
Til nr. 7 Ændringen er en følge af forslaget om indførelse af en godkendelsesordning  

 for hurtigfærger, jf. § 1, nr. 5. Myndighedens afgørelse truffet i henhold  

 til denne godkendelsesordning skal herefter meddeles skriftligt til  

 adressaten, tillige med klageberettigede personer, organisationer m.v. samt  

 myndigheder, der har været inddraget i sagens behandling.
Ved afgørelse  

 forstås i denne sammenhæng den endelige afgørelse, hvorefter der enten  

 meddeles godkendelse af eller afslag på en indgiven ansøgning.
Til nr. 8 Ændringen er en følge af forslaget om indførelse af en godkendelsesordning  

 for hurtigfærger, jf. § 1, nr. 5. Det foreslås, at klage over afgørelser, der  

 er truffet i medfør af regler, der er fastsat i medfør af § 33, stk. 2, skal  

 indgives til Miljøklagenævnet.
Herudover foreslås bestemmelsen bragt i  

 overensstemmelse med den gældende lovs § 51, stk. 6.
Til nr. 9 Ændringen er en følge af forslaget om indførelse af en godkendelsesordning  

 for hurtigfærger, jf. § 1, nr. 5. Det foreslås, at klage over en afgørelse  

 truffet i medfør af godkendelsesordningen skal behandles i Miljøklagenævnet  

 som er nedsat under miljøbeskyttelsesloven.
Som anført under § 1, nr. 7,  

 forstås ved afgørelse den endelige afgørelse, hvorefter der enten meddeles  

 godkendelse af eller afslag på en indgiven ansøgning.
Miljø- og  

 Energiministeriets vurdering af, hvorvidt der skal foretages en  

 miljøkonsekvensvurdering af sejladsen, med heraf følgende offentlig høring,  

 vil kunne indgå i en klage over den endelige afgørelse.
 Videre foreslås det, at miljø- og energiministerens beskikkelse af  

 sagkyndige medlemmer skal ske efter indstilling fra Bilfærgernes  

 Rederiforening, Danmarks Rederiforening og Danmarks Navigatørforening i  

 forening samt Miljøstyrelsen og Skov- og Naturstyrelsen i forening.
 En afgørelse i Miljøklagenævnet træffes af enten nævnsformanden eller  

 ankechefen tillige med 2 -4 sagkyndige medlemmer.
Til nr. 10 Ændringen er en følge af, at Danmarks Havfiskeriforening er slået sammen  

 med Dansk Fiskeriforening, og nu kaldes Danmarks Fiskeriforening.
Ved en fejl  

 var Dansk Fiskeriforening i den nugældende lov angivet som Danmarks  

 Fiskeriforening.
Til nr. 11 Der er tale om en lovteknisk ændring.
Til nr. 12 Der er tale om en lovteknisk ændring.
Til nr. 13 Der er tale om en lovteknisk ændring.
Til nr. 14 Ændringen er en følge af forslaget om indførelse af en godkendelsesordning  

 for hurtigfærger, jf. § 1, nr. 5. Det foreslås, at der også for afgørelser  

 (jf. § 1, nr. 7) truffet i medfør af godkendelsesordningen for  

 hurtigfærgedrift sker en opregning af klageberettigede.
Videre foreslås det,  

 at det berørte amtsråd, Friluftsrådet, Dansk Sejlunion, Danmarks  

 Rederiforening og Bilfærgernes Rederiforening tilføjes til listen over  

 klageberettigede.
Eftersom Danmarks Havfiskeriforening og Dansk  

 Fiskeriforening er slået sammen til Danmarks Fiskeriforening, optræder kun  

 sidstnævnte forening som klageberettiget.
Til nr. 15 Ændringen er en følge af forslaget om indførelse af en godkendelsesordning  

 for hurtigfærger, jf. § 1, nr. 5. Det foreslås, at en klage over en  

 godkendelse meddelt i medfør af denne godkendelsesordning som udgangspunkt  

 ikke har opsættende virkning, medmindre Miljøklagenævnet bestemmer andet.  

 Samtidig foreslås det, at miljø- og energiministeren bemyndiges til at  

 fastsætte regler om, at visse godkendelser ikke kan udnyttes inden for  

 klagefristen, samt at klager herover skal have opsættende virkning.
Til nr. 16 Ændringen er en følge af indsættelsen af den ny bestemmelse om  

 affaldsjournaler.
Manglende førelse af en affaldsjournal samt manglende  

 fremvisning på forlangende, som beskrevet i henholdsvis § 20, stk. 1 og stk.  

 3, er herefter strafbelagt.
Til nr. 17 Med denne ændring ophæves det objektive individualansvar i havmiljøloven.  

 Ophævelsen er en følge af Straffelovrådets betænkning nr. 1289/1995 om  

 juridiske personers bødeansvar.
I betænkningen angiver Straffelovrådet, at  

 der er store betænkeligheder ved at fravige strafferettens skyldprincip,  

 hvorefter en lovovertrædelse skal kunne bebrejdes ansvarssubjektet som  

 forsætlig eller uagtsom.
Med lovforslaget vil der ikke længere være mulighed  

 for efter havmiljøloven i særlige situationer at pålægge skibets eller  

 platformens ejer eller bruger bødeansvar, når overtrædelsen ikke kan  

 tilregnes denne som forsætlig eller uagtsom.
Til nr. 18 Ændringen er en følge af indsættelsen af den ny bestemmelse om  

 affaldsjournaler.
Der kan herefter fastsættes straf for overtrædelse af  

 regler udstedt i medfør af § 21, stk. 2, om førelse og indretning af  

 affaldsjournaler.
Til nr. 19 Ved en fejl blev det i den nugældende lovs § 61 angivet, at der i regler  

 udstedt i medfør af § 31, stk. 3, kunne fastsættes straf af bøde.
Der skulle  

 have stået § 31, stk. 4. Ændringen er en følge heraf.
Til nr. 20 Ændringen er en følge af, at der ved lov nr. 474 af 12. juni 1996 i  

 straffelovens 5. kapitel er indsat en bestemmelse om bødeansvar for juridiske  

 personer.
 § 2 Bestemmelsen angiver lovens ikrafttræden.
§ 3 Bestemmelsen er en sædvanlig ikrafttrædelsesbestemmelse for  

 Færøerne og Grønland.
Bestemmelsen sikrer, at loven ved kongelig anordning  

 senere, efter forelæggelse for det færøske landsstyre og det grønlandske  

 hjemmestyre, kan sættes i kraft for disse dele af Riget.
Dette kan ifølge  

 bestemmelsen ske med sådanne afvigelser, som de særlige grønlandske og  

 færøske forhold tilsiger.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om beskyttelse af havmiljøet.  

 (Miljøgodkendelsesordning for hurtigfærger m.v.).
(Lovforslag nr.
L 224).
Baggrunden for lovforslaget er de senere års indsættelse af flere og  

 større hurtigfærger i de danske farvande.
Indsættelsen af disse hurtigfærger  

 har givet anledning til problemer i form af blandt andet fart, bølger og støj  

 samt forstyrrelse af dyre- og planteliv.
I den anledning tog regeringen  

 initiativ til nedsætelse af et bredt sammensat udvalg med deltagelse af  

 Erhvervsministeriet, Trafikministeriet, Miljø- og Energiministeriet samt  

 interesseorganisationer repræsenterende både natur-, miljø- og  

 rederinteresser.
I overensstemmelse med et enigt udvalgs anbefalinger foreslås der indført  

 en hjemmel i havmiljøloven til gennemførelse af en godkendelsesordning for  

 hurtigfærgedrift.
Ligeledes foreslås der indført en hjemmel til at indføre en  

 overgangsordning for eksisterende hurtigfærger.
Godkendelsesordningen skal sikre, at objektivt fastsatte krav til blandt  

 andet støj og eventuelt røggasemmissioner kan overholdes, ligesom det vil  

 blive vurderet, om det ansøgte vil have en sådan indvirkning på natur, miljø,  

 og friluftsinteresser eller kulturminder, at der i tilknytning til  

 ansøgningen skal gennemføres en miljøkonsekvensvurdering med tilhørende  

 inddragelse af offentligheden.
Der kan i forlængelse heraf blive tale om i en  

 godkendelse at stille vilkår om f. eks. hastighed og sejlrute.
Afgørelser i  

 medfør af godkendelsesordningen vil kunne påklages til Miljøklagenævnet.
 Forslaget om indførelse af en hjemmel til en miljøgodkendelsesordning for  

 hurtigfærgedrift skal ses i sammenhæng med trafikministerens forslag til lov  

 om ændring af lov om kystbeskyttelse, der giver mulighed for at beskytte  

 diger og anlæg på søterritoriet fra påvirkningerne fra sejladsen med  

 hurtigfærger.
Miljø- og Energiministeriet foreslog i det lovudkast, der blev sendt i  

 høring, en hjemmel til indførelse af en godkendelsesordning generelt for  

 færger og tilkendegav, at hjemlen i første omgang alene ville blive udnyttet  

 til en godkendelsesordning for hurtigfærger.
I forbindelse med høringen viste  

 det sig, at der ikke var ønsker eller behov herfor på nuværende tidspunkt,  

 hvorfor lovforslaget som det fremsættes alene omfatter hurtigfærger.  

 Regeringen er fortsat indstillet på at drøfte dette i forbindelse med  

 behandlingen af lovforslaget.
 Herudover kan nævnes, at lovforslaget i øvrigt indeholder hjemmel til  

 udstedelse af regler om skibes førelse af affaldsjournaler, som opfølgning på  

 internationalt vedtagne regler herom, forslag til hjemmel til udpegning af  

 klappladser uden for søterritoriet, hvor dette udgør den miljømæssigt set  

 bedste løsning samt ophævelse af det objektive individualansvar som anbefalet  

 i Straffelovrådets betænkning fra 1995.
 Loven foreslås at træde i kraft den 1. august 1997.
 Idet jeg i øvrigt henviser til lovforslaget med ledsagende bemærkninger,  

 skal jeg anbefale lovforslaget til Folketingets velvillige behandling.
