Skriftlig fremsættelse (6. oktober 1999) Fødevareministeren (Henrik Dam Kristensen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 foderstoffer. (Indberetning om køb og salg af  

 tilsætningsstoffer, indgriben med sundhedsfarlige foderstoffer  

 m.m.).
(Lovforslag nr.
L 12).
 Forslaget skal ses som et led i regeringens  

 målsætning om at sikre forbrugerne sunde og rene  

 fødevarer.
Uhensigtsmæssig brug af antibiotika m.v. medvirker  

 til, at der i øget omfang dannes resistente bakterier, som kan  

 overføres til mennesker.
For at få et overblik over anvendelsen  

 af antibiotika og andre vækstfremmende stoffer til dyr foreslås  

 der i forslag til ændring af lov om dyrlægegerning m.v. oprettet  

 et centralt register (Vetstat). Med nærværende forslag til  

 ændring af lov om foderstoffer søges der hjemmel til at etablere  

 en indberetningspligt til registret primært for foderstofvirksomheder i  

 forbindelse med køb og salg af tilsætningsstoffer til  

 foderstoffer.
Endvidere foreslås der mulighed for, at der kan  

 gribes ind med forbud mod salg og anvendelse af et parti foderstoffer,  

 når der er en begrundet formodning om, at foderstofferne vil kunne  

 udgøre en risiko for menneskers eller dyrs sundhed eller for  

 miljøet.
Efter gældende regler kan der ikke gribes ind,  

 før der foreligger et analyseresultat.
Det betyder, at foderet ofte  

 vil være solgt eller i værste fald allerede anvendt til foder,  

 før end resultatet af analysen foreligger, og der dermed kan gribes  

 ind.
 Endvidere omhandler lovforslaget muligheden for at  

 træffe særlige foranstaltninger  til sikring af  

 foderstofforsyningen i forbindelse med større katastrofer, herunder  

 krise eller krig.
 Endelig indeholder forslaget andre ændringer af mere  

 teknisk eller redaktionel karakter.
 Forslaget påtænkes at træde i kraft den  

 1. januar 2000.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig behandling i Folketinget.
