Bekendtgørelse om udbetaling af forskud  

 og refusion til de anerkendte arbejdsløshedskasser I medfør af § 46, stk. 1 og 5, § 74 k, stk. 5,  

 § 74 l, stk. 1, § 74 m, stk. 6, § 75 c, stk. 13,  

 § 75 f, stk. 1, § 75 m, stk. 1, § 77, stk. 8,  

 § 77 a, stk. 9, § 79, stk. 2, og § 84, stk. 11, i lov om  

 arbejdsløshedsforsikring m.v., jf. lovbekendtgørelse nr. 592 af  

 14. juli 1999, som ændret ved lov nr. 1084 af 29. december 1999, lov  

 nr. 334 af 17. maj 2000, lov nr. 397 af 31. maj 2000 og lov nr. 398 af 31.  

 maj 2000, samt efter forhandling med Landsarbejdsrådet,  

 fastsættes:
Forskud § 1. Direktoratet for  

 Arbejdsløshedsforsikringen kan yde forskud til dækning af en  

 a-kasses løbende udgifter til dagpenge og andre ydelser, hvortil  

 a-kassen ifølge lov om arbejdsløshedsforsikring m.v. har ret  

 til forskud eller refusion fra staten.
 Stk. 2. Direktoratet kan ligeledes yde forskud til  

 dækning af en a-kasses udbetaling af en skattefri præmie efter  

 lovens § 74 k eller § 75 c, stk. 10-12, samt til dækning  

 af en a-kasses renteudgifter efter lovens § 46, stk. 2 og 4.
 Stk. 3. Direktoratet kan tillige yde forskud til  

 dækning af en a-kasses tilbagebetaling eller overførsel af  

 efterlønsbidrag efter lovens § 77 a.
 Stk. 4. Direktoratet kan endelig yde forskud til dækning  

 af en a-kasses udlæg til sikring af dagpengegodtgørelse for 1.  

 og 2. ledighedsdag efter lovens § 84, stk. 6.
 Stk. 5. Forskuddet kan højst svare til a-kassens  

 nettoanvisninger.
§ 2. En a-kasse har kun ret til at modtage  

 forskud, hvis 1)	a-kassen udbetaler dagpenge mv. på grundlag af ét  

 sæt edb-behandlet materiale via BG Bank til den enkelte modtagers konto  

 i et pengeinstitut, 2)	a-kassens udbetalinger sker via ét centralt udbetalingssystem  

 på a-kassens hovedkontor, og 3)	a-kassens administration sker efter reglerne i Direktoratet for  

 Arbejdsløshedsforsikringens bekendtgørelse om tilsynet med de  

 anerkendte a-kassers økonomi og regnskabsvæsen mv.
 Stk. 2. En a-kasse, der ikke er i stand til at levere  

 ét sæt edb-behandlet materiale, jf. stk. 1, pkt. 1), kan  

 ansøge direktoratet om midlertidig dispensation.
§ 3. Anmodning om udbetaling af forskud sendes til  

 direktoratet på baggrund af a-kassens edb-behandlede materiale.
Der kan  

 tidligst anmodes om forskud efter en udbetalingsperiodes udløb, jf. §  

 10, stk. 1.
 Stk. 2. Anmodning om forskud til dækning af ydelser, der  

 udbetales til konti i pengeinstitutter i Danmark, skal være  

 direktoratet i hænde senest kl. 12.00, én bankdag før  

 ydelserne skal være til disposition for modtageren, jf. § 10, stk.  

 2-4.
 Stk. 3. Anmodning om forskud til dækning af  

 efterløn og overgangsydelse, der udbetales til konti i  

 pengeinstitutter i et andet EØS-land, skal være direktoratet i  

 hænde senest kl. 12.00, fire bankdage før ydelserne skal  

 være til disposition for modtageren, jf. § 10, stk. 4.
 Stk. 4. A-kassens edb-behandlede materiale over ydelser, der  

 skal udbetales til konti i pengeinstitutter i Danmark, skal være BG  

 Bank i hænde senest kl. 9.00, én bankdag før ydelserne  

 skal være til disposition for modtageren.
 Stk. 5. A-kassens edb-behandlede materiale over ydelser, der  

 skal udbetales til konti i pengeinstitutter i et andet EØS-land, skal  

 være BG Bank i hænde senest kl. 9.00, tre bankdage før  

 ydelserne skal være til disposition for modtageren.
 Stk. 6. Direktoratet anviser via Danmarks Nationalbank  

 forskudsmidlerne til BG Bank.
§ 4. Forskudsmidlerne skal udbetales fra  

 særskilte girokonti for hver udbetalingsart.
Kontiene anvises af BG  

 Bank, og må ikke anvendes til andre formål.
 Stk. 2. Beløb, der tilbageholdes til Den Særlige  

 Pensionsopsparing, og beløb, der skal tilbageholdes i ydelser til  

 dækning af krav fra offentlige myndigheder eller skal modregnes til  

 dækning af krav fra a-kassen, skal overføres direkte til  

 modtageren fra de nævnte konti.
 Stk. 3. Direktøren for  

 Arbejdsløshedsforsikringen kan i særlige tilfælde  

 dispensere fra stk. 1.
Skat § 5. A-kassen skal afregne skat af dagpenge mv. i  

 henhold til kildeskattelovens bestemmelser.
 Stk. 2. Direktoratet anviser på baggrund af a-kassens  

 anmodning skatten på forfaldsdagen via Danmarks Nationalbank til den  

 told- og skatteregions konto i Danmarks Nationalbank, som a-kassen er  

 registreret hos.
Stk. 3. A-kassens anmodning skal være direktoratet i  

 hænde senest kl. 12.00 på den sidste hverdag før  

 forfaldsdagen.
Hvis direktoratet på grund af for sen anmodning fra  

 a-kassen ikke kan overføre skat fra denne a-kasse rettidigt, har  

 a-kassen ansvaret for betaling af renter for forsinket indbetaling.
Refusion § 6. En a-kasse, der ikke har ret til at modtage  

 forskud efter reglerne i §§ 2-4, kan få udbetalt refusion af  

 udgifter, som er dokumenteret afholdt til udbetaling af dagpenge mv.  

 Refusionen kan udbetales som acontorefusion.
Stk. 2. A-kassen kan een gang om måneden rekvirere  

 refusion via direktoratet.
Refusionen anvises via Danmarks Nationalbank til  

 a-kassens pengeinstitut.
Refusionsanmodningen for en måned skal  

 være direktoratet i hænde senest den 10. i den følgende  

 måned og skal være påtegnet af a-kassens statsautoriserede  

 revisor.
 Stk. 3. Refusionen kan højst svare til a-kassens  

 nettoudbetalinger.
 § 7. En a-kasse, der i øvrigt opfylder  

 betingelserne for ret til forskud, kan fremsende anmodninger om  

 acontorefusion af edb-behandlede manuelle udbetalinger sammen med anmodning  

 om forskud, jf. § 3.
 Stk. 2. Anmodning om acontorefusion af dokumenterede  

 reguleringer og manuelle udbetalinger, der ikke er edb-behandlede, kan  

 fremsendes til direktoratet én gang om måneden.
 § 8. En a-kasse, der udbetaler dagpenge,  

 efterløn eller overgangsydelse som lån mod overdragelse af krav  

 mod Lønmodtagernes Garantifond, jf.  

 arbejdsløshedsforsikringslovens § 57, stk. 2, kan fremsende  

 anmodning til direktoratet om refusion efter reglerne i § 7,  

 stk. 1, hvis udbetalingerne er edb-behandlede.
 Stk. 2. Hvis udbetalingerne ikke er edb-behandlede, fremsendes  

 anmodningen om refusion efter reglerne i § 7, stk. 2.
Stk. 3. Refusionen for lånene kan højst svare til  

 et beløb, der svarer til ydelsen med fradrag for skat efter de  

 gældende regler.
A-kassen skal ikke afregne skat af lånene til  

 Told- og Skattestyrelsen.
 § 9. En a-kasse, der har ret til bidrag, jf.  

 arbejdsløshedsforsikringslovens §§ 74 m, stk. 2, 75 f, stk. 3, og 75  

 m, stk. 3, skal opgøre det årlige bidrag ultimo hvert år.  

 Bidraget ydes for hver påbegyndt måned, pågældende  

 har været omfattet af ordningen om udbetaling af efterløn eller  

 overgangsydelse til personer, der på grund af beskæftigelse i et  

 andet EØS-land ikke kan bevare medlemskab af en dansk a-kasse.
 Stk. 2. Anmodning om udbetaling af det opgjorte bidrag efter  

 stk. 1, fremsendes til direktoratet senest den 20. januar i det  

 følgende år.
Udbetalingsperioder og dispositionsdatoer § 10. Dagpenge udbetales bagud for 14 dage eller  

 for 4 henholdsvis 5 uger. Øvrige løbende ydelser udbetales  

 bagud for 4 henholdsvis 5 uger, således at hver  

 4/5-ugers-udbetalingsperiode slutter næstsidste søndag i en  

 måned.
 Stk. 2. Efterløn og seniorydelse kan dog udbetales  

 månedsvis bagud, jf. arbejdsløshedsforsikringslovens § 75 f,  

 stk. 1. Beløbet skal være til disposition for medlemmet på  

 månedens sidste bankdag, for indsendere af EØS-ydelseskort dog  

 først efter, at kortet er modtaget og behandlet i a-kassen.
 Stk. 3. Direktøren for  

 Arbejdsløshedsforsikringen kan ændre en udbetalingsperiode,  

 når særlige forhold taler herfor.
 Stk. 4. Den enkelte a-kasse fastsætter, bortset fra de i  

 stk. 2 nævnte tilfælde, tidspunktet for, hvornår  

 dagpenge og andre ydelser skal være til disposition for medlemmet.
Uretmæssig eller for sent indsendt anmodning om  

 forskud § 11. Hvis a-kassen uretmæssigt har modtaget  

 forskud eller refusion til udbetaling af dagpenge mv., skal a-kassen betale  

 renter af beløbet fra tidspunktet for hævningen, og indtil  

 tilbagebetaling til staten har fundet sted.
Renten pr. påbegyndt  

 måned er 1/12 af den på hævetidspunktet gældende  

 morarente, som fastsat efter rentelovens § 5.
Stk. 2. Hvis forskud udbetales for tidligt, jf. § 3, skal  

 a-kassen betale renter af de for tidligt hævede beløb indtil det  

 retmæssige hævetidspunkt, eller indtil tilbagebetaling til staten  

 har fundet sted.
Renten er den aktuelt gældende morarente, der er  

 fastsat efter rentelovens § 5.
Stk. 3. Hvis direktoratet, på grund af for sen eller  

 manglende anmodning fra a-kassen, ikke har kunnet anvise beløb til BG  

 Bank til dækning af a-kassens udbetalinger, skal a-kassen svare rente  

 af det for sent anviste beløb.
Beløbet forrentes med den af  

 Danmarks Nationalbank til enhver tid fastsatte rente for indskud på  

 folie, indtil a-kassens udbetalinger er blevet inddækket.
Stk. 4. Hvis direktoratet på grund af fejl i a-kassens  

 indberetning af tilbageholdte ATP-bidrag får anvist for store  

 beløb til Arbejdsmarkedets Tillægspension, skal a-kassen betale  

 renter af det for meget anviste fra anvisningstidspunktet og indtil  

 tilbagebetaling til staten har fundet sted.
Renten er den aktuelt  

 gældende morarente, der er fastsat efter rentelovens § 5.
Sikkerhed § 12. A-kassen er ansvarlig for, at udbetalingen  

 af dagpenge mv. administreres under fornøden hensyntagen til  

 sikkerheden i forbindelse med afleveringen af data til BG Bank efter  

 § 3, stk. 4 og stk. 5.
 Stk. 2. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens anmodninger om udbetaling af forskud/refusion fra Danmarks  

 Nationalbank via direktoratet.
 Stk. 3. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden og  

 ægtheden af data indeholdt i a-kassens overførselsmateriale til  

 BG Bank.
 Stk. 4. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens anmodninger om overførsel af a-skat.
 Stk. 5. A-kassen skal bemyndige mindst 2 personer til ved  

 deres egenhændige underskrift at stå inde for rigtigheden af  

 a-kassens kvartalsvise indberetninger om tilbageholdte ATP-bidrag efter  

 Arbejdsministeriets bekendtgørelse om indbetaling af ATP-bidrag for  

 medlemmer af arbejdsløshedskasser m.fl.
 Stk. 6. A-kassen skal bemyndige mindst 2  

 personer til ved deres egenhændige underskrift  at stå inde for  

 rigtigheden af a-kassens årlige anmodning om udbetaling af bidrag til  

 administrationen efter § 9, stk. 2.
 Ikrafttrædelse mv.
§ 13. Bekendtgørelsen træder i kraft  

 den 1. juli 2000, bortset fra § 1, stk. 4, der træder i kraft  

 den 21. august 2000.1) Stk. 2. Direktoratet for Arbejdsløshedsforsikringens  

 bekendtgørelse nr. 474 af 17. juni 1999 om udbetaling af forskud og  

 refusion til de anerkendte arbejdsløshedskasser ophæves den 1.  

 juli 2000.
Direktoratet for Arbejdsløshedsforsikringen,  

 den 23. juni 2000 Lisbeth Lollike /Morten Bergulf 1)   Der udarbejdes  

 en vejledning til bekendtgørelsen.
