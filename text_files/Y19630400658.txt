Direktoratet udtaler, at landinspektørlovens § 5 ikke er til hinder  

 for, at en landinspektør, der er medlem af en kommunalbestyrelse eller et  

 amtsråd, udfører matrikulært arbejde vedrørende kommunens/amtskommunens  

 ejendomme, eller udfører matrikulær berigtigelse af offentlige veje.
Derimod  

 kan der blive tale om inhabilitet efter de kommunale styrelsesregler ud fra  

 en konkret vurdering i de enkelte tilfælde.
I anledning af at De i skrivelse af 26.januar d.å. har forespurgt,  

 hvorvidt en uændret vedtagelse af §5 i forslag til lov om  

 landinspektørvirksomhed vil medføre, at De som medlem af  Nykøbing  Mors  

 Byråd ikke fortsat vil kunne udføre 1. udstykninger af arealer tilhørende kommunen, 2. udstykninger af arealer, der erhverves af kommunen, og 3. matrikulære berigtigelser af offentlige gader og veje, skal man meddele, at bestemmelserne i §5 efter ministeriets opfattelse  

 ikke er til hinder for, at De som medlem af byrådet fortsat udfører arbejder  

 som foran nævnt, men man undlader ikke i forbindelse hermed at henlede  

 opmærksomheden på, at det i hvert enkelt tilfælde må afgøres efter  

 købstadkommunens styrelsesvedtægter, om De vil kunne engageres til mod  

 betaling at udføre et arbejde inden for kommunens forvaltning.
