 Efter artikel 2 i Rådets direktiv 81/602/EØF af 31. juli 1981 om forbud  

 mod visse stoffer med hormonal virkning og mod stoffer med thyreostatisk  

 virkning pålægges det medlemsstaterne at indføre forbud mod, at der på nogen  

 måde indgives dyr på bedrifter stoffer med thyreostatisk virkning eller  

 stoffer med østrogen, androgen og gestagen virkning.
Det er dog efter artikel 4 i direktivet tilladt på visse betingelser at  

 anvende stoffer med østrogen, androgen og gestagen virkning til terapeutisk  

 behandling m.v.
Undtagelsen omfatter ikke stilben, stilbenderivater, salte og  

 estere samt thyreostatika.
 Efter § 2 i landbrugsministeriets bekendtgørelse nr. 496 af 28. september  

 1978 om begrænsning i anvendelse af lægemidler til husdyr må lægemidler med  

 indhold af syntetiske forbindelser med østrogenlignende effekt og af  

 thyreostatika kun anvendes til husdyr, såfremt tilladelse hertil er givet af  

 veterinærdirektoratet i hvert enkelt tilfælde.
 Med henblik på at bringe dansk ret i overensstemmelse med direktivets  

 ovennævnte artikler pålægges det herved veterinærdirektoratet ikke at meddele  

 tilladelse til anvendelse til husdyr af lægemidler med indhold af syntetiske  

 forbindelser med østrogenlignende effekt og af thyreostatika.
 I øvrigt finder landbrugsministeriet, at direktivets øvrige bestemmelser  

 svarer til, hvad der allerede er gældende i dansk ret.
 P.M.V.
