Vedtaget af Folketinget ved 3. behandling den 1. juni 2007 Forslag til Lov  

 om ændring af lov for Færøerne om rettens pleje (Massemediernes  

 kildebeskyttelse, børnesagkyndige dommere og udenlandske advokater på  

 Færøerne  

 m.v.) § 1 I lov for Færøerne om rettens pleje, jf.  

 lovbekendtgørelse nr. 148 af 9. marts 2004, foretages følgende ændringer:
 1.  

  

 I  

  

 § 5, 2. pkt.,  

  

 ændres »§ 14 a, c og f«  

 til: »§ 14, stk. 1, litra b og e,«.
 2.  


  

 § 14, stk. 1, litra a,  

  

 ophæves.
 Litra b-i bliver herefter litra a-h.
 3.  

  

 I  

  

 § 17 a, stk. 3, 1. pkt.,  

  

 ændres »skifte-,  

 notarial- og tinglysningsforretninger« til: »skifte- og  

 notarialforretninger«.
 4.  

  

 Efter § 94  

 indsættes i  

  

 kapitel 9 b:
»§ 95.  

  

 De  

 sagkyndige, der er nævnt i § 468 a, stk. 3, beskikkes af  

 Domstolsstyrelsen efter forhandling med Almanna- og heilsumálaráðið.  

 Domstolsstyrelsen fastsætter deres antal og træffer bestemmelse om vederlag  

 og  

 rejsegodtgørelse.
De beskikkede skal være myndige, må ikke være under  

 lavværgemål og skal være uberygtede og vederhæftige.
Stk. 2.  

  

 Beskikkelse  

 gælder for 4 år.
En sagkyndig afgår ved udgangen af den måned, i hvilken den  

 pågældende fylder 70 år.
 Stk. 3.  

  

 Ingen, der  

 opfylder betingelserne i stk. 1, kan afslå at modtage beskikkelse,  

 medmindre den pågældende er over 65 år eller har anden rimelig  

 fritagelsesgrund.
Stk. 4.  

  

 Udtagelsen  

 for den enkelte sag blandt de beskikkede sagkyndige foretages af  

 retsformanden.« 5.  

  

 Efter § 129  

 indsættes:
»§ 130.  

  

 Med  

 henblik på opfyldelsen eller anvendelsen af internationale overenskomster kan  

 justitsministeren  

 fastsætte regler om beskikkelse som advokat, brug af advokattitler og  

 udøvelse  

 af advokatvirksomhed, herunder om etablering og virksomhed i  

 advokatfællesskaber, for advokater, der har opnået beskikkelse i et land  

 omfattet af en sådan international overenskomst.
Justitsministeren kan  

 fastsætte regler om straf af bøde for overtrædelse af disse regler.« 6.  


  

 § 172  

  

 affattes således:
 »§ 172.  

  

 Redaktører  

 og redaktionelle medarbejdere ved et skrift, der er omfattet af § 1, nr.  

 1, i lagtingslov om medieansvar, har ikke pligt til at afgive vidneforklaring  

 om:
1)  

 	  

 Hvem der er kilde til  

 en oplysning eller forfatter til en artikel, eller hvem der har optaget et  

 fotografi  

 eller frembragt en anden billedlig fremstilling.
Sker der offentliggørelse,  

 er  

 det en forudsætning for vidnefritagelsen, at kilden, forfatteren, fotografen  

 eller fremstilleren ikke er identificeret i det trykte skrift.
2)  

 	  

 Hvem et billede  

 forestiller, eller hvem der er genstand for omtale, når de pågældende har  

 fået  

 tilsagn om anonymitet.
Sker der offentliggørelse, gælder vidnefritagelsen,  

 blot  

 identiteten ikke fremgår af teksten.
 Stk. 2.  

  

 Redaktører  

 og redaktionelle medarbejdere ved et radio- eller fjernsynsforetagende, der  

 er  

 omfattet af § 1, nr. 2, i lagtingslov om medieansvar, har ikke pligt til  

 at afgive vidneforklaring om:
1)  

 	  

 Hvem der er kilde til  

 en oplysning eller forfatter til et værk, eller hvem der har optaget et  

 fotografi  

 eller frembragt en anden billedlig fremstilling.
Udsendes oplysningen, værket  

 m.v., er det en forudsætning for vidnefritagelsen, at kilden, forfatteren,  

 fotografen eller fremstilleren ikke er identificeret i udsendelsen.
 2)  

 	  

 Identiteten af  

 medvirkende, som har fået tilsagn om at medvirke uden at kunne identificeres.  

 Udsendes en optagelse, er det en forudsætning for vidnefritagelsen, at de  

 pågældende ikke er angivet ved navn, og at der er truffet rimelige  

 forholdsregler for at skjule identiteten.
 Stk. 3.  

  

 Vidnefritagelse som nævnt i stk. 1 og 2 gælder også for andre, der i  

 kraft  

 af deres tilknytning til skriftet eller dets fremstilling eller deres  

 tilknytning  

 til radio- og fjernsynsforetagendet eller til fremstillingen af vedkommende  

 udsendelse har fået kendskab til kildens, forfatterens eller den medvirkendes  

 identitet.
 Stk. 4.  

  

 Bestemmelserne i stk. 1-3 finder tilsvarende anvendelse for de  

 massemedier, der er omfattet af § 1, nr. 3, i lagtingslov om  

 medieansvar.
 Stk. 5.  

  

 Angår sagen  

 en lovovertrædelse, som er af alvorlig karakter, og som efter loven kan  

 medføre  

 straf af fængsel i 4 år eller derover, kan retten dog pålægge de i  

 stk. 1-4 nævnte personer vidnepligt, hvis vidneførslen må antages at  

 have  

 afgørende betydning for sagens opklaring og hensynet til opklaringen klart  

 overstiger massemediernes behov for at kunne beskytte deres kilder.
Stk. 6.  

  

 Retten kan  

 ligeledes pålægge de i stk. 1-4 nævnte personer vidnepligt, hvis sagen  

 angår en overtrædelse af straffelovens §§ 152-152 c.
Dette gælder dog  

 ikke, hvis det må antages, at forfatteren eller kilden har villet afdække  

 forhold, hvis offentliggørelse er af samfundsmæssig betydning.« 7.  

  

 Efter § 343  

 indsættes:
»§ 343 a.  

  

 Den  

 faste voldgiftsret eller en part med den faste voldgiftsrets samtykke kan  

 anmode domstolene om bistand til optagelse af bevis efter lovens almindelige  

 regler.« 8.  


  

 § 448, nr. 5,  

  

 affattes således:
»5)  

 	  

 sager om  

 forældremyndighed.« 9.  


  

 § 449, 2. pkt.,  

  

 affattes således:
»Giver sagsøgte eller appelindstævnte ikke møde ved advokat i de i  

 § 448, nr. 5, nævnte sager, kan retten beskikke en advokat for den  

 pågældende.« 10.  

  

 Efter § 450  

 indsættes:
»§ 450 a.  

  

 Retten  

 kan bestemme, at en eller begge parter ikke må overvære den samtale, der skal  

 finde sted med et barn efter reglerne i lov om forældremyndighed og samvær.  

 Inden sagen afgøres, skal parterne gøres bekendt med indholdet af samtalen,  

 medmindre dette vil stride mod de hensyn, der har ført til udelukkelsen.« 11.  

  

 Efter § 468  

 indsættes:
 »§ 468 a.  

  

 Reglerne  

 i dette kapitel finder endvidere anvendelse i sager om prøvelse af afgørelser  

 truffet af Hovedbørneudvalget.
 Stk. 2.  

  

 Begæring om  

 sagens indbringelse for retten, jf. § 469, skal fremsættes inden 8 uger  

 efter,  

 at parterne har modtaget meddelelse om afgørelsen. § 469, stk. 4,  

 2.  

 pkt., finder tilsvarende anvendelse.
 Stk. 3.  

  

 Byretten  

 tiltrædes under domsforhandlingen af et retsmedlem, der er sagkyndig i  

 børneforsorg,  

 og et retsmedlem, der er sagkyndig i børne- eller ungdomspsykiatri eller i  

 psykologi.
 Stk. 4.  

  

 Som parter  

 anses forældremyndighedens indehaver og den unge, der er fyldt 15 år, uanset  

 om  

 den pågældende har krævet afgørelsen forelagt for retten.
 Stk. 5.  

  

 Retten kan  

 bestemme, at retsmøderne skal foregå for lukkede døre.
Stk. 6.  

  

 Ved  

 offentlig gengivelse af forhandlingerne i retten eller af dommen må der ikke  

 uden rettens tilladelse ske offentliggørelse af navn, stilling eller bopæl  

 for  

 nogen af de under sagen nævnte personer eller på anden måde offentliggørelse  

 af  

 de pågældendes identitet.
Overtrædelse af forbuddet straffes med bøde.
Stk. 7.  

  

 Ved  

 afgivelse af dissens angives dommernes navne ikke.« 12.  

  

 I  

  

 § 581  

  

 ændres »tinglysningsdommeren« til: »Tinglysningskontoret«.
§ 2 Loven træder i kraft den 1. juli 2007.
