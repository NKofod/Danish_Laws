Danmark og Senegal har den 6. juli 1982 i Dakar undertegnet en aftale om  

 konsolidering af Senegals statsgaranterede gæld til Danmark.
Aftalen er i  

 overensstemmelse med de retningslinier for en restrukturering af Senegals  

 gæld (Agreed Minutes on the consolidation of the debt of the Republic of  

 Senegal), hvorom der blev tilvejebragt enighed under multilaterale  

 forhandlinger, der fandt sted i Paris den 12. og 13. oktober 1981.
 Aftalen indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter skulle være betalt  

 mellem 1. juli 1981 og 30, juni 1982. 85 procent af disse betalinger betales  

 i 10 på hinanden følgende, lige store halvårlige rater, begyndende den 30.  

 juni 1986. De resterende 15 procent betales i 3 helårlige rater på hver 5.  

 procent begyndende den 30. juni 1983.
 Aftalen omfatter et beløb på ca. 5,4 millioner kr.
