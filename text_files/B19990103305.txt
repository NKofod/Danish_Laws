Bekendtgørelse om opdræt af fisk  

 og hygiejneforhold ved strygning af rogn til konsum I medfør af § 37 og § 78, stk. 3, i lov nr. 471 af 1. juli 1998 om  

 fødevarer m.m., og for så vidt angår Grønland § 7,  

 stk. 4, § 8, stk. 4 og § 9, stk. 2, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993, samt  

 efter bemyndigelse fra ministeren for fødevarer, landbrug og fiskeri  

 fastsættes:
Område § 1. Bekendtgørelsen omfatter de ved ferske  

 vande eller på søterritoriet beliggende akvakulturbrug, hvor der  

 med salg for øje udklækkes æg af fisk eller  

 opdrættes fisk og yngel heraf, samt hvor der foretages strygning af  

 rogn til konsum.
Opdræt af fisk til konsum § 2. I et akvakulturbrug ved ferske vande skal  

 forefindes det fornødne antal leveringsbassiner til opbevaring af fisk  

 bestemt til levering som konsumfisk.
 Stk. 2. De i stk. 1 nævnte leveringsbassiner skal  

 være forsynet med fast bund.
 Stk. 3. I stedet for den i stk. 2 omtalte faste bund kan  

 benyttes et lag sand eller ler af mindst 10 cm tykkelse.
 § 3. Omsætning af vanddød fisk til  

 menneskeføde er forbudt.
Strygning af rogn til konsum § 4. Strygning af rogn skal foregå på  

 et strygeområde.
 § 5. Underlaget på strygeområdet skal  

 være fast, hævet over jorden og være fremstillet af  

 tæt, slidstærkt og skridsikkert materiale, der let kan  

 rengøres og om nødvendigt desinficeres.
 Stk. 2. Underlaget skal være udformet  

 således, at vand frit kan løbe fra strygeområdet.
 § 6. Strygeområdet skal være  

 overdækket således, at det sikrer mod forurening af rognen.  

 Overdækningen skal være fremstillet af materiale, der let kan  

 rengøres og om nødvendigt desinficeres.
§ 7. På strygeområdet skal der  

 være mulighed for at foretage håndvask med vand af  

 drikkevandskvalitet.
Der skal forefindes sæbe og  

 engangshåndklæder samt en beholder til opsamling af brugte  

 håndklæder.
 § 8. Udstyr, inventar m.v. skal være rent,  

 og det skal opbevares og opstilles hævet over et underlag svarende til  

 det i § 5 nævnte.
 Stk. 2. Udstyr, inventar m.v. til håndtering af  

 fisk samt udstyr, beholdere m.v. til opsamling af rogn skal være  

 fremstillet af vandtæt, glat og korrosionsbestandigt materiale, der let  

 kan rengøres og om nødvendigt desinficeres.
 Stk. 3. Beholdere til opsamling af rogn skal være  

 rene og ved genanvendelse tillige velholdte.
 § 9. Personale, der er beskæftiget med  

 strygning og med håndtering af rogn, skal være iført  

 hensigtsmæssigt og rent arbejdstøj, herunder ren  

 hovedbeklædning, der dækker håret.
 Stk. 2. Personale, der er beskæftiget med  

 strygning, skal være iført rent fodtøj, som kan  

 modstå rengørings- og desinfektionsmidler og som kun må  

 anvendes på strygeområdet.
§ 10. Personale, der er beskæftiget med  

 strygning og med håndtering af rogn, skal vaske hænder i  

 fornødent omfang og mindst hver gang arbejdet genoptages efter andre  

 aktiviteter.
Sår på hænder skal dækkes med en  

 vandtæt beskyttelse.
 § 11. Inden strygningen foretages skal personalet  

 have modtaget den nødvendige instruktion.
 Stk. 2. Såfremt fisken bedøves inden  

 strygningen, skal der anvendes et bedøvelsesmiddel, som er godkendt  

 til formålet af Lægemiddelstyrelsen.
§ 12. Inden strygningen skal det sikres 1)	at fiskene er fodertomme, og 2)	at fiskene ikke udviser kliniske tegn på sygdomme.
 § 13. Strygning og håndtering af rogn skal  

 udføres således, at rognen ikke forurenes.
 Stk. 2. Underlaget på strygeområdet skal  

 være rengjort inden personalet, der foretager strygningen,  

 betræder det.
 Stk. 3. Fiskene skal være rene, afskyllede samt  

 afdryppede inden strygningen.
 Stk. 4. Fiskene skal før og under strygningen  

 opbevares hensigtsmæssigt, så de ikke forurenes med jord,  

 græs m.v.
 Stk. 5. Hver enkelt fisk skal stryges i særskilt  

 beholder med henblik på en visuel vurdering af rognens kvalitet.  

 Efterfølgende skal den rogn, der vurderes egnet til konsum,  

 omhældes i en opbevaringsbeholder.
 Stk. 6. Emballage og beholdere til opbevaring af rogn  

 skal være hævet over underlaget og må på intet  

 tidspunkt komme i kontakt med hverken fisk eller jord.
 § 14. Rognen skal umiddelbart efter strygning  

 nedkøles til og opbevares ved maksimalt +2°C.
 § 15. Emballagen skal være  

 tilstrækkeligt solid til at yde effektiv beskyttelse af rognen.
 Stk. 2. Emballagen skal være egnet til  

 formålet.
 Stk. 3. Emballagen skal være forsynet med  

 tætsluttende låg.
 Stk. 4. Der må ikke anvendes plastposer til  

 forsendelse af rogn.
 § 16. Emballagen må ikke genanvendes, med  

 mindre der er tale om egnede beholdere af vandtæt, glat og  

 korrosionsbstandigt materiale, der let kan rengøres og  

 desinficeres.
 § 17. Emballagen skal være ren og ved  

 genanvendelse tillige velholdt.
 Stk. 2. Emballage skal indtil anvendelse opbevares  

 indendørs hævet over gulvet og være sikret mod  

 forurening.
Straf og ikrafttræden § 18. Med bøde straffes den, der  

 overtræder §§ 2-17.
Stk. 2. Straffen kan stige til hæfte eller  

 fængsling i indtil 2 år, hvis overtrædelserne er  

 begået med forsæt eller grov uagtsomhed og der ved  

 overtrædelsen er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 19. Bekendtgørelsen træder i kraft  

 den 1. januar 2000.
 Stk. 2. Samtidig ophæves bekendtgørelse nr. 760 af 4.  

 november 1986 om kvalitetsfremmende foranstaltninger vedrørende  

 damørred.
