Bekendtgørelse  

 af  

 aftale mellem Danmark og Letland  

 om gensidig administrativ bistand i skattesager Danmark og Letland har den 5. april 2000 indgået en  

 aftale om gensidig administrativ bistand i skattesager.
 Aftalen har følgende ordlyd:
AFTALE OM GENSIDIG ADMINISTRATIV BISTAND Med henblik på gennemførelsen af  

 bestemmelserne i overenskomsten af 10. december 1993 mellem Kongeriget  

 Danmark og Republikken Letland til undgåelse af dobbeltbeskatning og  

 forhindring af skatteunddragelse for så vidt angår skat af  

 indkomst og formue (i det følgende kaldet »overenskomsten«) og under  

 hensyntagen til begge myndigheders ønske om at fremme den gensidige  

 bistand, har de kompetente myndigheder i Danmark og Letland herved  

 indgået aftale om følgende:
Almindelige bestemmelser Artikel 1 I henhold til overenskomstens artikel 27 og 28 skal de  

 kompetente myndigheder udveksle de oplysninger, der er nødvendige for  

 at gennemføre bestemmelserne i overenskomsten eller i de kontraherende  

 staters interne lovgivning vedrørende skatter, der er omfattet af  

 overenskomsten, i det omfang beskatning i henhold dertil ikke strider mod  

 overenskomsten, og de kompetente myndigheder skal yde hinanden bistand med  

 hensyn til inddrivelse af skatter.
Udveksling af oplysninger Artikel 2 Den kompetente myndighed i hver af de kontraherende stater  

 skal snarest muligt efter udløbet af hvert kalenderår, i det  

 omfang det kan ske på grundlag af tilgængelige kontroloplysninger  

 eller lignende oplysninger automatisk fremsende oplysninger om fysiske  

 personer og juridiske personer til den kompetente myndighed i den anden  

 kontraherende stat, uden at en særlig anmodning derom er  

 nødvendig, vedrørende:
-	udbytter, som anført i overenskomstens artikel 10; -	renter af konti hos banker og tilsvarende institutioner, som  

 anført i overenskomstens artikel 11; -	royalties, som anført i overenskomstens artikel 12; -	kapitalgevinster, som anført i overenskomstens artikel 13; -	lønninger, honorarer, vederlag, pensioner, livrenter og andre  

 indkomster som anført i overenskomstens artikel 14 - 23.
Artikel 3 Der er enighed om, at oplysninger, der fremkommer som led  

 i den almindelige administration, og som formodes at være af interesse  

 for den anden kompetente myndighed skal udveksles spontant uden  

 forsinkelse.
Artikel 4 Oplysninger fremsendes efter anmodning i overensstemmelse  

 med bestemmelserne i overenskomsten eller i de kontraherende staters interne  

 lovgivning vedrørende de skatter, der er omfattet af  

 overenskomsten.
Tilstedeværelse af repræsentanter fra en  

 stat på den anden stats territorium Artikel 5 Efter anmodning fra den kompetente myndighed i den ene  

 kontraherende stat kan den kompetente myndighed i den anden kontraherende  

 stat tillade, at repræsentanter for førstnævnte kompetente  

 myndighed er til stede under den relevante del af en skattemæssig  

 undersøgelse i den anden stat.
Alle afgørelser  

 vedrørende gennemførelsen af den skattemæssige  

 undersøgelse træffes af den anmodede stat.
Den kompetente  

 myndighed i den anmodede stat skal fremsende meddelelse til den anden  

 kompetente myndighed om de nærmere omstændigheder ved den enkelte  

 undersøgelse.
 De kompetente myndigheder i de kontraherende stater kan  

 ved fælles aftale fastlægge procedurer for fremmede  

 repræsentanters tilstedeværelse.
Simultane skatterevisioner Artikel 6 For at effektivisere udvekslingen af oplysninger og  

 sagsbehandlingen om undgåelse eller unddragelse af skatter har de  

 kompetente myndigheder besluttet at indgå en samarbejdsaftale,  

 således at de i henhold til denne kan gennemføre simultane  

 skatterevisioner af udvalgte skatteydere eller grupper af skatteydere der  

 udøver aktiviteter i både Danmark og Letland.
 »Simultane skatterevisioner« vil sige en aftale mellem de  

 kompetente myndigheder i de kontraherende stater om samtidigt og  

 uafhængigt og inden for eget område at undersøge  

 skatteforholdene hos en eller flere skatteydere, som de har en fælles  

 eller relateret interesse i at undersøge, med henblik på  

 udveksling af eventuelle relevante oplysninger, der fremkommer derved.
 Fremgangsmåden ved udvælgelse af sager og de  

 undersøgelsesprocedurer, som de kompetente myndigheder er nået  

 til enighed om, er nærmere beskrevet i Bilag A.
Bistand til inddrivelse Artikel 7 Efter anmodning fra de kompetente myndigheder i den ene  

 kontraherende stat skal den anden kontraherende stat under iagttagelse af  

 bestemmelserne i overenskomstens artikel 28 træffe alle  

 nødvendige foranstaltninger til at medvirke ved inddrivelsen af  

 skattemæssige krav i den førstnævnte stat.
 De kompetente myndigheder har aftalt, at  

 minimumsbeløbet for ydelse af bistand ved inddrivelsen af  

 skattemæssige krav bør svare til USD 1.000,-. Der kan  

 indgås aftale om en eventuel regulering af minimumsbeløbet.
Omkostninger Artikel 8 Medmindre andet er aftalt mellem de kontraherende stater,  

 skal almindelige omkostninger, som er pådraget i forbindelse med ydelse  

 af bistand afholdes af den stat, der anmodes om bistand.
Ekstraordinære  

 omkostninger skal afholdes af den anmodende stat Konsultationer Artikel 9 De kompetente myndigheder skal rådføre sig  

 med hinanden, når dette måtte være nødvendigt for at  

 fremme gennemførelsen af deres forpligtelser i henhold til  

 nærværende aftale.
Vilkår og betingelser Artikel 10 Overenskomstens bestemmelser finder anvendelse med hensyn  

 til hemmeligholdelse og begrænsningerne i udvekslingen af  

 oplysninger.
Artikel 11 De i aftalens artikel 2 anførte oplysninger skal, i  

 det omfang det er muligt, fremsendes elektronisk i OECD Standard Magnetisk  

 Format (seneste version) og ellers i papirformat.
Oplysninger der udveksles, skal - hvor sådanne numre  

 er tilstede, også omfatte TIN numre (skatteidentifikationsnumre),  

 momsnumre og/eller CPR-numre.
Dette gælder for numre udstedt i begge  

 stater.
Artikel 12 Anmodninger om bistand og de oplysninger, der  

 ønskes udvekslet, skal fremsendes til:
 I Danmark:
Skatteministeriet Told- og Skattestyrelsen Postboks 2760 Østbanegade 123 DK-2100 København Ø.
 I Letland:
Latvian State Revenue Service 1 Smilsu Street Riga, LV-1978 Ikrafttræden og ændringer:
Artikel 13 Nærværende aftale træder i kraft den 5.  

 april 2000.
 Aftalen kan ændres til enhver tid - efter aftale  

 mellem de kompetente myndigheder.
Nærværende aftale er indgået for en  

 ubegrænset periode.
Aftalen kan opsiges ved skriftligt varsel fra hver  

 af de kompetente myndigheder, og den skal ophøre med at være  

 gældende seks måneder efter modtagelsen af varsel herom.
 Udfærdiget i to eksemplarer på engelsk.
På vegne af På vegne af Den kompetente myndighed Den kompetente myndighed i Danmark i Letland 5. april 2000 5. april 2000 Frantz Howitz Andris Anspoks Direktør Vicedirektør Told- og Skattestyrelsen The State Revenue Service Bilag A SIMULTANE SKATTEREVISIONER I henhold til bestemmelserne i overenskomstens artikel 27  

 kan de kompetente myndigheder i de kontraherende stater træffe aftale  

 om gennemførelse af simultane skatterevisioner.
Sagsudvælgelses- og undersøgelsesprocedure Udvælgelsesproceduren skal være  

 følgende:
 1. Skatteydere udvælges selvstændigt af de  

 kompetente myndigheder i hver af staterne med henblik på simultan  

 revision.
2. Hver af de kompetente myndigheder informerer den anden  

 om sit valg af potentielle sager på grundlag af de i det  

 følgende anførte udvælgelseskriterier.
Den  

 pågældende myndighed skal så vidt muligt forklare, hvorfor  

 den har udvalgt disse sager og fremsende de oplysninger, der ligger til grund  

 for dens forslag sammen med andre relevante oplysninger.
Den skal ligeledes  

 oplyse om den gældende forældelsesfrist for de sager, der  

 foreslås til simultan revision.
3. Hver af de kompetente myndigheder afgør,  

 hvorvidt de ønsker at deltage i den enkelte simultane revision.
Ingen  

 af de kompetente myndigheder er dog forpligtet til at samarbejde om en  

 simultan revision, der foreslås af den anden kompetente myndighed.
4. Hvis en kompetent myndighed godkender et forslag fra  

 den anden part om at gennemføre en simultan revision, bekræfter  

 den pågældende kompetente myndighed skriftligt udvælgelsen  

 af sagen med angivelse af skatteyder(e), hvilke arter og hvilke  

 skatteår revisionen omfatter.
Myndigheden udnævner en  

 repræsentant, der har det funktionelle ansvar for ledelsen af  

 undersøgelsen.
Efter at have modtaget bekræftelsen udpeger den  

 foreslående kompetente myndighed, også skriftligt, sin  

 repræsentant.
I tilfælde hvor der er indgået aftale om at  

 gennemføre en simultan revision, vil den kompetente myndighed i hver  

 af staterne formelt anmode den anden kompetente myndighed om, at udveksle  

 konkrete oplysninger i henhold til overenskomsten.
 5. De udnævnte repræsentanter for de  

 kompetente myndigheder træffer afgørelse om de områder og  

 perioder, der skal undersøges i den enkelte udvalgte sag, tidsplanen  

 for undersøgelsen og de fremgangsmåder, der skal anvendes.  

 Repræsentanterne indleder udvekslingen af konkrete oplysninger i  

 henhold til formelle skriftlige anmodninger.
 6. De oplysninger, der kan fremsættes anmodning om i  

 henhold til denne ordning, skal være oplysninger, der kan indhentes  

 ifølge overenskomsten og de to staters respektive  

 skattelovgivninger.
 7. Den kompetente myndighed i hver stat kan ved en  

 erklæring stilet til modparten i den anden stat meddele, at den i  

 henhold til sin nationale lovgivning vil informere de skatteydere, der er  

 hjemmehørende i dens egen stat, før de pågældende  

 oplysninger videregives i overensstemmelse med artikel 27 i overenskomsten  

 (om udveksling af oplysninger).
Kriterier for udvælgelse af sager Enhver sag, der udvælges til simultan revision, skal  

 omfatte en eller flere skatteydere med aktiviteter i begge stater.
De  

 faktorer, der skal tages hensyn til ved afgørelsen af, om en sag skal  

 udvælges, vil eksempelvis primært være:
-	tegn på skatteunddragelse; -	tegn på en væsentlig omgåelse af skattelovgivningen  

 i begge stater; -	tegn på manipulation af interne afregningspriser med risiko for  

 tab for de involverede stater; -	tegn på andre former for international skatteplanlægning  

 der, hvis det lykkes at imødegå disse, kan føre til  

 ekstra skatteprovenu i de involverede stater; -	tegn på at en skatteyders eller en nærtstående  

 skatteyders økonomiske resultater over en vis periode er  

 væsentligt lavere, end det kunne forventes som f.eks:
 -	sager hvor de økonomiske aktiviteter ikke resulterer i et  

 rimeligt overskud målt i forhold til omsætning, samlede aktiver,  

 m.v.
-	sager hvor skatteyderens forhold udviser underskud, særligt  

 over en længerevarende periode -	sager hvor skatteyderen uanset rentabilitet kun har betalt en lav  

 eller slet ingen skat i løbet af den pågældende  

 periode; -	gennemførte transaktioner, der omfatter et »skattely«; -	situationer hvor de kompetente myndigheder anser det for at  

 være i de berørte skatteforvaltningers interesse - med henblik  

 på at fremme overholdelsen af skattelovgivningen  

 internationalt.
Ledelse Undersøgelserne gennemføres separat inden  

 for rammerne af national lovgivning og praksis og udelukkende af de  

 kompetente myndigheder i hver af staterne på en måde, der  

 maksimerer de fordele, der kan opnås ved udveksling af oplysninger  

 ifølge overenskomsten.
Planlægning af revisionen Før en simultan revision indledes, skal de  

 skattemedarbejdere der er ansvarlige for sagen sammen med deres kolleger fra  

 den anden stat gennemgå den enkelte stats revisionsplaner, forhold der  

 eventuelt skal bearbejdes og ønskede tidsfrister.
Gennemførelsen af en simultan revision Simultane revisioner forudsætter samarbejde mellem  

 medarbejdere, der opholder sig i hver sin stat, og som samtidigt men  

 uafhængigt undersøger den/de pågældende skatteydere  

 inden for hver sit jurisdiktionsområde.
Hovedansvaret for  

 koordineringen af undersøgelsen og udvekslingen af oplysninger  

 vedrørende en udvalgt skatteyder ligger hos den stat, der  

 træffes aftale om af de kompetente myndigheder.
Enhver udveksling af  

 oplysninger skal finde sted under iagttagelse af overenskomstens bestemmelser  

 og af nærværende aftale om gensidig administrativ bistand.
Afbrydelse af en simultan revision Hvis en af de to stater kommer til den opfattelse, at en  

 simultan revision ikke længere anses for formålstjenlig, kan den  

 trække sig ud af undersøgelsen ved at meddele den anden stat, at  

 den ønsker at trække sig ud.
Afslutning af en revision En simultan revision afsluttes ved koordinering og  

 samråd mellem de kompetente myndigheder i hver af staterne i  

 overensstemmelse med de gældende procedurer i hver af staterne.  

 Spørgsmål vedrørende dobbeltbeskatning, der kommer frem  

 som følge af revisionen behandles efter artikel 26 i overenskomsten  

 (fremgangsmåden ved indgåelse af gensidige aftaler).
 Aftalen trådte ifølge artikel 13 i kraft den  

 5. april 2000.
