I anledning af en fra Udenrigsministeriet modtaget Henvendelse, hvoraf  

 fremgaar, at herboende Personer i flere Tilfælde har søgt at opnaa et  

 uforholdsmæssigt højt Vederlag for at repræsentere udenlandske Arvinger paa  

 Skifte her i Landet, skal man meddele, at Udenrigsministeriet er villigt til  

 gennem vedkommende danske Repræsentation at søge Forbindelse med i Udlandet  

 boende Arvinger i Dødsboer her i Landet Man skal derfor henstille, at der i Tilfælde, hvor der ved Behandlingen af  

 Dødsboer fremkommer Oplysninger, hvorefter der maa antages at findes Arvinger  

 boende i Udlandet hvis nuværende adresse er ubekendt, men hvor der dog kan  

 meddeles nærmere Udgangspunkter for Eftersøgning af dem, saasom tidligere  

 Opholdssted, Slægtninge eller Bekendtes adresse e. l., samtidig med  

 Indrykkelse i Statstidende af Proklama rettes Henvendelse til  

 Udenrigsministeriet om at søge at komme i Forbindelse med de paagældende  

 Arvinger, dog kun forsaavidt det ikke drejer sig om ubetydelige Beløb.
 Justitsministeriet, den 30. April 1927.
 Svenning Rytter.
