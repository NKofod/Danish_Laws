 I medfør af § 18, stk. 1 i bekendtgørelse nr. 301 af 12. juni 1970 af lov  

 om frigørelsesafgift m.v. samt § 39 i lov nr. 281 af 8. juni 1977  

 (skattestyrelsesloven) fastsættes:
§ 1.  Skattestyrelseslovens regler om  

 skatteansættelse, klage, revision m.m. finder anvendelse på  

 frigørelsesafgiften og afståelsesafgiften, for så vidt de er forenelige med  

 de i lov om frigørelsesafgift m.v. og bekendtgørelse nr. 389 af 24. august  

 1970 fastsatte regler.
Bestemmelsen i skattestyrelseslovens § 5 gælder dog  

 ikke ved påligningen af frigørelsesafgift.
For ligningskommissionens  

 ansættelse af frigørelsesværdi og beregning af frigørelsesafgift gælder i  

 stedet, at ansættelse og beregning skal være foretaget så tidligt, at  

 meddelelse om den pålignede afgift er afsendt til den afgiftspligtige senest  

 6 måneder efter udløbet af fristen for tilbagesendelse af det i § 4 i  

 ovennævnte bekendtgørelse omtalte skema.
Ligningskommissionens afgørelse af  

 klager i medfør af skattestyrelseslovens § 4 skal foreligge senest 2 måneder  

 efter udløbet af fristen for den afgiftspligtiges indgivelse af klagen.
 § 2.  Reglerne i § 1 erstatter § 5 i bekendtgørelse  

 nr. 389 af 24. august 1970 om frigørelsesafgift m.v. af fast ejendom, dog at  

 de i § 5 fastsatte regler om underretning af den skattepligtige fortsat  

 finder anvendelse.
§ 3.  Bekendtgørelsen har for frigørelsesafgiftens  

 vedkommende virkning for de tilfælde, hvor pligten til at svare  

 frigørelsesafgift er indtrådt den 1. januar 1978 eller senere.
For  

 afståelsesafgiftens vedkommende finder skattestyrelseslovens regler  

 anvendelse fra og med indkomståret 1978.
 Ministeriet for skatter og afgifter den 30. maj 1978.
