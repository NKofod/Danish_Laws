Kendelse fra Pressenævnet i sag nr.  

 20/1993 Corporate Legal Computing A/S (CLC A/S) ved  

 administrerende direktør [A] har klaget over, at ComputerWorld har  

 meddelt afslag på en anmodning om genmæle over for nogle artikler  

 den 12. marts 1993. CLC A/S finder endvidere, at bladet ved artiklerne har  

 overtrådt god presseskik.
 Artiklerne tog udgangspunkt i, at der på  

 begæring af Alfico Data A/S var nedlagt fogedforbud mod, at CLC A/S  

 udvikler, markedsfører eller sælger edb-programmer, der er  

 baseret på Alfico Data A/S's programkoder og kildetekster.
I følge det oplyste havde nogle medarbejdere i  

 Alfico, herunder [A] og  Steffen  Bech, i foråret 1992 forladt firmaet  

 og dannet CLC A/S.
Senere var flere medarbejdere fra Alfico flyttet til CLC  

 A/S.
I september 1992 havde det større edb-firma A/S Datalog  

 købt Alfico.
 I forsideartiklerne i ComputerWorld den 12. marts hed det  

 bl.a.:
 "Retten i Lyngby har imidlertid kun løftet en flig  

 af sagen, der er et skoleeksempel på, hvor galt det kan gå,  

 når medarbejdere forlader en virksomhed - og medbringer viden for at  

 starte en konkurrerende virksomhed.
Således har medarbejdere ikke overholdt  

 konkurrenceklausuler, ulovligt kopieret kildekoder og forsøgt at  

 lægge hindringer i vejen for en venligtsindet  

 virksomhedsovertagelse." [A] var i forsideartiklen citeret således:
"- Der er tale om listeudtræk, der ikke har  

 betydning for os.
Og det er et produkt, vi har købt ude i byen, siger  

 direktør [A], CLC, som "har svært ved at se, hvad der ligger i  

 sagen".
Hvor har i købt programmet? - Hos noget der hedder SB Data.
Hvem er det, og hvor bor de henne? - Det ved jeg ikke, siger [A].
Computerworlds research viser imidlertid, at SB Data er  

 identisk med  Steffen  Bech, der sammen med [A] er tidligere medarbejder i  

 Alfico Data." I artiklen inde i bladet hed det under overskriften  

 "Medarbejderne satsede på konkurs og egen gevinst" bl.a.:
"Hvis Alfico Data ikke var blevet solgt til det  

 børsnoterede Datalog, havde CLC haft gode kort på hånden:  

 Firmaet havde indgående kendskab til Alfico's kundebase og  

 -installationer, ligesom virksomheden havde taget yderligere syv medarbejdere  

 med over i august 1992, så man også kunne yde service." ......
 "Ironisk nok var det CLC, der i efteråret 1992 -  

 første gang den 28. september - truede Datalog med overtrædelse  

 af markedsføringsloven, ophavsretsloven og straffeloven.
 I et brev fra CLC's advokat, Koch-Nielsen &  

 Grønborg i København, truede man med en retssag, bl.a. fordi  

 Datalog havde taget til genmæle over for kunderne og fortalt om  

 tidligere medarbejderes forsøg på at spekulere i Alfico Datas  

 konkursmulighed.
Desuden beskyldte man Datalog for uretmæssigt at  

 sælge et produkt fra den amerikanske producent Versyss, som CLC  

 påberåbte sig eneforhandling på.
Versyss-produkterne er  

 mest udbredte i advokatbranchen.
 Disse - og en række andre forhold er siden faldet  

 helt til jorden.
Imidlertid skifter CLC advokat-firma.
Den 9. november  

 truer advokat  Christian  Dahlager, advokatfirmaet Stadil, Dahlager &  

 Andersen, med politiet såfremt Datalog ikke standser med at forhandle  

 Versyss-produkter, og dagen efter indbetaler 750.000 kr.
Sagen drejer sig om, hvem der kan repræsentere  

 Versyss i Danmark.
I dag siger administrerende direktør [A], CLC.
- CLC har eksklusiv eneforhandling i Danmark på  

 Versyss-produkter.
Datalog må ikke sælge Versyss.
Så enkelt  

 er det.
 Computerworld har dog talt med den ansvarlige  

 direktør for Versyss-produkterne i Europa, Noel Somers, i Blackrock i  

 Irland, og han siger:
 - I Danmark er både CLC og Datalog forhandler af  

 Versyss-produkter.
Politiet kom ikke CLC accepterer ikke Datalogs salg af Versyss-produkter,  

 så man forsøger med en forbudsrekvisition, hvor fogedretten skal  

 standse Datalogs salg.
Sagen kommer dog aldrig i retten, og politiet dukker  

 aldrig op hos Datalog i Glostrup.
For i et brev til Glostrup Ret, dateret den 10. december  

 1992, skriver CLC's advokat  Christian  Dahlager: "Sagen stilles indtil  

 videre i bero". Årsagen er - den enkle - at Datalog godt må  

 sælge Versyss-produkter." .......
 "Sagen mellem Datalog og CLC er ikke slut, hvad  

 angår det retslige efterspil, men den store styrkeprøve ser ud  

 til at være over, for det er kun et fåtal af kunder, CLC har  

 trukket med over fra Alfico.
I december måned opsagde CLC desuden fem af de syv  

 medarbejdere, de tog med fra Alfico." og "Computerworld har haft mulighed for at tale med  

 nuværende og tidligere medarbejdere i CLC samt Alfico-medarbejdere, som  

 nu er i Datalog.
Fra forskelligt hold bekræftes det, at der har  

 været foretaget mange dispositioner, som har haft til formål at  

 forhindre Datalogs overtagelse af Alfico.
Dertil siger direktør  

  Mogens  Poulsen, Datalog:
- Når vi nu træder frem i pressen, er det ikke  

 fordi vi er ude efter CLC.
De skal være velkomne som en ærlig  

 konkurrent, og vi ønsker dem en god fremtid.
Men vi vil ikke acceptere  

 ulovlig kopiering af vore produkter.
- Denne sag rører også ved noget mere  

 principielt, nemlig den kendsgerning at virksomheder bruger millioner af  

 kroner på udvikling af programmer, som medarbejdere så  

 forsøger at tage med sig, når de forlader firmaet.
Uagtet at man  

 har underskrevet alskens copyright-klausuler, siger  Mogens  Poulsen." I en mindre artikel inde i bladet hed det under  

 overskriften "Advokatrådet: Nej til CLC" bl.a.:
 "Advokatrådet i København har taget klar  

 stilling i sagen mellem A/S Datalog og Corporate Legal Computing (CLC).  

 På et edb-udvalgsmøde onsdag i sidste uge blev man enige om at  

 komme med følgende udtalelse:
- CLC bliver ikke af os defineret som leverandør af  

 advokatløsninger, siger edb-konsulent  Poul  Lundholdt,  

 Advokatrådet." Ved skrivelse af 15. marts 1993 anmodede CLC A/S om  

 genmæle.
Det ønskede genmæle indeholdt bl.a.  

 følgende:
 "Efter CLC's opfattelse handler denne sag overhovedet ikke  

 om edb-misbrug; men derimod om ophavsret; samt om en stor  

 computerleverandørs forsøg på at knække en  

 konkurrent, således at man kan få en monopollignende tilstand  

 på advokat-markedet.
Selve indholdet i sagen handler om eet program, som blev  

 udviklet af SB-data - ejet af  Steffen  Bech, som dengang var  

 underleverandør til Alfico Data.
Med andre ord; Alfico Data  

 købte programmet hos SB-data, og solgte det videre til sine  

 kunder.
Tvisten går på, hvorvidt SB-data, som har  

 udviklet det pågældende program; nu må bruge en lille  

 kodedel af sit originalmateriale og kombinere dette med noget nyt, og  

 herefter solgte det til CLC." .......
 "Og sagen handler ihvertfald SLET ikke om, hvorvidt en  

 tidligere medarbejder i Alfico Data har haft "fingrene" dybt nede i  

 kildekoderne".
For det første var  Steffen  Bech - som nævnt  

 - slet ikke på udviklingstidspunktet ansat i Alfico Data, og for det  

 andet havde han som underleverandør for Alfico Data selv udviklet  

 applikationen.
Det skal for god ordens skyld også nævnes, at i  

 følge vore oplysninger ligger ophavsretten stadig hos SB-data." .......
 "Udover selve fogedsagen forsøger Computerworld  

 også at belyse selve "kampen" mellem det "venligtsindede" Datalog og  

 så de "spekulative" medarbejdere fra Alfico Data.
Computerworld går her langt over stregen for sober  

 journalistik, når man tillader sig at skrive, at tidligere  

 Alfico-medarbejdere bevidst satsede på Alfico's konkurs, og egen  

 gevinst." .......
 "Computerworld nævner ligeledes, at bl.a.  

 undertegnede har underskrevet en "omfattende" konkurrence-klausul om ikke at  

 starte konkurrerende virksomhed.
 Det kan oplyses, at jeg - da jeg sagde min stilling op -  

 indgik aftale med Alfico Data om, at jeg ikke måtte starte  

 konkurrerende virksomhed i min opsigelsesperiode, som udløb 28.  

 februar 1992.
Det kan oplyses, at CLC blev dannet i juni 1992;  

 altså efter min konkurrenceklausul var udløbet." .......
"I Computerworld's "redegørelse" for sagen  

 nævnes ligeledes, at en af de verserende retssager, handler om retten  

 til at forhandle Versyss-produkter.
Computerworld får det til se ud som  

 om, at undertegnede misinformerer, ved at oplyse, at alene CLC kan forhandle  

 Versyss-produkter, samtidig med, at Versyss' agent i Irland oplyser, at  

 såvel CLC som Datalog kan sælger produkterne. (overfor for os,  

 har Versyss dags dato oplyst, at man ikke har talt med danske journalister i  

 dette år !).
 Det konkluderes ligeledes, at CLC's advokat den 10.  

 december 1992 har stillet ovenstående sag i bero af den enkle  

 årsag, at såvel CLC som Datalog kan sælge disse  

 produkter.
Jeg dokumenterer gerne overfor Computerworld, vor  

 eksklusiv-ret til salg af Versyss' produkter i Danmark." .......
"Når det er konstateret, må jeg ligeledes  

 oplyse, om, at den nævnte sag slet ikke blev rejst af CLC, men af  

 Versyss overfor Alfico data, da Versyss havde mistanke om, at Alfico Data  

 havde piratkopieret software, og installeret dette på mere end 30  

 advokatkontorer i Danmark. Årsagen til, at Versyss valgte at "stille  

 sagen i bero", var - i følge Versyss' egne oplysninger, at Alfico Data  

 gav tilsagn om at ville betale for alle de kopier, de havde installeret Ovenstående fører frem til endnu en ukorrekt  

 oplysning fra Computerworld's side; nemlig at CLC lige pludselig skiftede  

 advokat midt i det hele (skrevet med negativ undertone).
Vi skal derfor oplyse, at CLC fortsat er  

 repræsenteret af Koch-Nielsen & Grønborg i København.  

 Advokat  Dahlager repræsenterede alene Versyss." "I sagen inddrager Computerworld også  

 Advokatrådet, og bruger i den forbindelse overskriften:  

 "Advokatrådet NEJ til CLC".
Jeg vil gerne spørge Computerworld hvor i artiklen,  

 man finder belæg for den pågældende overskrift???" ......
 "Computerworld's research omkring udarbejdelsen af den  

 pågældende artikel er - efter min vurdering - ikke i  

 overensstemmelse med de presse-etiske regler.
 Enhver, der læser artiklen, kan se, at der er brugt  

 meget tid på research; men jeg kan oplyse, at journalisten højst  

 har brugt 5 min. på, at få min/CLC's version af sagen, og de  

 faktiske oplysninger, der er givet, er ikke brugt.
I stedet refereres jeg for at sige, at jeg ikke kender  

 SB-data, hvilket man så "afslører" er identisk med  Steffen  

  Bech.
Det, jeg sagde til journalisten, var, at jeg "ikke havde SB-data's  

 telefonnummer ved hånden." .......
"Ligeledes nævnes, at Computerworld har talt med  

 nuværende og tidligere medarbejdere i CLC.
Også det undrer mig,  

 da alle nuværende medarbejdere i CLC blankt afviser at  

 have talt med Computerworld.
 Jeg håber, at denne redegørelse viser, at CLC  

 og SB-Data på ingen måde har et etisk problem; men at  

 Computerworld's journalist tilsyneladende har gået andres ærinde  

 i en sådan grad, at man kan spørge, om ikke det er Computerworld  

 og den pågældende journalist, som har "et problem".
Ved skrivelse af 17. marts 1993 meddelte ComputerWorld  

 under henvisning til medieansvarslovens § 36, stk. 1, afslag på at  

 bringe det ønskede genmæle, idet bladet fandt, at de bragte  

 oplysningers rigtighed var utvivlsomme.
Bladet gjorde endvidere  

 gældende, at medieansvarslovens § 38, stk. 1, under alle  

 omstændigheder gav grundlag for afslaget, da genmælet ikke var  

 begrænset til de nødvendige faktiske oplysninger.
 CLC A/S har under sagen for Pressenævnet fremlagt en  

 skrivelse af 18. marts 1993 fra Advokatrådets edb-konsulent  Poul  

  Lundholdt til CLC A/S's bestyrelsesformand, hvori det bl.a. hedder:
"Journalistens udtalelser om den klage stillingtagen,  

 enigheden om udtalelse og det klare signal er ikke udsagn, der kan baseres  

 på udtalelser fra hverken EDB-konsulenten eller EDB-udvalget." CLC A/S har endvidere fremlagt en skrivelse af 15. marts  

 1993 fra  Noel  Somers til selskabet, hvori det bl.a. hedder:
"With regard to Wordbase, as you know, we dropped our case  

 against Alfico when Alfico undertook to pay us for all copies which they had  

 installed." ComputerWorld har fremlagt en artikel fra den 25.  

 september 1992, hvori  Noel  Somers er citeret således:
"Gennem 12 år har Alfico været  

 distributør for Versyss i Danmark.
Om situationen siger Versyss selv:  

 - Vi har været utilfredse med Alficos indsats i de sidste par år.  

 Derfor har vi nu taget konsekvensen og skiftet til CLC, som vi fuld tillid  

 til, siger direktør  Noel  Somers, Irland.
- Jeg har aftalt med CLC, at Datalog/Alfico godt kan  

 købe deres Versyss-reservedele dér i et stykke tid fremover,  

 for det er vigtigt, at denne turbulens ikke går ud over kunderne, sider  

  Noel  Somers." Til støtte for klagen over, at ComputerWorld har  

 meddelt afslag på genmælet, har klageren anført, at  

 artiklerne er kraftigt fejlbehæftede og således ikke videregiver  

 utvivlsomt rigtige oplysninger.
Da oplysningerne endvidere er egnet til at  

 påføre selskabet økonomisk skade af betydning finder CLC  

 A/S, at Pressenævnet bør pålægge bladet, at  

 offentliggøre det ønskede genmæle eller dele deraf.
CLC A/S har endvidere gjort gældende, at  

 ComputerWorld har handlet i strid med god presseskik ved at anføre  

 alle væsentlige påstande i artiklerne, som om de var faktiske  

 oplysninger og ikke som citater eller referater af synspunkter fremsat af  

 modparten Datalog.
De omhandlede påstande, herunder at medarbejdere har  

 taget kildekoder med, da de forlod Alfico, og at medarbejdere har foretaget  

 dispositioner for at hindre Datalogs overtagelse af Alfico, bliver ikke  

 dokumenteret i artiklerne.
 Klageren har endelig gjort gældende, at  

 overskriften: "Advokatrådet: Nej til CLC" savner dækning i  

 artiklen.
I en udtalelse om klagen har ComputerWorld ved advokat  

  Carsten  Raasten anført, at det ønskede genmæle er af  

 anseelig længde og indeholder en række overflødige  

 oplysninger, hvorfor det er uegnet til i sin helhed at blive offentliggjort  

 som genmæle.
Bladet har derfor under møder den 22. og 29. marts  

 1993 tilbudt CLC A/S at komme til orde i sagen og har herefter udarbejdet en  

 ny artikel om sagen, som er blevet sendt til klageren.
CLC A/S har imidlertid  

 meddelt, at artiklen var utilstrækkelig og har endvidere afslået  

 et tilbud om at fremkomme med ændringer til den fremsendte artikel.
ComputerWorld har endvidere afvist at have handlet i strid  

 med god presseskik.
Bladet har således fremhævet, at den  

 vejledende presseetiske regel om, at "Det er massemediernes opgave at bringe  

 korrekt og hurtig information.
Så langt det er muligt, bør det  

 kontrolleres, om de oplysninger, der gives er korrekte", er overholdt, idet  

 artiklerne er baseret på kendelsen fra fogedretten, interviews med de  

 involverede personer, i det omfang det var muligt, og på anden specifik  

 dokumentation.
 ComputerWorld har i den forbindelse påpeget, at  

 kendelsen fra fogedretten fastslår, at der hos CLC A/S findes  

 kildekoder, der tilhører Alfico Data, og at det er svært at  

 forestille sig, at koderne skulle være kommet i CLC A/S's besiddelse  

 på anden måde end ved, at tidligere medarbejdere i Alfico Data  

 har overgivet dem til CLC A/S.
 ComputerWorld har endvidere anført, at udsagnet i  

 overskriften "Medarbejdere satsede på konkurs og egen gevinst" er  

 sandt, idet det beskriver det faktiske forhold, at flere medarbejdere  

 forudså Alficos økonomiske problemer og derfor sagde op bl.a.  

 med henblik på at starte eller tage ansættelse i tilsvarende  

 virksomhed andetsteds.
 Om overskriften "Advokatrådet: Nej til CLC" har  

 bladet anført, at denne ikke har mening i sig selv, men uddybes i  

 manchetten, hvor det fremgår, at der sigtes til, at Advokatrådet  

 ikke definerer CLC A/S som leverandør af advokatløsninger.  

 Journalisten er i øvrigt sikker på, at han har citeret  

 edb-konsulent  Poul  Lundholdt rigtigt, og det bemærkes, at artiklen  

 blev sendt til gennemsyn hos  Lundholdt uden at det medførte  

 kommentarer.
 Følgende nævnsmedlemmer har deltaget i sagens  

 afgørelse: Axel Kierkegaard, Hans Dam, Ulrik Holmstrup og Preben  

 Sørensen.
 Pressenævnet udtaler:
 Det ønskede genmæle indeholder i vidt omfang  

 vurderinger og kommentarer.
 Under henvisning til medieansvarslovens § 38, stk. 1,  

 hvorefter et genmæle i det væsentlige skal være  

 begrænset til de nødvendige faktiske oplysninger,  

 tiltrædes det derfor, at ComputerWorld har meddelt afslag på det  

 ønskede genmæle.
 For så vidt angår klagen om, at ComputerWorld  

 har overtrådt god presseskik bemærker nævnet, at der ved  

 dækning af en retssag på ethvert stadium af sagen bør  

 tilstræbes en kvalitativ ligelig gengivelse af parternes  

 synspunkter.
Den foreliggende reportage af de forskellige aspekter af  

 forholdet mellem CLC A/S og det A/S Datalog - ejede Alfico Data A/S strider  

 mod dette princip, idet den i det væsentlige indeholder en ensidig  

 gengivelse af Alficos synspunkter.
Pressenævnet bemærker i den  

 forbindelse, at den afsagte fogedretskendelse udelukkende er af  

 foreløbig karakter, og at kilderne  Noel  Somers og  Poul  Lundholdts  

 udtalelser muligvis ikke er gengivet på dækkende måde af  

 ComputerWorld.
 På denne baggrund finder Pressenævnet, at  

 ComputerWorld har overtrådt god presseskik, og Pressenævnet  

 udtaler derfor sin kritik af bladet.
 I medfør af medieansvarslovens § 49  

 pålægger Pressenævnet herefter den ansvarshavende  

 redaktør af ComputerWorld af offentliggøre følgende:
 "Kendelse fra Pressenævnet.
 ComputerWorld bragte den 12. marts 1993 nogle artikler med  

 overskrifterne "Fogedforbud standser edb-misbrug", "Medarbejdere satsede  

 på konkurs og egen gevinst" og "Advokatrådet: Nej til CLC".
 Artiklerne tog udgangspunkt i, at der var nedlagt  

 fogedforbud mod, at CLC A/S udvikler, markedsfører eller sælger  

 edb-programmer, der baseret på Alfico Data A/S's programkoder og  

 kildetekster.
Artiklerne indeholdt en række skarpe angreb på  

 nogle medlemmer af ejerkredsen bag CLC A/S, der havde været ansat i  

 Alfico Data A/S, inden dette blev købt af A/S Datalog.
Det hed  

 således bl.a. i forsideartiklen: "Således har medarbejdere ikke  

 overholdt konkurrence-klausuler, ulovligt kopieret kildetekster og  

 forsøgt at lægge hindringer i vejen for en venligtsindet  

 virksomhedsovertagelse." I anledning af en klage fra CLC A/S udtaler  

 Pressenævnet, at der ved dækning af en retssag på ethvert  

 stadium af sagen bør tilstræbes en kvalitativ ligelig gengivelse  

 af parternes synspunkter.
Den foreliggende reportage af de forskellige aspekter af  

 forholdet mellem CLC A/S og det Datalog A/S - ejede Alfico Data A/S strider  

 mod dette princip, idet den i det væsentlige indeholder en ensidig  

 gengivelse af Alficos synspunkter.
Pressenævnet bemærker i den  

 forbindelse, at den afsagte fogedretskendelse udelukkende er af  

 foreløbig karakter, og at kilderne  Noel  Somers og  Poul  Lundholdts  

 udtalelser muligvis ikke er gengivet på dækkende måde af  

 ComputerWorld.
 På denne baggrund finder Pressenævnet, at  

 ComputerWorld har overtrådt god presseskik, og Pressenævnet  

 udtaler derfor sin kritik af bladet.
 København, den 27. april 1993.
Axel Kierkegaard, Hans Dam, Ulrik Holmstrup og Preben  

 Sørensen." Afsagt den 27. april 1993.
