 Foranlediget af en konkret henvendelse til direktoratet om udbetaling af  

 kontant godtgørelse for overarbejde til en forsorgsmedarbejder, der ikke  

 oppebærer rådighedstillæg, skal man herved henlede opmærksomheden på de for  

 statens tjenestemænd gældende arbejdstidsregler, senest finansministeriet,  

 lønnings- og pensionsdepartementets cirkulære af 23. august 1979 § 19, stk.  

 1, jfr. stk. 2, hvorefter overarbejde såvidt muligt skal søges godtgjort med  

 fritid.
 Overarbejdsreglerne blev nøje gennemgået for afdelingsledere m.fl. på det  

 i oktober 1976 på personaleskolens afdeling i Horserød afholdte  

 personaleadministrationskursus, hvorunder det blev præciseret, at overarbejde  

 kun måtte kompenseres gennem erstatningsfrihed.
 Man skal derfor indskærpe, at det påhviler afdelingslederne at påse, at  

 eventuelt overarbejde godtgøres med erstatningsfrihed.
 E.B.
Aage Bang Kriminalforsorgens afdelinger.
