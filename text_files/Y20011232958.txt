Momsforhold i forbindelse med skolers  

 deltagelse i forsøgsordningen vedrørende bedre og sundere mad  

 til børn Som led i Finanslovsaftalen 2001 etableredes en  

 Børnekostpulje, hvor der blev afsat et beløb årligt i  

 årene 2001-2003 til forsøg med ernæringsrigtig og  

 økologisk mad i skoler og daginstitutioner.
 I forbindelse hermed blev det fastsat, at  

 Børnekostpuljen bl.a. kunne anvendes til mad- og  

 måltidsordninger i enkeltinstitutioner.
 Det blev endvidere bestemt, at tilskud til  

 enkeltinstitutioner skulle udbetales efter objektive kriterier - som et fast  

 tilskud pr. barn i institutionen.
 En kommune, hvis skoler har fået bevilget tilskud  

 til deltagelse i forsøgsordningen, har spurgt, om der skal betales  

 moms af tilskuddet og af elevbetalingen.
 Kommunen har nærmere oplyst, at madordningen er et  

 tilbud til den enkelte børnefamilie, at forældrene skal tilmelde  

 deres børn til ordningen, at forældrene skal betale for deres  

 børns deltagelse i ordningen, da tilskuddet ikke dækker de  

 budgetterede udgifter ved ordningen, at maden leveres færdigfremstillet  

 af en underleverandør, at eleverne selv skal stå for fordelingen  

 af maden på skolerne og at ordningen ikke skal give overskud.
Told- og Skattestyrelsen har svaret, at skolerne ikke skal  

 betale moms af tilskuddet og elevbetaling.
Styrelsen anser skolernes  

 servering af mad i forbindelse med forsøgsordningen som momsfri  

 levering af ydelser i nær tilknytning til egen momsfri undervisning,  

 jf. momslovens § 13, stk. 1, nr. 3.
