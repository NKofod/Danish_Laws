Cirkulære om overenskomsten med Forbundsrepublikken Tysklands regering om tyske krigsgrave i Danmark fra den anden verdenskrig (Til stiftsøvrigheder, provstiudvalg og kirkegårdsbestyrelser) Med henvisning til Kirkeministeriets cirkulære nr. 249 af 27. oktober 1962 angående overenskomst med Forbundsrepublikken Tysklands regering om tyske krigsgrave i Danmark fra den anden verdenskrig samt artikel 3 i nævnte overenskomst fastsættes følgende:
 § 1. Den Forbundsrepublikken Tyskland tilkommende dispositionsret over gravstederne forlænges for et tidsrum af 60 år fra den 3. oktober 2022 med mulighed for forlængelse.
 § 2. Forlængelsen sker på uændrede vilkår.
 § 3. Cirkulæret træder i kraft den 3. oktober 2022.
