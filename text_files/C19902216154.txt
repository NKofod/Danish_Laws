(Til alle seminarier og  

 sløjdlærerskoler) Hermed fremsender vi aftale af 15. november 1990 mellem Finansministeriet  

 og Statsansattes kartel, Tjenestemandssektionen, om omklassificering af  

 stillinger som pedel ved bla. seminarier og sløjdlærerskoler.
 Det følger af aftalen, at personer, som besætter stillinger, der hidtil  

 har været klassificeret lavere end klassificeringen ifølge den nye aftale,  

 rykker op til nærmeste højere skalatrin i den nye lønramme med virkning fra  

 1. april 1989 og følger skalatrinforløbet i denne lønramme.
 Personer, som besætter stillinger omfattet af § 1, der hidtil har været  

 klassificeret i lønramme 8, rykker op til nærmeste højere trin i lønramme 9  

 pr. 1. april 1989.
 Fra det tidspunkt efter 1. april 1989, hvor en pedel omfattet af § 1 har  

 været på sluttrin i lønramme 7 i 2 år, oprykkes han til nærmeste højere trin  

 i lønramme 9.
 Uanset tidspunktet for oprykning som direkte følge af  

 klassificeringsaftalen af 15. november 1990 sker næste oprykning 2 år efter  

 oprykningen til det hidtidige skalatrin.
 Til brug for omklassificeringen beder vi om at få tilsendt en kopi af den  

 seneste lønseddel for hver pedel, der er omfattet af aftalen.
Med venlig hilsen Kirsten M.
Jørgensen fm.
 Bilag.
