(Til amtskommunerne og Københavns og  

 Frederiksberg kommuner) I punkt 36 i socialministeriets cirkulære af 29. juni 1979 om  

 institutioner under amtskommunerne for personer ved vidtgående fysiske eller  

 psykiske handicap er der anført, at udgifter til børns befordring til og fra  

 særlige daginstitutioner oprettet i medfør af bistandslovens § 95a afholdes  

 af vedkommende institution i det omgang, udgifterne ikke afholdes af  

 amtskommunen i henhold til befordringsordninger.
I tilknytning hertil henledes opmærksomheden på, at alle mindre børn, som  

 befordres til og fra de nævnte institutioner, bør være fastspændt i en  

 barneautostol eller -sele, hvad enten befordringen sker med bus eller  

 hyrevogn.
Undladelse af fastspænding bør kun finde sted efter lægelig  

 anvisning.
 Også for større børns vedkommende kan fastspænding være påkrævet, hvorfor  

 det i hvert tilfælde bør overvejes, om befordring uden fastspænding er  

 betryggende.
 Der er endnu ingen standardmærkning eller varedeklaration af  

 barneautostole eller -seler, men vejledning vil om fornødent kunne fås ved  

 henvendelse til Rådet for større færdselssikkerhed, Valbygårdsvej 62, 2500  

 Valby, tlf. 01-301322.
 Endelig bemærkes, at såfremt befordringen omfatter særlig udsatte børn,  

 f.eks. børn med krampelidelser, bør der være en ledsager under befordringen  

 udover chaufføren.
