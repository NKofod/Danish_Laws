Nr BTL 51 Betænkning over Forslag til lov om bemyndigelse til optagelse af  

 indenlandske statslån   

 Nr L 51 1991-92, 1. samling Afgivet af Finansudvalget Afgivet: 19911106 Finansudvalget har behandlet lovforslaget og har i forbindelse med behandlingen af lovforslaget stillet tre spørgsmål til finansministeren.
Ministerens svar herpå er optrykt i det til nærværende betænkning knyttede bilag.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
 Et mindretal (Socialistisk Folkepartis medlemmer af udvalget) kan  

 ikke medvirke til lovforslagets gennemførelse.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling med følgende  

 bemærkninger:
Ifølge regeringens forslag til finanslov for 1992 vil statens samlede gæld  

 runde 560 mia. kr. i 1992. Gælden er sammensat af en indenlandsk gæld på ca.  

 491 mia. kr. og en udlandsgæld på ca. 76 mia. kr.
Regeringens Budgetoversigt  

 4 fra oktober 1991, side 50, forventer, at statens renteudgift vil andrage 58  

 mia. kr.
Med udgangspunkt i ovenstående hårrejsende tal for statens gældsætning  

 kunne man forvente, at regeringen ville gøre sit yderste for at begrænse  

 gældsætningen.
Ikke desto mindre forventer regeringen ifølge Budgetoversigt  

 4, side 1, at DAU-underskudet i 1992 vil komme helt op på 31,1 mia. kr.
Dette  

 betyder i praksis, at statsgælden i 1993 vil blive forøget med det årlige  

 driftsunderskud.
Vi kan derfor med skræk se frem til, at statsgælden i 1993  

 vil nå nye svimlende højder.
Fortsætter udviklingen uhindret frem til 1995  

 vil statsgælden til den tid runde 700 mia. kr. Årets rentebetalinger vil da  

 være nået op på 75-77 mia. kr., svarende til vore samlede momsindtægter! Denne udvikling er utrolig fjendsk over for vore efterkommere.
Det er vore  

 børn og børnebørn, der skal slæbe rundt på den møllesten, vi i øjeblikket  

 lægger om deres hals.
Det er nuværende generationers uhæmmede overforbrug af  

 statslige midler, som har anbragt den gøgeunge i finansloven, som  

 rentekontoen udgør. År for år vil rentekontoen æde sig ind på alle andre  

 konti og kræve en fortsat strøm af skattepenge.
 Den eneste måde at stoppe dette vanvid på er at sikre balance på det  

 årlige regnskab, så gælden ikke forøges, og at skaffe penge til gældsafdrag  

 fra besparelser og privatiseringer.
Når regeringen med lovforslaget ønsker hjemmel til at optage lån for  

 yderligere 50 mia. kr., er dette helt absurd.
Folketinget skal afvise  

 forslaget og pålægge regeringen at fremlægge en realistisk plan for at få  

 gældsætningen stoppet.
Baadsgaard (S) Helle Degn (S) Arne Jensen (S) Lykketoft (S) Henning  

 Rasmussen (S) Erling Olsen (S) nfmd.
Erik B.
Smith (S) Jes Lunde (SF)  

 Mimi Jakobsen (CD) Henning Andersen (KF) Grove (KF) Karen Højte Jensen (KF)  

 Peter Brixtofte (V) Svend Heiselberg (V) Kim Behnke (FP) Bilgrav-Nielsen  

 (RV) fmd.
Kofod-Svendsen (KRF) Finansministeren Bilag Finansudvalget Folketinget Christiansborg 1218 København K.
 Vedlagt fremsendes i 70 eksemplarer besvarelse af spørgsmål nr. 1, 2 og 3,  

 stillet den 24. oktober 1991.
Med venlig hilsen Henning Dyremose Svar på spørgsmål ad L 51 (forslag til lov om bemyndigelse til  

 optagelse af indenlandske statslån) Spørgsmål 1:
Hvad må de beskæftigelsesmæssige konsekvenser af, at man opsuger  

 købekraft for 50 mia. kr., antages at blive? Svar:
 Såfremt man undlod at neutralisere likviditetseffekterne fra  

 statsfinanserne gennem salg af statspapirer, ville dette blive karakteriseret  

 som monetær finansiering af statsunderskuddet (seddelpressen ruller).
 Umiddelbart ville effekten være ekspansiv og medføre et pres for  

 rentefald.
Det må dog antages, at en sådan lempelse udover at skabe et betydeligt  

 inflationært pres ville svække tiltroen til den danske økonomiske politik, og  

 at det efterfølgende ville blive problematisk for Nationalbanken at fastholde  

 kronens værdi inden for de aftalte grænser i EMS-samarbejdet.
Svaret herpå  

 ville utvivlsomt være rentestigninger fra Nationalbanken, der ville modvirke  

 det ovennævnte pres for rentefald.
Selv om virkningen af en ekspansiv pengepolitik normalt er en lavere rente  

 og en højere beskæftigelse, ville virkningerne af en så kraftig ekspansion  

 således være usikre på grund af afledte virkninger på tilliden til den  

 økonomiske politik.
Det er derfor ikke muligt at angive et præcist skøn over  

 de beskæftigelsesmæssige konsekvenser.
Det kan oplyses, at det i EF alene er enkelte sydeuropæiske  

 højinflationslande, der benytter sig af muligheden for monetær finansiering  

 af statsunderskuddet.
I traktatudkastet til Økonomisk og Monetær Union er  

 muligheden ikke til stede.
 Spørgsmål 2:
Hvorledes har udviklingen været i salget af præmieobligationer - efter  

 indførelsen af gevinstkonti og millionærkonti? Svar:
 Staten har ikke solgt præmieobligationer siden 1980.
 Spørgsmål 3:
 Hvor stor en del af statens samlede indlandsgæld skønner ministeren er  

 optaget hos udlændinge? Der tænkes her på det faktum, at også udenlandske  

 investorer køber danske statspapirer.
 Svar:
Ved udgangen af 1990 skønnede Nationalbanken, at udlændinges beholdning  

 af danske statspapirer udstedt i Danmark udgjorde ca. 72 mia. kr.
I første  

 halvår 1991 er der netto solgt statspapirer til udlandet for ca. 19 mia.,  

 hvorfor udlandets samlede beholdning af statspapirer med udgangen af juni  

 1991 anslås at udgøre godt 90 mia. kr.
