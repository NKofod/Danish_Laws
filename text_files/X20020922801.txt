Formodningsreglen vedrørende fri  

 sommerbolig   personalesommerbolig   bestemmende indflydelse på egen  

 aflønningsform Spørgsmål 1. 	Vil  xx - som administrerende direktør i yy A/S - være  

 uden væsentlig indflydelse på egen aflønningsform i  

 relation til bestemmelsen i ligningslovens § 16, stk. 5, 2. punktum ? 2.	Hvis spørgsmål 1 besvares med nej, vil den  

 påtænkte skriftlige fraskrivelse af rådigheden - ud over  

 benyttelse på personalevilkår - over et sommerhus ved aa og en  

 lejlighed i Sydfrankrig, som er ejet af yy A/S og administreret afselskabets  

 personaleforening, kunne fritage direktøren i selskabet for den  

 skærpede helårsbeskatning uanset omfanget af personalets  

 benyttelse af ferieboligerne ? Svar Ad 1: Nej Ad 2: Nej Beskrivelse Der er om de faktiske forhold oplyst, at spørger er administrerende  

 direktør i selskabet.
 Selskabet har erhvervet en ejendom i Frankrig og en i Danmark.  

 Direktøren kan kun benytte bankens faciliteter på de samme  

 vilkår, som gælder for alle ansatte medarbejdere i selskabet.
 Begge ejendomme er erhvervet iht. bestyrelsens beslutning derom, og dennes  

 beslutninger træffes under ansvar over for generalforsamlingen i det  

 børsnoterede selskab.
Direktøren har ikke haft kompetence til at indgå aftaler om  

 køb og/eller salg af fast ejendom, hvorfor beslutningerne er truffet  

 på bestyrelsesniveau, og derfor uden for direktørens  

 beføjelser/tegningsret.
Deraf følger efter spørgers  

 opfattelse, at motiverne for købene er uden forbindelse med  

 sammensætning af, eller størrelsen af aflønningen af  

 direktøren.
Det forudsættes for begge ejendomme, at direktøren fraskriver  

 sig generel rådighed over ejendommene, men opnår brugsret  

 på de samme vilkår, som gælder for det øvrige  

 personale.
Der påtænkes ført logbøger med angivelse  

 af identitet på brugere og tidsrummet derfor, jf. analogi til kravene  

 til bevisførelse for undladelse af privat benyttelse af arbejdsgivers  

 personbil m.fl., jf. cirkulære nr. 72 af 17. april 1996, punkt 12.4.6.4  

 sidste tekstafsnit.
Begge ferieboliger kan bookes hos selskabets  

 personaleforening, som i dagligdagen står for drift osv.
 Booking sker ved afgivelse af 1/2-årlige ferieønsker inden  

 15. marts hhv. 15. september, og tildelingerne offentliggøres i  

 ferieplaner, idet pointtal og ved lighed lodtrækning afklarer hvem der  

 har fortrinsret.
 Det er selskabets generelle forventning set over en årrække,  

 at benyttelsen vil overstige 13 uger, heraf 8 i perioden uge 22-34. Omfanget  

 vil være bestemt af medarbejdernes interesse og kan selvsagt blive af  

 mindre omfang uden at selskabets ledelse har nogen indflydelse  

 derpå.
 Direktøren ønsker ikke at udsætte sig for risiko for  

 at blive beskattet af op til 16,25 pct. på helårsbasis, men  

 direktøren har ingen anden mulighed for at fortrænge en  

 formodning om rådighed end ved at indgå en aftale med bestyrelsen  

 om fraskrivelse af generel rådighed, dog med tilsagn om en brugsret  

 på lige fod med enhver anden medarbejder i selskabet.
 Hvis Ligningsrådet ikke anser en sådan aftale for at  

 føre til undgåelse af beskatning for perioder uden for faktisk  

 anvendelse, er direktøren mod sin egen vilje uden mulighed for at  

 forhindre denne mérskat.
 De involverede har ingen forståelse for, at skatteudløsende  

 virkninger for en direktør reelt skal hindre selskabet i at være  

 ejer af den omhandlede type af ejendomme.
 Det er oplyst at direktøren ikke ejer aktier i selskabet, og at  

 hverken hans nærmeste familie eller han selv eller i forening med hans  

 nærmeste familie indenfor de seneste 5 år har været  

 hovedaktionærer i selskabet, men har højest til sammen ejet  

 maksimum 5 % af aktiekapitalen i den pågældende periode.
 Det fremgår af ansættelseskontrakten at direktøren  

 modtager en løn pr. februar 2001 1.100.000 kr. plus fri telefon, 22,5  

 % pension samt fri bil i 500.000 kr.`s klassen, endelig har direktøren  

 frem til 1. februar 2002 ret til at overdrage sin bolig tilselskabet for  

 1.600.000 kr. kombineret med at selskabet forpligter sig til at udleje  

 boligen til direktøren mod en bruttolønnedgang på 100.000  

 kr.
 Spørgers repræsentant har efter høringen bedt om, at  

 der tilføjes: "Ansættelseskontraktens punkt 4.3 fastslår  

 bopælspligt i xx Kommune.
 Af retningslinjer for selskabets væsentligste  

 aktivitetsområder, fremgår det, at direktøren ikke har  

 kunnet træffe forpligtende beslutninger omselskabets køb af de  

 to ferieboliger, og ikke kan beslutte et salg deraf, idet sådanne  

 dispositioner skal godkendes af bestyrelsen.
Styrelsens indstilling og begrundelse Ligningslovens § 16, stk. 5, 2. pkt. m.f. lyder:
»Såfremt en sommerbolig som led i et ansættelsesforhold er  

 stillet til rådighed for en ansat direktør eller en anden  

 medarbejder med væsentlig indflydelse på egen  

 aflønningsform, anses den pågældende at have sommerboligen  

 til rådighed hele året.
Hvis sommerboligen er stillet til  

 rådighed for flere direktører eller andre medarbejdere med  

 væsentlig indflydelse på egen aflønningsform, fordeles den  

 skattepligtige værdi ligeligt.
Den skattepligtige værdi  

 nedsættes i forhold til antallet af dage, sommerboligen stilles til  

 rådighed for eller udlejes til andre personer, som ikke er omfattet af  

 3. pkt., eller som ikke er nærtstående. 2.-4. pkt. finder dog  

 ikke anvendelse, såfremt sommerboligen som led i et  

 ansættelsesforhold stilles til rådighed for andre ansatte, som er  

 uden væsentlig indflydelse på egen aflønningsform, eller  

 som ikke er nærtstående, i 13 uger eller mere pr. år, heraf  

 mindst 8 uger i perioden uge 22-34. Som nærtstående anses den  

 skattepligtiges ægtefælle, forældre og bedsteforældre  

 samt børn og børnebørn og disses ægtefæller  

 eller dødsboer efter de nævnte personer.
Stedbarns- og  

 adoptivforhold sidestilles med ægte slægtskabsforhold.
Den  

 skattepligtige værdi efter 1. og 2. pkt. nedsættes med den  

 skattepligtiges betaling i indkomståret til arbejdsgiveren m.v. for  

 råderetten.« Det fremgår af bemærkningderne til L 237, som er grundlaget  

 for indførelsen af bestemmelsen i ligningslovens § 16, stk. 5, at:
"Ad direktører m.v. med væsentlig indflydelse på  

 egen aflønningsform Personkredsen i den nuværende § 16, stk. 9, i ligningsloven omfatter  

 en ansat, der er direktør eller en anden medarbejder med  

 væsentlig indflydelse på egen aflønning.
En  

 direktør-titel er ikke i sig selv nok til at være omfattet af  

 personkredsen, det forudsættes, at der er tale om en direktør  

 med væsentlig indflydelse på egen aflønningsform.
Det er  

 endvidere en betingelse, at personen er ansat, hvorimod vedkommende ikke  

 nødvendigvis skal være (hoved)aktionær.
En ansat  

 hovedaktionær vil imidlertid altid være omfattet.
Af praktiske  

 årsager anvendes derfor udtrykket »ansatte hovedaktionærer m.fl.«  

 til at beskrive personkredsen.
Lovforslaget ændrer ikke på personkredsen i ligningslovens §  

 16, stk. 9." I cirkulæret til loven uddybes under punkt 3.1 hvem der er omfattet  

 af personkredsen:
"3.1. Personkredsen De ændrede regler for beskatning af personalegoder i form af  

 sommerbolig, lystbåd og helårsbolig finder kun anvendelse for en  

 bestemt personkreds nemlig »en ansat direktør eller en anden  

 medarbejder med væsentlig indflydelse på egen  

 aflønningsform«.
Ved afgrænsningen af den omfattede personkreds er valgt samme  

 afgrænsning som i den hidtil gældende bestemmelse i  

 ligningslovens § 16, stk. 9. Afgørelsen af hvilke personer, der er  

 omfattet af »en ansat, der er direktør eller en anden medarbejder med  

 væsentlig indflydelse på egen aflønning« beror på en  

 konkret skønsmæssig vurdering af samtlige forhold i  

 ansættelsesforholdet.
Det er ikke muligt præcist at angive,  

 hvilke personer der vil være omfattet - det afgørende er, om  

 vedkommende konkret har væsentlig indflydelse på egen  

 aflønningsform.
En direktør-titel er derfor ikke i sig selv nok  

 til at være omfattet af personkredsen.
Det er endvidere en betingelse,  

 at personen er ansat.
Dette indebærer, at f.eks. bestyrelsesmedlemmer  

 ikke er omfattet af reglerne, medmindre de tillige er ansatte med  

 væsentlig indflydelse på egen aflønningsform.
Vedkommende  

 skal ikke nødvendigvis være (hoved)aktionær, men en ansat  

 hovedaktionær vil imidlertid altid være omfattet.
Der skal være tale om en væsentlig indflydelse på,  

 hvordan aflønningen sker.
Det er således ikke nok, at den  

 pågældende person har indflydelse på sin  

 aflønningsform eksempelvis ved, at den ansatte kan vælge at  

 få en del af sin løn udbetalt i naturalier.
Af forhold, der  

 peger i retning af væsentlig indflydelse, kan nævnes besiddelse  

 af en stor del af aktiekapitalen i selskabet og/eller råden over en  

 stor del af stemmeværdien i selskabet - uden at den  

 pågældende person er hovedaktionær som defineret i  

 aktieavancebeskatningslovens § 11, stk. 2-4. Endvidere kan en meget betydelig  

 løn, en indflydelsesrig position i selskabet via en høj  

 overordnet stilling eller andre forhold, der viser, at den  

 pågældende har væsentlig indflydelse på  

 arbejdsgiveren/selskabets ledelse, pege i retning af, at den  

 pågældende har væsentlig indflydelse på egen  

 aflønningsform.
I cirkulæret anvendes »en ansat hovedaktionær m.fl.« til at  

 beskrive den omfattede personkreds.
Det, der anføres vedrørende  

 hovedaktionærer, gælder tilsvarende for hovedanpartshavere." Ad spørgsmål 1:
Det er Told- og Skattestyrelsen opfattelse, at direktør xx  

 tilhører den gruppe, der har bestemmende indflydelse på egen  

 aflønningsform.
Der er herved lagt vægt på, at han er den  

 øverste direktør i selskabet, han har en samlet løn, der  

 er så høj, at den bekræfter, at han har en stor  

 indflydelse i selskabet, og han kan ifølge sin  

 ansættelseskontrakt selv vælge om selskabet under nærmere  

 betingelser skal købe hans bolig og stille den til rådighed for  

 ham eller ej, hvilket også tyder på, at han har en bestemmende  

 indflydelse på egen aflønningsform.
Dette fører samlet  

 set til, at styrelsen indstiller, at direktør xx tilhører den  

 gruppe, der har bestemmende indflydelse på egen  

 aflønningsform.
 Ad spørgsmål 2:
Det fremgår af ligningslovens § 16, stk. 5, 2. pkt  lyder:  

 »Såfremt en sommerbolig som led i et ansættelsesforhold er  

 stillet til rådighed for en ansat direktør eller en anden  

 medarbejder med væsentlig indflydelse på egen  

 aflønningsform, anses den pågældende at have sommerboligen  

 til rådighed hele året." I bemærkningerne til lovforslaget nævnes vedrørende  

 sommerboliger:
"Formålet med den nuværende bestemmelse er, at der sker  

 beskatning, når sommerboligen er stillet til rådighed for den  

 ansatte hovedaktionær m.fl.
I praksis sker beskatningen imidlertid som  

 oftest kun i de tilfælde, hvor skattemyndighederne kan bevise, at  

 sommerboligen er anvendt privat af den ansatte hovedaktionær m.fl.
Det foreslås, at beskatningen af fri sommerbolig bringes i  

 overensstemmelse med hensigten med de gældende regler - dvs. at  

 hovedaktionæren m.fl. beskattes af rådigheden over og ikke af den  

 faktiske anvendelse af en sommerbolig.
Det foreslås derfor, at der  

 indsættes en formodningsregel, hvorefter den ansatte  

 hovedaktionær m.fl. med væsentlig indflydelse på egen  

 aflønningsform, der har rådighed over en af selskabet ejet  

 sommerbolig, som udgangspunkt anses for at have rådighed over huset  

 hele året.
Såfremt en sommerbolig er stillet til rådighed for flere  

 direktører eller andre medarbejdere med væsentlig indflydelse  

 på egen aflønningsform, fordeles den skattemæssige  

 værdi ligeligt.
Dette indebærer, at når to ansatte  

 hovedaktionærer m.fl. har rådighed over den samme sommerbolig,  

 beskattes de hver af halvdelen af sommerboligens skattemæssige  

 værdi, uanset den indbyrdes fordeling af anvendelsen.
Hvis der er tale om et decideret personalesommerhus, har den  

 ansatte hovedaktionær m.fl. dog ikke sommerboligen til rådighed  

 hele året.
Det foreslås derfor, at deciderede personalesommerhuse  

 fritages fra denne formodningsregel.
Der er tale om et personalesommerhus,  

 når sommerhuset i 13 uger eller mere pr. år (heraf mindst 8 uger  

 i højsæsonen-dvs. i ugerne 22-34) er stillet til rådighed  

 for eller udlejet til andre ansatte, som ikke er nærtstående til  

 den ansatte hovedaktionær m.fl.
Når lejeren er en anden ansat med  

 væsentlig indflydelse på egen aflønningsform, tæller  

 denne udlejning derimod ikke med i de 13 (8) uger.
Den skattepligtige værdi beregnes efter de samme principper som i  

 den gældende bestemmelse, dvs. den ansatte hovedaktionær m.fl. i  

 ugerne 22-34, beskattes af et beløb svarende til 1/2 pct. pr. uge af  

 ejendomsværdien for sommerboligen.
For årets øvrige uger  

 udgør procentsatsen 1/4 pct. pr. uge.
Såfremt et frit sommerhus er omfattet af »formodningsreglen«, gives  

 der nedslag i beskatningen, i det omfang ikke-nærtstående  

 råder over huset.
Der gives dog ikke nedslag, såfremt der er tale  

 om den situation, hvor to eller flere ansatte direktører med  

 væsentlig indflydelse på egen  

 aflønningsform/hovedaktionærer m.fl. råder over den samme  

 sommerbolig, idet der ved forslaget er taget højde for beskatningen i  

 disse tilfælde.
Nedslag kan således gives i det omfang, at andre  

 ansatte eller f.eks. en forretningsforbindelse råder over  

 sommerboligen.
Det vil være muligt at opgøre, om sommerboligen har  

 været stillet til rådighed for andre ansatte som et  

 personalegode, da virksomheden har indberetningspligt på sommerboliger  

 stillet til rådighed for ansatte.
I tilfælde af at sommerboligen  

 er udlejet - til ansatte og ikke ansatte - vil antallet af udlejningsdage  

 evt. kunne dokumenteres via bogføringen af lejeindtægterne i  

 selskabet.
Ligesom for helårsboliger foreslås det, at der gives nedslag i  

 beskatningen som følge af den ansatte hovedaktionær m.fl.´s  

 egenbetaling, samt at den del af boligen, som udelukkende relaterer sig til  

 erhvervsmæssige formål, ikke skal medregnes i  

 beregningsgrundlaget for beskatningen." Det er på grundlag heraf Told- og Skattestyrelsen opfattelse, at  

 direktør xx ikke delvist kan fraskrive sig retten til at bruge de  

 pågældende ferieboliger, da han tilhører den persongruppe,  

 der er omfattet af formodningsreglen i ligningslovens § 16, stk. 5, og da  

 direktør xx har rådighed over sommerboligerne.
Det forhold, at  

 direktør xx med visse begrænsninger får stillet boligerne  

 til rådighed i visse perioder i ugerne 22-34 og mere frit udenfor disse  

 perioder, er tilstrækkeligt til, at direktør xx har  

 rådighed over godet.
Der er i bestemmelsen ikke nogen regel om, at  

 rådighed i særlige perioder eller i begrænsede perioder  

 bringer denne persongruppe udenfor formodningsreglen.
Der består dog  

 den undtagelse, at hvis der er tale om personalesommerboliger, kan den  

 pågældende persongruppe godt anvende sommerboligerne på  

 lige fod med andre ansatte, uden at den blotte rådighed aktiverer  

 formodningsreglen.
Der opstilles klare krav i bestemmelsen for, at denne  

 undtagelse finder anvendelse.
Bestemmelsens ordlyd på dette punkt er  

 følgende: "såfremt sommerboligen som led i et  

 ansættelsesforhold stilles til rådighed for andre ansatte, som er  

 uden væsentlig indflydelse på egen aflønningsform, eller  

 som ikke er nærtstående, i 13 uger eller mere pr. år, heraf  

 mindst 8 uger i perioden uge 22-34. Som nærtstående anses den  

 skattepligtiges ægtefælle, forældre og bedsteforældre  

 samt børn og børnebørn og disses ægtefæller  

 eller dødsboer efter de nævnte personer.
Stedbarns- og  

 adoptivforhold sidestilles med ægte slægtskabsforhold." Da det  

 fremgår af det oplyste, at disse betingelser ikke nødvendigvis  

 er opfyldt, da spørgsmålet forudsætter dette og da der i  

 loven ikke er mulighed for at dispensere herfra, indstilles det, at svare nej  

 til spørgsmålet.
Det forhold, at huset lånes ud i visse dele af året til andre  

 ansatte, har ingen betydning for hvorvidt direktør xx er omfattet af  

 formodningsreglen, hvis ikke betingelserne om 8/13 ugers anvendelse er  

 opfyldt, fordi det er den blotte rådighed over ejendommen, der  

 udløser formodningen, jf. ordlyden i ligningslovens § 16, stk. 5, 2.  

 pkt  Beskatningsgrundlaget reduceres dog med de perioder, hvor sommerboligen  

 konkret er lejet ud til andre ikke nærtstående, eller hvor  

 selskabet anvender den erhvervsmæssigt.
Dette fremgår også  

 af  Skatteministeriets cirkulære nr. 1 af 2. januar 2001, punkt 3.2.2.
Der er i anmodningen om bindende forhåndsbesked ikke direkte spurgt  

 herom, men Told- og Skattestyrelsen kan dog vejledende udtale, at hvis  

 direktør xx skal sikre sig, at han ikke omfattes af formodningsreglen,  

 må han enten sikre, at sommerboligerne udlånes til andre ikke  

 nærtstående i minimum 8 uger i højsæsonen og 13 uger  

 i alt, eller også må han sørge for, at han og hans  

 nærmeste ikke har rådighed over boligerne på noget  

 tidspunkt overhovedet.
Direktøren kunne eventuelt lave en  

 fraskrivelseserklæring til banken og personaleforeningen.
En  

 sådan fraskrivelse vil blive tillagt forskellig vægt i  

 forskellige konkrete situationer, fordi der er tale om en del sammenfaldende  

 interesser mellem den, der afgiver erklæringen, og den der modtager  

 den.
I denne situation, hvor bankens bestyrelse har besluttet at  

 indkøbe boligerne, hvor personaleforening administrerer ordningen, og  

 hvor der er tale om boliger, hvor det må antages efter det oplyste, at  

 8/13 -ugerskravet vil blive opfyldt eller i det mindste vil komme tæt  

 på at blive opfyldt, er det styrelsens opfattelse, at erklæringen  

 skal tillægges afgørende vægt.
Erklæringen kan  

 eventuelt suppleres med eller erstattes af en protokolleret  

 bestyrelsesbeslutning, hvorefter direktøren eller dennes  

 nærmeste ikke har nogen ret til at råde over sommerboligerne.
En  

 sådan bestyrelsesbeslutning vil i denne situation, hvor  

 direktøren i forening med hans nærmeste ikke ejer eller har ejet  

 mere end 5 % af aktiekapitalen i sig selv være et meget stærkt  

 indicium for, at der ikke er rådighed.
 Spørges repræsentant har efter høringen, hvor  

 også styrelsens indstilling var fremsendt tilføjet  

 følgende:
 "Vi finder anledning til også at kommentere "styrelsens indstilling  

 og begrundelse" således:
 Ad under sidste tekstafsnit til spørgsmål 1:
Inddragelsen af ansættelsesvilkårene fsv. angår  

 selskabets mulige køb af bolig/fri bolig for at hævde valgfri  

 aflønningsform er ikke et sagligt anbringende, idet cirkulæret  

 anviser en direkte modsatgående fortolkning, jf. citat "ikke nok, at  

 den pågældende person har indflydelse på sin egen  

 aflønningsform eksempelvis ved, at den ansatte kan vælge at  

 få en del af sin løn udbetalt i naturalier." "....har en samlet løn, der er så høj, at den  

 bekræfter, ...." dertil finder vi anledning til at bemærke, at  

 Højesteret ikke tillagde en aflønning allerede i 1992 på  

 mere end kr. 1 mio. nogen som helst tilsvarende signalkraft og  

 lønstørrelsen "bekræfter" derfor i den foreliggende  

 situation ikke den konkluderede personstatus for direktør xx, jf.
TfS  

 2000.386, side 1184 højre spalte.
Henset dertil bør der lægges afgørende vægt  

 på, om direktør xx har haft bemyndigelse til at beslutte  

 arbejdsgivers køb/ejerskab til de omhandlede ferieboliger for  

 derigennem at sikre sig en personlig rådighedsret.
Det er dokumenteret,  

 at bestyrelsens kompetence forhindrer en sådan disponering.
Det  

 bemærkelsesværdige er dermed stadigvæk, at Told- og  

 Skattestyrelsen med sin holdning lægger op til, at en  

 bestyrelsesbeslutning om køb af en sommerbolig kan medføre  

 beskatning hos direktøren, uden at han har kunnet påvirke  

 bestyrelsens beslutning.
Dertil kommer, at "retningslinier for bankens væsentligste  

 aktivitetsområder" har en detaljeringsgrad og et overordnet indhold,  

 som udelukker personer uden for bestyrelsens kreds fra at kunne forpligte  

 banken i et meget stort antal alment forekommende situationer, jf. også  

 sidste afsnit "§ 6 - rapportering til bestyrelsen"." Styrelsen kan til spørgers repræsentants seneste  

 bemærkninger udtale, at det fortsat er styrelsens opfattelse, at  

 direktør xx må anses for at have bestemmende indflydelse  

 på egen aflønningsform jf. det på side 5 indstillede,  

 også uanset om han formelt set har haft kompetence til  

 egenhændigt at erhverve de pågældende ferieboliger eller  

 ej.
 Ligningsrådet tiltræder Told- og Skattestyrelsens  

 indstilling.
