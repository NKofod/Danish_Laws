Efter forhandling med tjenestemændenes centralorganisationer er der af  

 finansministeriet fastsat retningslinier for deltidsbeskæftigelse for  

 tjenestemænd i staten, folkeskolen og folkekirken.
Disse retningslinier  

 gælder ligeledes for kirke- og kirkegårdsfunktionærer, der er ansat på  

 tjenestemandslignende  vilkår.
 For kirke- og kirkegårdsfunktionærer med de angivne ansættelsesformer  

 indebærer reglerne følgende:
A.
Tjenestetidsnedsættelse under ansættelse.
 1. Anmodninger fra ansatte om tjenestetidsnedsættelse  

 mod tilsvarende lønreduktion skal imødekommes, medmindre vægtige tjenstlige,  

 praktiske, økonomiske eller lignende hensyn taler derimod.
 Sådan anmodning indsendes af den ansatte til menighedsrådet, der  

 videresender anmodningen til kirkeministeriet med sin indstilling.
 Hvor flere ansatte ved en kirke eller kirkegård begærer  

 tjenestetidsnedsættelse, og kun en del af anmodningerne efter menighedsrådets  

 opfattelse kan imødekommes, kan menighedsrådet kræve, at anmodningerne  

 begrundes, forinden menighedsrådet videresender dem til ministeriet med sin  

 indstilling.
 Menighedsrådets indstilling ledsages af en redegørelse for, hvorledes den  

 del af tjenesten, som den ansatte ikke fortsat kan varetage, påtænkes udført.
 2. Omfanget af deltidsbeskæftigelsen, der normalt skal  

 være mindst 15 timer ugentlig, og de tidspunkter, inden for hvilke  

 deltidsbeskæftigelsen skal udføres, fastsættes af kirkeministeriet efter  

 menighedsrådets indstilling, således at der i videst muligt omfang tages  

 hensyn til den ansattes ønsker.
 3. Indstillinger fra menighedsråd såvel om afslag på  

 ansøgning om deltidsbeskæftigelse som om hel eller delvis nægtelse af at  

 imødekomme den ansattes ønsker om arbejdstidens placering, jfr. pkt. 2, skal  

 begrundes.
B.
Retsvirkninger af tjenestetidsnedsættelse.
 4. Den ansattes løn reduceres svarende til den  

 fremtidige beskæftigelsesgrad.
 5. Om optjening af lønanciennitet under nedsat  

 beskæftigelse gælder følgende:
 6. Den tid, i hvilken en tjenestemand har haft nedsat  

 tjenestetid, indgår tilsvarende nedsat i pensionsalderen, jfr.  

 tjenestemandspensionslovens <pa 4, stk. 4.
 Det samme gælder for beregning af ansættelsestiden for  

 ikke-pensionsberettigede kirke- og kirkegårdsfunktionærer som grundlag for  

 fastsættelse af understøttelser.
7. Såfremt nedsat tjenestetid er givet for en  

 afgrænset periode, har den ansatte krav på ved periodens udløb at genindtræde  

 i stillingen i dens oprindelige omfang.
Sådant krav har den ansatte ikke i  

 andre tilfælde.
C.
Nedsat tjenestetid ved ansættelse.
8. Ved opslag af ledige stillinger angives, at  

 besættelse af stillingen kan ske på deltid.
Kun hvis konkrete særlige grunde  

 forhindrer deltidsansættelse, kan denne angivelse i opslaget undlades.
--------------- Nærværende skrivelse bedes bekendtgjort for menighedsråd og provstiudvalg.
 Provstiudvalget må påse, at der ikke som følge af deltidsansættelse  

 (deling af eksisterende stillinger) i henhold til foranstående finder  

 overskridelse sted af den budgetterede lønsum.
 P.M.V.
 E.B.
