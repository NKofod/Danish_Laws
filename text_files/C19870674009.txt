Udarbejdelse af ændringsforslag 1. Finansudvalgets frist for ministeriernes afgivelse  

 af ændringsforslag til finanslovforslaget for 1988 må forventes fastsat til  

 torsdag den 22. oktober 1987 kl. 12.00. Æ ndringsforslagene skal afgives til  

 finansudvalget i 45 eksemplarer, hullet i venstre margin.
Ændringsforslag, der skyldes stedfundne ressortændringer m.v., fremsættes  

 til finanslovforslagets 2. behandling.
Sådanne ændringsforslag bedes derfor  

 afgivet særskilt.
Forslagene afgives sammen med de øvrige ændringsforslag,  

 der i overensstemmelse med praksis fremsættes til finanslovforslagets 3.  

 behandling.
 Såvel ændringsforslag vedrørende ressortændringer m.v. som andre  

 ændringsforslag må være Finansministeriet i hænde i 10 eksemplarer senest  

 mandag den 28. september 1987.
Ændringsforslagene udarbejdes efter de i Budgetvejledning 1985, afsnit 44,  

 angivne retningslinier, dog således som disse er ændret i vedføjede bilag.  

 Ændringerne svarer til, hvad der også ved sidste års ændringsforslag var  

 gældende, bortset fra, at kategoriseringen af ændringsforslag er anderledes.  

 Ved indrapporteringen til edb-budgetsystemet på Fi-blanketter skal hvert  

 ændringsforslag henregnes til een eller flere kategorier, jf. bilaget.
For  

 hvert ændringsforslag anføres i FFL-blankettens kol. 7 nummeret på den  

 kategori, ændringsforslaget skal henføres til.
Vedrører et ændringsforslag  

 flere kategorier, skal der ske særskilt indrapportering under de enkelte  

 kategorier.
I vedhæftede bilag gives en nærmere redegørelse for denne  

 opstillingsform.
Det bemærkes, at de i bilaget anførte ændringer alene vedrører  

 indrapporteringen til edb-budgetsystemet (Fi-blanketter). Der er ingen  

 ændringer i den opstillingsmåde, der anvendes ved ændringsforslagenes  

 forelæggelse for Folketinget, jf.
Budgetvejledning 1985, bilag 15. Specielt  

 om årsværk henvises til den i Budgetvejledning 1985 i bilag 27 viste  

 opstillingsmåde.
 2. Som følge af totalrammeordningen kan der alene  

 forventes ændringsforslag inden for de beløbsmæssige rammer i det allerede  

 fremsatte bevillingsforslag.
 3. De ændringsforslag, der ikke vedrører  

 ressortændringer m.v., skal indeholde en regulering af alle gebyrer og andre  

 betalingssatser på udgiftsbudgettet, således at disse i alle tilfælde, hvor  

 det ikke allerede er sket på finanslovforslaget opreguleres til 1988-niveau.  

 Der henvises til skrivelse af 25. juni 1987 fra finansministeren til samtlige  

 ministerkolleger.
Totalrammeredegørelser 4. Der udarbejdes totalrammeredegørelser  

 (totalrammeredegørelse II 1987), der ligeledes må være Finansministeriet i  

 hænde senest mandag den 28. september med henblik på udarbejdelse af en  

 samlet udgiftspolitisk status.
 Totalrammeredegørelse II, der udarbejdes efter retningslinierne i  

 Budgetvejledning 1985, afsnit 23.5, tager sigte på:
 5. I totalrammeredegørelse II indgår endvidere et  

 skemasæt, der udfyldes både for 1987 og 1988. Finansministeriet udsender  

 skemaerne med tilhørende vejledning samtidig med nærværende cirkulære.
Finansministeriet, den 16. september  

 1987 Palle Simonsen Bilag Opdeling af ændringsforslag på diverse kategorier De enkelte ændringsforslag til en bevillingskonto skal på FFL-blanketten  

 registreres på transaktionsniveau.
 Ved transaktioner forstås enkeltstående budgetbevægelser, f.eks. et  

 aktstykke.
 Hver transaktion henføres til een af følgende kategorier:
11 Ny lovgivning 12 Aktstykker 13 Nye skøn 14 Ressortændringer 15 Tekniske korrektioner 19 Nye bevillingsforslag Ny lovgivning vedrører ændringsforslag om indbudgettering af vedtagne love  

 eller regeringens lovforslag.
 Aktstykker er ændringsforslag som følge af tiltrådte aktstykker.
Nye bevillingsforslag vedrører først og fremmest nye forslag, som ikke  

 tidligere har været forelagt Finansudvalget.
Denne kategori vedrører  

 overvejende det rammebelagte område, men kan også vedrøre indtægtsforhøjelser  

 og forslag på det ikke-rammebelagte område.
I tilfælde af omprioriteringer  

 medtages såvel ændringsforslaget om merudgiften som ændringsforslaget om en  

 modsvarende besparelse under kategorien: nye bevillingsforslag.
Under  

 »nye bevillingsforslag« medtages også ændringsforslag vedrørende  

 årsværk, der ikke kan henføres under de øvrige kategorier.
Ressortændringer anvendes i forbindelse med flytning af  

 bevillingskontering fra et ministerområde til et andet, herunder overførsel  

 af beløb til og fra bloktilskudspuljen under Indenrigsministeriet.
En  

 ressortændring af rammen for et ministerium vil således i princippet altid  

 være modsvaret af en modsat rettet bevægelse på et andet ministeriums ramme.
 Nye skøn er overvejende ændringer på det ikke-rammebelagte udgiftsområde  

 samt indtægtsposter på udgiftsbudgettet.
 Tekniske korrektioner vedrører bl.a. ændringer i konteringen af udgifter  

 eller bruttoficering dvs. ændringsforslag, hvor såvel udgifter som indtægter  

 ved særlige aktiviteter foreslås opført på finansloven.
Vejledning for opstilling af ændringsforslag på FFL-Blanketter Ændringsforslag indrapporteres på FFL-blanketter (Fi 1-blanketter),  

 hvortil der gælder følgende regler for udfyldelsen:
 (numrene i cirklerne refererer til de tilsvarende numre på vedlagte  

 blanketeksempel).
1. Kategorikode og transaktionstekst Som første linie for hver transaktion anføres kategorikoden i kolonne 7 og  

 transaktionsteksten i kolonne 8. Som transaktionstekst anføres en kort  

 indholdsmæssig karakteristik af transaktionen med eventuel henvisning til  

 aktstykke, lov m.v.
For aktstykkers vedkommende kan titler fra  

 Finansudvalgets aktstykkehæfter benyttes.
2. Hovedafsnits- og hovedkontonummer 3. Hovedafsnitsnavn/hovedkontonavn Hovedafsnitsnavn/hovedkontonavn skal kun anføres ved oprettelse af nye  

 hovedafsnit/hovedkonti eller ved ændring af eksisterende  

 hovedafsnitsnavne/hovedkontonavne.
4. Kontonummer/løbenummer Kontonummer/løbenummer udfyldes for transaktionens posteringer.
5. Kontotekst Kontotekst skal kun anføres ved oprettelse afnye konti eller ved ændring  

 af eksisterende kontotekster.
6. Beløbsfelter for F-år og BO-år I kolonnerne 11-14 anføres beløb til de enkelte posteringer.
Eventuelle  

 BO-beløb skal altid specificeres på standardkonto.
Dette sidste skyldes, at  

 budgetoverslagstallene i edb-budgetsystemet splittes op på standardkonti.
 7. Skift mellem de enkelte transaktioner markeres med  

 en fuldt optrukken linie gennem kollonerne 2-7.
 Hvis et ændringsforslag vedrører flere kategorier, skal de enkelte  

 kategoriers beløbsmæssige andel opføres som separate transaktioner.  

 Opdelingen på kategorie kan derfor medføre, at det samme kontonummer vil  

 kunne optræde flere gange under forskellige transaktioner.
 Ved ændringsforslag som alene tilsigter at tilvejebringe hjemmel for  

 ændret dispositionsadgang, anføres den ændrede tekst i kolonne 8 og der  

 anføres 0 i kolonne 11.
 Såfremt ministerierne ønsker det, kan indberetning af sum-oplysninger  

 udelades.
Til vejledningen er vedlagt 3 skemaer: 1. Opstillingsform for  

 ændringsforslag på FFL-blanket.
 2. Eksempel på ændringsforslag med to transaktioner.
