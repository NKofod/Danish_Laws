Rigsadvokatmeddelelsen, afsnittet: Færdsel - Motorcykler (færdselslovens § 52) Revideret 9. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 4.1. Anvendelsesområdet for færdselslovens § 52 Motorcykler er i færdselslovens § 2, nr. 11, defineret som et motorkøretøj på 2 hjul med eller uden sidevogn og et motorkøretøj på 3 hjul, hvis egenvægt ikke overstiger 400 kg.
Der er i færdselslovens kapitel 9 fastsat særlige regler for motorcykler, men derudover indeholder færdselsloven kun få andre regler, der alene gælder for motorcykler.
Det er således færdselslovens regler i almindelighed og de særlige regler, der gælder for motorkøretøjer, der som alt overvejende hovedregel finder anvendelse for motorcykler.
5. Straf og andre retsfølger 5.1. Strafpåstande ved overtrædelse af færdselslovens § 52 Bødetaksterne på færdselsområdet blev revideret ved lov nr. 184 af 8. marts 2011, og gælder for overtrædelser begået den 1. januar 2012 eller senere.
Se herom i rigsadvokatmeddelelsen, afsnittet om Færdsel  Generelle retningslinjer for sanktionspåstande i færdselssager.
 Overtrædelse af § 52 straffes som udgangspunkt med en bøde på 1000 kr., jf. færdselslovens § 118 a, stk. 1. Dog er bøderne for visse overtrædelser under hensyn til den færdselssikkerhedsmæssige risiko, som overtrædelserne indebærer, f.eks. klipovertrædelser, en bøde på 2.000 kr.
 Overtrædelser af § 52 straffes som udgangspunkt således:
 * Omfattet af klippekortordningen.
