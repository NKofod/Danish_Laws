(Til samtlige kommuner m. fl. ) Det fremgår af den nævnte skrivelse og det da medsendte lovforslag med  

 bemærkninger, at der ikke er tilsigtet nogen realitetsændring med  

 lovændringen i henseende til kriterier, personkreds, ydelse m.v.
Der er alene  

 tale om en teknisk beregningsmæssig ændring, som tager sigte på at gøre  

 ydelse af tabt arbejdsfortjeneste efter § 48 skattepligtig i overensstemmelse  

 med andre forsørgelsesydelser i bistandsloven.
Efter den ændrede lovtekst skal der tages udgangspunkt i den  

 »tidligere bruttoindtægt«.
Det betyder den enkelte ansøgers  

 hidtidige arbejdsindtægt - den arbejdsindtægt, som den pågældende havde, før  

 personen ophørte med arbejde for at passe barnet i hjemmet.
I de situationer,  

 hvor den pågældende allerede oppebærer tabt arbejdsfortjeneste efter § 48 -  

 som nettoydelse - skal denne ydelse pr. 1. januar 1997 omregnes til en  

 bruttoydelse.
 Der kan som hidtil ikke ydes kompensation for indbetalinger og bidrag til  

 fremtidige ydelser, fx pension.
 Tillæg, som er et integreret led i lønnen, indgår som hidtil i  

 beregningsgrundlaget, hvis det normalt kommer til udbetaling, fx fast  

 nattillæg.
Borgerens konkrete besparelse, som følger af ophør med fuldtidsarbejde, fx  

 udgifter til befordring eller børnepasning, fradrages som hidtil, og således  

 at fradraget af nettobesparelsen sker i den nettoydelse, som fremkommer  

 efter, at der er foretaget beregning af skat m.v.
Det betyder, at det beløb,  

 der herefter skal anmeldes til refusion, er bruttoydelsen fratrukket  

 nettobesparelsen.
For selvstændige erhvervsdrivende har Socialministeriets hidtidige  

 mundtlige vejledning til kommunerne været, at i de tilfælde, hvor det ikke er  

 muligt at tilvejebringe et realistisk beregningsgrundlag, kan der tages  

 udgangspunkt i nettoudgiften til vikar eller et beregnet beløb svarende til  

 den pågældendes hidtidige disponible nettoindkomst.
Det er Socialministeriets  

 opfattelse, at denne praksis også kan anvendes ved bruttoficering af ydelsen.
 For personer, der aldrig har været i arbejde og som heller ikke har nogen  

 uddannelse, der kan danne grundlag for fastsættelse af et lønniveau, anvendes  

 fortsat lønniveauet for hjemmehjælpere som udgangspunkt.
Som det fremgår af den tidligere udsendte skrivelse, skal der fremover  

 betales arbejdsmarkedsbidrag af tabt arbejdsfortjeneste.
Derimod er der ikke  

 hjemmel til indbetaling til ATP.
Socialministeriet har til hensigt ved en  

 senere lejlighed at skaffe hjemmel hertil.
Tillæg til ferieformål til personer, der ophører med at modtage tilskud  

 til tabt arbejdsfortjeneste udbetales som hidtil med 12,5 % af det tilskud,  

 der er udbetalt til dækning af tabt arbejdsfortjeneste inden for de  

 foregående 12 måneder.
I perioden indtil 31. december 1996 skal tillægget som  

 hidtil beregnes af nettoydelsen.
Efter 1. januar 1997 skal tillægget beregnes  

 af bruttoydelsen.
Det bemærkes, at der derfor kun skal betales skat af den  

 del af tillægget, der er beregnet på grundlag af ydelser efter 1. januar  

 1997.
Til personer, der pr. 1. maj 1997 modtager tilskud til dækning af tabt  

 arbejdsfortjeneste udbetales som efter de hidtil gældende regler et tillæg på  

 1 % af det beløb, som i de foregående 12 måneder er udbetalt til dækning af  

 tabt arbejdsfortjeneste.
Beregningen foretages på samme måde som nævnt i det  

 foregående afsnit af henholdsvis netto og bruttoydelser.
Også i denne  

 forbindelse bedes kommunerne være opmærksomme på, at der ikke skal betales  

 skat af den del af ferietillægges, der er beregnet på grundlag af  

 nettoydelser.
 Der henvises iøvrigt til Socialministeriets bekendtgørelse nr. 239 af 10.  

 april 1990, §§ 2 og 3.
 Socialministeriet vil senere i forbindelse med eventuel anden ændring af  

 regelsættet udarbejde en ny bekendtgørelse om tabt arbejdsfortjeneste.
 Der henvises endvidere til Socialministeriets vejledning af 3. juli 1987  

 med tilhørende ændringsvejledning af 10. april 1990.
