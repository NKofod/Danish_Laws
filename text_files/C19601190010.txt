 På given foranledning skal man meddele, at der næppe er hjemmel til uden  

 begæring fra ejeren at afmelde motorkøretøjer, der er anmeldt som stjålne,  

 fra motorregistret.
Justitsministeriet har imidlertid intet at indvende imod, at  

 motokontorerne underretter ejere af efterlyste, stjålne motorkøretøjer om  

 deres eventuelle interesse i gennem afmelding af køretøjet at blive fritaget  

 for udgifterne til vægtafgift og ansvarsforsikring.
Den pågældende bør  

 tillige gøres opmærksom på, at køretøjet ved fornyet registrering eventuelt  

 skal fremstilles til syn for justitsministeriets motorsagkyndige, jfr.  

 registreringsbekendtgørelsens § 15, stk. 3 og 5.
 Motorkontorerne bør ved gennemsyn af motorfortegnelsen i D.P.E. foretage  

 notering på eller ved registerkortet om at køretøjet er anmeldt som stjålet.
Det tilføjes, at efterlyste, stjålne motorkøretøjer, der bringes tilveje,  

 ikke må udleveres til ejeren, forinden det ved henvendelse til vedkommende  

 motorkontor er oplyst, om køretøjet stadig er registreret.
Er dette ikke  

 tilfældet, fjernes kendingsmærkerne, og ejeren henvises til at foretage ny  

 registrering.
 P.M.V.
 E.B.
 Robert Dam.
