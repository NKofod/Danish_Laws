Resumé A havde arbejdet i 18 år som lønmodtager og i 25 år som  

 selvstændig malermester.
Den Sociale Ankestyrelse (DSA) anerkendte ikke hans  

 opløsningsmiddelforgiftning som en arbejdsskade efter  

 arbejdsskadeforsikringsloven med henvisning til en analogi af lovens § 6,  

 stk.  

 2. A  

 klagede over  

 afgørelsen og DSA's afslag på aktindsigt i DSA's lægekonsulentudtalelser med  

 henvisning til forvaltningslovens § 12, stk. 1.
 I overensstemmelse med en opfattelse - som ombudsmanden tidligere  

 havde givet udtryk for, og som DSA havde tilsluttet sig - hvorefter § 6, stk.  

 2, ikke indebærer nogen ændring i bevisbyrdereglen i § 10, stk. 2, anførte  

 DSA  

 i en udtalelse til ombudsmanden, at afgørelsen var truffet efter en konkret  

 vurdering med vægt på nogle nærmere angivne hensyn.
 Ombudsmanden fandt ikke grundlag for at kritisere DSA's afgørelse  

 foretaget efter den nævnte konkrete vurdering.
Sagen gav ombudsmanden anledning til nærmere at overveje, om en  

 klager har krav på aktindsigt i DSA's lægekonsulentudtalelser efter  

 forvaltningsloven eller på grundlag af god forvaltningsskik.
Han fandt  

 herefter ikke, at der eksisterer en sådan ret til aktindsigt, men tilføjede,  

 at der efter omstændighederne bør gives aktindsigt efter  

 "meroffentlighedsprincippet". (J. nr. 1989-1579-031).
Erhvervsbetinget lidelse - skadelidte været lønmodtager og  

 selvstændig.
Aktindsigt i lægekonsulentudtalelser.
A klagede over en afgørelse  

 fra Den Sociale Ankestyrelse.
Ved afgørelsen tiltrådte ankestyrelsen  

 Sikringsstyrelsens  

 (nu Arbejdsskadestyrelsen) afgørelse, hvorefter A's  

 opløsningsmiddelforgiftning  

 fortsat ikke kunne give ham ret til ydelser efter  

 arbejdsskadeforsikringsloven.  

 Sikringsstyrelsen havde tidligere afvist at henføre tilfældet under loven,  

 hvilket  

 ankestyrelsen havde tiltrådt.
 Ankestyrelsens (og  

 Sikringsstyrelsens) seneste afgørelse var truffet efter, at Arbejdsmedicinsk  

 Klinik på Århus Kommunehospital i december 1988 havde anmodet om genoptagelse  

 af sagen på grundlag af en undersøgelse af A på klinikken i løbet af sommeren  

 1988 og en arbejdspsykologisk undersøgelse af 25. juli 1988.
Som begrundelse for  

 afgørelsen anførte ankestyrelsen, at det fortsat ikke fandtes godtgjort, at  

 A's  

 lidelse skyldes hans arbejde som lønmodtager i perioden 1944-62.  

 Ankestyrelsen  

 lagde vægt på, at A havde været selvstændig i en længere periode end  

 lønmodtagerperioden,  

 samt at symptomerne på en varig lidelse først syntes opstået mere end 20 år  

 efter starten som selvstændig.
Ankestyrelsen henviste i afgørelsen til en  

 analogi af arbejdsskadeforsikringslovens § 6, stk. 2. I en senere skrivelse  

 til A havde ankestyrelsen yderligere uddybet afgørelsen.
Ankestyrelsen  

 afslog i denne skrivelse A's anmodning om at få oplyst navn på de  

 lægekonsulenter, der havde medvirket ved sagens behandling samt hans  

 anmodning  

 om aktindsigt i konsulentudtalelserne; ankestyrelsen henviste vedrørende  

 spørgsmålet om aktindsigt til forvaltningslovens § 12, stk. 1.
I klagen til mig henviste A  

 til sagens oplysninger om de faktiske forhold, hvorunder A's arbejde er  

 foregået dels i lønmodtagerperioden, dels i perioden som selvstændig.
Han  

 fandt ikke, at den lille forskel i periodernes længde eller deres tidsmæssige  

 placering kunne være afgørende.
Om afslaget på aktindsigt i  

 lægekonsulentundersøgelserne  

 henviste A til forvaltningslovens § 12, stk. 2, og § 13, stk. 3.
Det fremgik af  

 sagsmaterialet, at A, som er født i 1926, i årene fra 1944 til 1962 arbejdede  

 som ansat maler, heraf 12½ år med sprøjtelakering.
Herefter havde han i 25 år  

 været selvstændig malermester.
En nærmere beskrivelse af hans arbejdsforhold  

 i disse perioder fremgik af journalblad af 21. juni 1988 fra Arbejdsmedicinsk  

 Klinik.
I journalbladet og i den arbejdspsykologiske undersøgelse af 25.  

 juli 1988 var A's forgiftningssymptomer gennem årene beskrevet.
I anledning af klagen  

 anmodede jeg Den Sociale Ankestyrelse om en udtalelse og bad i den  

 forbindelse  

 ankestyrelsen udtale sig om, hvorvidt det måtte antages, at A's sag havde  

 fået  

 et andet udfald, hvis sagen var blevet afgjort efter  

 arbejdsskadeforsikringslovens § 10, stk. 2. Endvidere anmodede jeg i en  

 senere  

 skrivelse  

 ankestyrelsen om at udtale  

 sig om det, A havde anført om muligheden for at modtage kopi af  

 lægekonsulentudtalelserne eller i det mindste få oplyst navnene på disse.
Jeg  

 bad om at modtage kopi af udtalelserne fra styrelsens lægekonsulenter.
 Den Sociale Ankestyrelse  

 anførte i en udtalelse af 22. februar 1990:
 "...
 Til ombudsmandens spørgsmål  

 om, hvorvidt det må antages, at sagen ville have fået et andet udfald, hvis  

 den  

 var blevet afgjort efter arbejdsskadeforsikringslovens § 10, stk. 2, bemærkes  

 følgende.
 Ankestyrelsen finder ikke, at  

 afgørelse i en arbejdsskadesag ud fra en analog anvendelse af lovens § 6,  

 stk.  

 2, udelukker anvendelsen af § 10, stk. 2.
 Men anvendelsen af § 10, stk.  

 2, må ses i sammenhæng med, om en række betingelser i forbindelse med  

 anerkendelse  

 af opløsningsmiddelforgiftningslidelser samtidig er opfyldt.
 Afgørelsen af, om der er  

 grundlag for at anerkende en opløsningsmiddelforgiftningslidelse hos en  

 person, der har været udsat for opløsningsmidler dels som ansat dels som  

 selvstændig beror på en konkret vurdering, hvori følgende forhold alle bør  

 indgå:
-  

 længden af perioderne  

 henholdsvis som ansat og selvstændig -  

 ekspositionens omfang i  

 disse perioder -  

 akutte  

 forgiftningstilfælde i perioderne -  

 tidspunktet for de  

 varige symptomers opståen i forhold  

 til  

 de to ansættelsesperioder.
 Som udgangspunkt vil en  

 anerkendelse blive afvist, når selvstændighedsperioden har en sådan karakter,  

 at pågældende under samme forhold for en ansat ville blive anset for  

 forsikringspligtig arbejdsgiver, jf. § 6, stk. 2, mens der omvendt bør ske  

 anerkendelse med forbehold for selvstændighedsperioden, hvis det pågældende  

 beskæftigelsesforhold for en ansat ville føre til en fordeling efter  

 arbejdsskadeforsikringslovens § 6, stk. 3.
 Endvidere vil konstatering af  

 varige symptomer efter mere end 10 års arbejde som selvstændig, hvor  

 selvstændighedsperioden  

 ligger senest, normalt tale imod anerkendelse.
 Er der efter de ovenfor  

 anførte retningslinier grundlag for at anse en lidelse for opstået i en  

 periode  

 som lønmodtager, vil der være en formodning for, at den konstaterede lidelse  

 er en følge af arbejdsforholdene, jf. § 10, stk. 2. D.v.s. at den pågældende  

 person har krav på ydelser efter loven, medmindre det anses for overvejende  

 sandsynligt, at pågældendes lidelse skyldes andre forhold end de  

 erhvervsmæssige.
 Ankestyrelsen har senest på  

 et principielt møde 14. februar 1990 lagt de anførte retningslinier til grund  

 ved behandlingen af en sag om anerkendelse af en  

 opløsningsmiddelforgiftningslidelse  

 hos en person der havde arbejdet, dels som ansat, dels som selvstændig.
 I anledning af ombudsmandens  

 anmodning om ankestyrelsens bemærkninger til det af (A) anførte om muligheden  

 for at modtage kopi af udtalelser fra ankestyrelsens lægekonsulenter,  

 herunder i det mindste at få oplyst navnene på de lægekonsulenter, der har  

 udtalt sig, skal ankestyrelsen først bemærke, at afvisningen heraf hviler på  

 en mangeårig praksis i ankestyrelsen, som der er gjort rede for i  

 ankestyrelsens skrivelse af 23. oktober 1989 til (A).
 Spørgsmålet om aktindsigt i  

 lægekonsulentudtalelser samt oplysning om hvilke lægekonsulenter, der har  

 deltaget i behandlingen af sagerne i ankestyrelsen, har på baggrund af denne  

 sag og lignende sager været genstand for principielle overvejelser i  

 ankestyrelsen.
 Ankestyrelsen har herefter  

 besluttet foreløbigt som et forsøg efter anmodning herom at give oplysning  

 om,  

 hvilken eller hvilke læger der har medvirket under en sags behandling i  

 ankestyrelsen.
 Under henvisning hertil  

 vedlægges en oversigt over ankestyrelsens lægekonsulenter med angivelse af,  

 hvem der har deltaget ved behandlingen af sagen.
Ankestyrelsen må derimod  

 fortsat fastholde, at lægekonsulenters udtalelser må anses for interne  

 arbejdsdokumenter, som er undtaget fra retten til aktindsigt efter  

 forvaltningslovens § 12, stk. 1." Efter at have modtaget kopi  

 af ankestyrelsens udtalelse fastholdt A, at der ikke var taget hensyn til de  

 faktiske oplysninger - om A's arbejdsforhold i de forskellige  

 arbejdsperioder og symptomerne på forgiftningslidelse - som fremgik af  

 akterne  

 fra Arbejdsmedicinsk Klinik.
A ønskede endvidere oplyst, om den samme  

 lægekonsulent  

 havde medvirket ved sagens behandling i Sikringsstyrelsen og i ankestyrelsen.
 Efter min gennemgang af sagen  

 udtalte jeg følgende i en skrivelse til A:
 "Ad spørgsmålet om anerkendelse af A's lidelse som en  

 arbejdsskade:
 Ifølge § 9, nr. 3, i  

 arbejdsskadeforsikringsloven er arbejdsskade bl.a. defineret som  

 "erhvervssygdomme og andre sygdomme som nævnt i § 10".
 Lovens § 10, stk. 1-3, har  

 følgende indhold:
"Som erhvervssygdom  

 anses sygdomme, som efter medicinsk og teknisk erfaring er forårsaget af  

 særlige påvirkninger, som bestemte persongrupper gennem deres arbejde eller  

 de forhold, hvorunder dette foregår, er udsat for i højere grad end personer  

 uden sådant arbejde.
Chefen for arbejdsskadestyrelsen fastsætter, hvilke  

 sygdomme der kan anses for erhvervssygdomme.
Det kan herved bestemmes, at  

 sygdomme  

 kun anses for erhvervssygdomme, når de er forårsaget af arbejde i bestemte  

 arbejdsområder eller andre særlige vilkår er opfyldt.
 Stk. 2.  

  

 En person, der har pådraget sig en erhvervssygdom, har  

 krav på ydelser efter loven, medmindre det anses for overvejende sandsynligt,  

 at pågældendes sygdom skyldes andre forhold end de erhvervsmæssige.
Stk. 3.  

  

 Ydelser efter loven kan tillige tilkendes for andre  

 sygdomme end erhvervssygdomme, ..." Sygdomme forårsaget af kemiske  

 produkter med indhold af organiske opløsningsmidler er omfattet af den i §  

 10,  

 stk. 1, nævnte fortegnelse over erhvervssygdomme, jf.
Sikringsstyrelsens  

 bekendtgørelse nr. 60 af 20. januar 1989 (tidligere bekendtgørelse nr. 276 af  

 23. maj 1986).
 Arbejdsskadeforsikringsloven  

 omfatter ikke skader pådraget i forbindelse med arbejde som selvstændig,  

 (lovens § 1).
 Den Sociale Ankestyrelse har  

 i sin afgørelse henvist til en analogi af arbejdsskadeforsikringslovens § 6,  

 stk. 2. Denne bestemmelse har følgende indhold:
"Forsikringspligtig  

 arbejdsgiver for en skadelidt, der har pådraget sig sygdom som nævnt i § 10,  

 er  

 arbejdsgiveren i den virksomhed, i hvilken den sygdomsramte senest før  

 sygdommens påvisning har været udsat for skadelige påvirkninger, der antages  

 at have medført den pågældende sygdom.
Dette gælder dog ikke, såfremt det  

 godtgøres, at sygdommen skyldes arbejde i anden virksomhed." Det principielle møde den 14.  

 februar 1990, som Den Sociale Ankestyrelse omtaler i sin udtalelse af 22.  

 februar  

 1990, vedrørte en sag, hvori jeg havde henstillet til ankestyrelsen at  

 genoptage en lignende sag og i den forbindelse bl.a. havde anført:
 "Bestemmelsen (§ 6, stk.  

 2; tilføjet her) blev oprindelig indsat i den dagældende lov om  

 ulykkesforsikring ved lov nr. 96 af 25. marts 1959.
Det må antages, at  

 bestemmelsens formål er ud fra forsikringsmæssige grunde at udpege én bestemt  

 forsikringspligtig arbejdsgiver ved erhvervssygdomme, hvor det ellers kunne  

 komme på tale at operere med mange forsikringspligtige arbejdsgivere svarende  

 til de virksomheder, hvori skadelidte havde været udsat for relevant skadelig  

 påvirkning.
Det er naturligvis en administrativt enkel løsning at udpege én  

 arbejdsgiver som den forsikringspligtige, og bestemmelsen skal ses på denne  

 baggrund.
Bestemmelsen i § 6, stk. 2,  

 kan derimod efter min opfattelse ikke forstås således, at bevisbyrdereglen i  

 lovens § 10, stk. 2, ikke gælder, blot fordi skadelidte afslutter sit  

 erhvervsaktive liv med en selvstændighedsperiode. ..." Jeg vedlægger til orientering  

 kopi af et uddrag af ankestyrelsens afgørelse i denne sag, meddelt i  

 skrivelse  

 af 21. februar 1990.
Af ankestyrelsens skrivelse  

 af 21. februar 1990 fremgår det, at ankestyrelsen efter at have modtaget en  

 udtalelse fra Arbejdsskadestyrelsen og Socialministeriet tilsluttede sig  

 den opfattelse, som jeg havde givet udtryk for, hvorefter bestemmelsen i § 6,  

 stk. 2, ikke indebærer nogen ændring i bevisbyrdereglen i § 10, stk. 2.  

 Ankestyrelsen anførte herefter, at afgørelser om skader hos personer, som  

 både  

 har arbejdet som ansat og senest har været selvstændig, bør træffes efter en  

 konkret vurdering, hvor der ved vurderingen bør lægges vægt på "...
1)  

 Længden af perioderne  

 som henholdsvis ansat og selvstændig 2)  

 ekspositionens  

 størrelse i disse perioder 3)  

 akutte  

 forgiftningstilfælde i perioderne 4)  

 symptomdebut i forhold  

 til de to ansættelsesperioder ..." Ankestyrelsens afgørelse er  

 offentliggjort i Sociale Meddelelser, U nr. 5/1990.
 Jeg tog ... det, som ankestyrelsen  

 havde oplyst i skrivelsen af 21. februar 1990, til efterretning.
 Afgørelsen af, hvorvidt en  

 lidelse kan anerkendes som en erhvervssygdom efter § 10, stk. 2, - herunder  

 om den efter en konkret vurdering, jf. ankestyrelsens udtalelse i forbindelse  

 med spørgsmålet om analog anvendelse af § 6, stk. 2, kan anses for pådraget  

 under arbejdet som lønmodtager eller under en periode som selvstændig - beror  

 på en skønsmæssigt præget vurdering af navnlig lægelig karakter.
En sådan vurdering er jeg -  

 efter de regler, der gælder for min virksomhed - normalt afskåret fra at  

 efterprøve.
Hertil kommer, at jeg savner forudsætning for at tage stilling  

 til  

 spørgsmålet, som kræver lægelig sagkundskab.
 Ankestyrelsen har ved sin  

 afgørelse (bl.a.) lagt vægt på, at symptomer på en varig lidelse først har  

 vist sig hos (A) efter en længere periode som selvstændig.
 Jeg finder ikke at have  

 grundlag for at kritisere ankestyrelsens afgørelse, hvorefter (A's) lidelse  

 ikke kan anerkendes som en arbejdsskade efter lovens § 10, stk. 2.
 Ad spørgsmålet om aktindsigt i lægekonsulentudtalelserne i ankestyrelsen:
 Ankestyrelsens afslag på  

 aktindsigt er begrundet med en henvisning til bestemmelsen i  

 forvaltningslovens  

 § 12, stk. 1.
Den Sociale Ankestyrelses  

 læge- (og tandlæge-)konsulenter er ansat af ankestyrelsen som faglige  

 konsulenter.
De afgiver udtalelser til brug for ankestyrelsens behandling af  

 (bl.a.) arbejdsskadesager enten i form af en skriftlig udtalelse eller som en  

 mundtlig vurdering i forbindelse med deltagelse i det møde, hvori afgørelsen  

 træffes.
Lægekonsulentens opgave er alene at foretage en (lægefaglig)  

 vurdering af sagens oplysninger, navnlig de indhentede lægelige erklæringer.
 Sagen har givet mig anledning  

 til nærmere at overveje, om en klager har krav på aktindsigt i ankestyrelsens  

 lægekonsulentudtalelser efter bestemmelserne i forvaltningsloven eller på  

 grundlag af "god forvaltningsskik".
 1. Forvaltningslovens § 12  

 har følgende indhold:
"Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter anses 1) dokumenter, der udarbejdes  

 af en myndighed til egen brug ved behandlingen af en sag. ...
Stk. 2.  

  

 Oplysninger vedrørende sagens faktiske omstændigheder, der  

 er af væsentlig betydning for sagens afgørelse, og som alene indeholdes i  

 interne arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel." § 13, nr. 3, giver uanset  

 bestemmelserne i § 12 ret til aktindsigt i interne arbejdsdokumenter, som  

 foreligger i endelig form, når "dokumenterne er  

 selvstændige dokumenter, der er udarbejdet af en myndighed for at  

 tilvejebringe bevismæssig eller anden tilsvarende klarhed med hensyn til en  

 sags faktiske omstændigheder." (Tilsvarende er  

 partshøringspligten i forvaltningslovens § 19 knyttet til oplysninger  

 vedrørende "sagens faktiske omstændigheder").
Justitsministeriet har i en  

 notits af 4. marts 1988 om adgang til aktindsigt i ankestyrelsens  

 lægekonsulentudtalelser (om end under tvivl) givet udtryk for den opfattelse,  

 at den del af lægekonsulentens udtalelse, der vedrører det rent lægefaglige  

 skøn, kan undtages fra retten til aktindsigt efter forvaltningslovens § 12,  

 stk. 1 (og den tilsvarende bestemmelse i offentlighedslovens § 7).  

 Justitsministeriet  

 lagde vægt på, at lægekonsulenterne er tilknyttet ankestyrelsen i et  

 egentligt ansættelsesforhold.
Justitsministeriet anførte nærmere:
 "...
Der kan også trækkes en  

 parallel til den nye bestemmelse i offentlighedslovens § 8, nr. 3. Efter  

 denne  

 bestemmelse omfatter retten til aktindsigt uanset bestemmelsen i § 7 interne  

 arbejdsdokumenter, som foreligger i endelig form, når dokumenterne er  

 selvstændige dokumenter, der er udarbejdet af en myndighed for at  

 tilvejebringe  

 bevismæssig eller anden tilsvarende klarhed med hensyn til en sags faktiske  

 omstændigheder.
På den baggrund er besigtigelsesrapporter, analyserapporter  

 og  

 andre tilsvarende rapporter antaget at være omfattet af retten til  

 aktindsigt.  

 Det gælder også, selv om rapporterne indeholder subjektive skøn fra den  

 pågældende sagkyndige medarbejder.
I det foreliggende tilfælde  

 må der imidlertid lægges afgørende vægt på, at de lægefaglige konsulenter er  

 tilknyttet Den Sociale Ankestyrelse i et egentligt ansættelsesforhold.
De  

 lægefaglige udtalelser indgår i ankestyrelsens behandling af sagen på  

 principielt samme måde som juridiske udtalelser om sagens eventuelle retlige  

 problemer.
Lægekonsulenternes udtalelser adskiller sig principielt ikke fra  

 de  

 udtalelser af faglig karakter, der afgives af ansatte biologer til brug for  

 Miljøstyrelsens afgørelser i miljøklagesager eller af ansatte ingeniører til  

 brug for Justitsministeriets afgørelse af sager af bilteknisk karakter.
På  

 den baggrund er Justitsministeriet mest tilbøjelig til at mene, at også den  

 del af lægekonsulentens udtalelse, der vedrører et rent lægefagligt skøn, kan  

 undtages fra retten til aktindsigt efter forvaltningslovens § 12, stk. 1, og  

 offentlighedslovens  

 § 7.
Indeholder lægekonsulentens  

 udtalelse oplysninger om sagens faktiske omstændigheder, som ikke i øvrigt  

 fremgår af sagens dokumenter, f.eks. telefonisk indhentede supplerende  

 helbredsoplysninger, skal disse oplysninger ekstraheres, jf.  

 forvaltningslovens § 12, stk. 2, og offentlighedslovens § 11. Indhentes der  

 til brug for sagen en speciallægeerklæring eller i øvrigt erklæringer fra  

 sagkyndige, der ikke er i et egentligt ansættelsesforhold til ankestyrelsen,  

 men som virker som selvstændige, vil en sådan erklæring ikke kunne undtages  

 som et internt arbejdsdokument." Den del af lægekonsulentudtalelsen,  

 der vedrører det lægefaglige skøn, er således ikke anset for omfattet af  

 begrebet "sagens faktiske omstændigheder" i § 12, stk. 2. Med  

 udgangspunkt i denne opfattelse kan der heller ikke antages at være ret til  

 aktindsigt efter § 13, nr. 3 (eller partshøringspligt efter § 19), for så  

 vidt  

 angår den lægefaglige vurdering i konsulentudtalelserne.
 Problemet om afgrænsning af  

 begrebet "sagens faktiske omstændigheder" er omtalt i Juridisk  

 Grundbog, Forvaltningen, 4, s. 151, hvor det er anført, at andre myndigheders  

 eller særligt sagkyndiges kvalifikation af faktum er omfattet af begrebet.  

 Til  

 belysning nævnes, at de i en pensionssag (og tilsvarende en arbejdsskadesag)  

 indhentede speciallægeerklæringer er omfattet, men at de af ankestyrelsen  

 ansatte lægekonsulenters vurderinger ikke er det.
 Jeg kan tilslutte mig den  

 opfattelse, der er kommet til udtryk de nævnte steder, hvorefter der ikke kan  

 antages at eksistere en ret til aktindsigt efter forvaltningsloven i  

 ankestyrelsens lægekonsulentudtalelser, der alene indeholder konsulentens  

 egne vurderinger af et foreliggende skriftligt materiale.
 2. Mine overvejelser om,  

 hvorvidt der på grundlag af "god forvaltningsskik" bør gives  

 aktindsigt i lægekonsulentudtalelserne (og foretages partshøring vedrørende  

 disse) har taget udgangspunkt i den fremgangsmåde, som anvendes ved  

 domstolene,  

 hvor alle faglige vurderinger -som ikke kommer fra rettens egne fagkyndige  

 medlemmer (f.eks. de børnesagkyndige meddommere i sager om anbringelse af  

 børn  

 uden for hjemmet, jf. bistandslovens § 130) - fremlægges for retten og sagens  

 parter og er genstand for procedure.
 Ankestyrelsens  

 lægekonsulenter er ikke medlemmer af afgørelsesmyndigheden, som bl.a. efter  

 sin sammensætning til en vis grad kan betegnes som domstolslignende.
Opstillingen af en  

 grundsætning om krav på aktindsigt og partshøring i vurderinger afgivet af  

 lægekonsulenter i ankestyrelsen måtte som udgangspunkt udstrækkes til også at  

 gælde alle andre faglige vurderinger afgivet af "specialister"  

 ansat af myndigheden og ville dermed få meget betydelige  

 praktisk-administrative konsekvenser.
Endvidere ville der kunne blive tale om  

 en til tider vanskelig grænsedragning mellem på den ene side fagkyndige og på  

 den anden side almindelige sagsbehandlere ("generalister").
 Også den mulighed at begrænse  

 grundsætningen til domstolslignende forvaltningsmyndigheder ville frembyde  

 væsentlige grænsedragningsproblemer.
 Dertil kommer, at det  

 retssikkerhedsmæssigt begrundede behov for aktindsigt og partshøring i  

 sådanne  

 interne fagkyndige vurderinger i et ikke uvæsentligt omfang vil være dækket  

 ved  

 myndighedernes efterlevelse af de gældende krav til udformningen af en  

 fyldestgørende  

 begrundelse for en afgørelse, idet det af begrundelsen nærmere skal fremgå,  

 såfremt  

 den pågældende vurdering har været af væsentlig betydning for afgørelsen, jf.  

 forvaltningslovens § 24.
På baggrund af det anførte  

 har jeg fundet ikke at burde fremkomme med en udtalelse gående på, at  

 aktindsigt i ankestyrelsens lægekonsulentudtalelser bør gives på grundlag af  

 god forvaltningsskik.
Jeg har herved også lagt vægt på, at de konsekvenser,  

 som  

 en sådan udtalelse ville få, gør problemet egnet til i givet fald at blive  

 reguleret lovgivningsmæssigt.
Jeg vil endnu en gang  

 præcisere, at ovenstående alene vedrører den del af  

 lægekonsulentudtalelserne,  

 som indeholder en rent lægefaglig vurdering.
Oplysninger om sagens faktiske  

 omstændigheder er omfattet af retten til aktindsigt efter forvaltningslovens  

 §  

 12, stk. 2.
3. Uanset at ankestyrelsen  

 hverken retligt eller på grundlag af god forvaltningsskik er forpligtet til  

 at  

 give en part indsigt i en "ren" lægekonsulentudtalelse, kan der  

 være  

 grund til at understrege, at ankestyrelsen som udgangspunkt er berettiget til  

 at give parten denne indsigt i henhold til princippet om  

 "meroffentlighed", f.eks. i forbindelse med partshøring forud for  

 afgørelsen eller som svar på en anmodning om aktindsigt.
Det vil efter min  

 opfattelse navnlig være velbegrundet at imødekomme partens ønske i de  

 tilfælde,  

 hvor lægekonsulentudtalelsens indhold må forventes at skulle indgå eller er  

 indgået som en del af den begrundelse, der skal ledsage afgørelsen, jf.  

 forvaltningslovens §§ 22 og 24.
 Jeg har gjort ankestyrelsen  

 bekendt med min opfattelse.
 4. Jeg har modtaget kopi af  

 lægekonsulentudtalelsen i A's sag (i form af referat af mødet i  

 ankestyrelsen,  

 hvori lægekonsulenten deltog) og kan herefter ikke kritisere, at  

 ankestyrelsen ikke har fundet, at der var krav på aktindsigt efter § 12, stk.  

 2.
 De har med kopi af ankestyrelsens  

 udtalelse af 22. februar 1990 modtaget oplysning om navnet på den medvirkende  

 lægekonsulent.
 I anledning af Deres  

 spørgsmål i skrivelsen af 6. april 1990 har en af mine medarbejdere været i  

 telefonisk kontakt med ankestyrelsen, som oplyste, at ankestyrelsen som en  

 selvfølge aldrig anvender samme lægekonsulent(er), som har været anvendt i  

 Arbejdsskadestyrelsen, eller i øvrigt lægekonsulenter, som på anden måde har  

 afgivet vurderinger i en konkret sag.
