Den 13. marts 1991 er der i København undertegnet et aftalememorandum mellem Kongeriget Danmarks regering (inklusive Grønlands Landsstyre) og Amerikas Forenede Staters regering vedrørende brug af Søndre Strømfjord Luftfartsanlæg, Kulusuk Flyveplads og andre forhold i forbindelse med De Forenede Staters militære aktiviteter i Grønland, jf.
Udenrigsministeriets bekendtgørelser nr. 23 af 20. juni 1951 og nr. 44 af 11. august 1955, Lovtidende C.
 Aftalememorandum'et har følgende ordlyd:
AFTALEMEMORANDUM MELLEM KONGERIGET DANMARKS REGERING (INKLUSIVE  

 GRØNLANDS LANDSSTYRE) OG AMERIKAS FORENEDE STATERS REGERING VEDRØRENDE BRUG  

 AF SØNDRE STRØMFJORDS LUFTFARTSANLÆG, KULUSUK FLYVEPLADS OG ANDRE FORHOLD I  

 FORBINDELSE MED DE FORENEDE STATERS MILITÆRE AKTIVITETER I GRØNLAND
Indledende bestemmelser Artikel I Formål og forhold til eksisterende aftaler 1. Nærværende Aftalememorandum beskriver rettigheder,  

 myndighed og forpligtelser for Amerikas Forenede Staters regering og  

 Kongeriget Danmarks regering (inklusive Grønlands landsstyre) herefter  

 benævnt Danmark/Grønland, vedrørende militær og civil brug af anlæggene på  

 Sdr.
Strømfjord Luftfartsanlæg (Sdr.
Strømfjord) og Kulusuk Flyveplads  

 (Kulusuk) og andre forhold i forbindelse med De Forenede Staters militære  

 tilstedeværelse i Grønland.
2. Nærværende Memorandum er led i gennemførelsen af  

 Overenskomsten mellem Danmark og De Forenede Stater om forsvaret af Grønland  

 dateret den 27. april 1951, og dertil knyttede aftaler (herefter benævnt  

 1951-aftalen). Ved sin ikrafttræden afløser nærværende Memorandum aftalen  

 mellem Den kgl. grønlandske Handel (KGH) og De Forenede Staters luftvåben  

 (USAF) af 15. april 1976 om benyttelse af Sdr.
Strømfjord, undtagen hvor  

 andet er bestemt, samt 1965-aftalen om benyttelse af Kulusuk og alle  

 tillægsaftaler hertil.
Parterne anerkender, at Overenskomst mellem Deltagerne  

 i Den nordatlantiske Traktat vedrørende status for deres styrker (NATO SOFA),  

 undertegnet den 19. juni 1951, finder anvendelse på gennemførelsen af  

 nærværende Memorandum.
3.Udover almindelige bestemmelser vedrørende De Forenede Staters militære  

 tilstedeværelse i Grønland fastlægger nærværende Memorandum den velordnede  

 overdragelse fra De Forenede Staters styrker til dansk/grønlandske  

 myndigheder af ansvaret for driften og forsyningen af Sdr.
Strømfjord og  

 Kulusuk.
Efter overgangsfasen skal amerikanske styrker have ret til at  

 benytte anlæggene på Sdr.
Strømfjord og Kulusuk under lejlighedsvise togter  

 og øvelser eller i nødsituationer.
Almindelige bestemmelser for De Forenede Staters militære aktiviteter  

 i Grønland Artikel II Overflyvning Når danske myndigheder udsteder diplomatisk tilladelse til overflyvning  

 af dansk territorium i Grønland med statsluftfartøjer fra lande, der er  

 underkastet restriktioner, skal overflyvning af ethvert anlæg, der helt eller  

 delvis benyttes af de amerikanske styrker i Grønland, udtrykkeligt forbydes.  

 En liste over lande, der er underkastet restriktioner, vil blive udfærdiget  

 af parterne.
Artikel III Benyttelse af og ejendomsret til udstyr og ejendom 1. Hvis Danmark/Grønland, i tilfælde af De Forenede  

 Staters styrkers tilbagetrækning fra anlæg i Grønland, har behov for fortsat  

 benyttelse af anlæg og udstyr ejet af De Forenede Stater, vil De Forenede  

 Staters myndigheder uden præjudice for bestemmelserne i Artikel XI i  

 1951-aftalen indgå sådanne arrangementer med dansk/grønlandske myndigheder,  

 som man gensidigt bliver enige om, og som er tilladt ifølge parternes  

 lovgivning, for at sikre sådan fortsat benyttelse.
I forbindelse med en sådan  

 tilbagetrækning skal parterne bestræbe sig på i videst muligt omfang at undgå  

 afbrydelse af den dansk/grønlandske virksomhed.
Herudover skal Danmarks  

 regering med forbehold af De Forenede Staters gældende lovgivning have  

 forkøbsret til sådan amerikansk ejendom og udstyr på de pågældende anlæg, som  

 i henhold til De Forenede Staters regerings beslutning er i overskud og til  

 rådighed for overdragelse.
2. Når De Forenede Staters styrkers benyttelse af  

 enhver form for fast ejendom endeligt ophører, skal sådan ejendom tilbydes  

 Danmarks regering, som for anlæg, der er opført efter nærværende Memorandums  

 ikrafttræden, skal godtgøre De Forenede Staters regering sådanne anlægs  

 eventuelle restværdi, som fastsættes ved fælles overenskomst.
Sådan fast  

 ejendom skal omfatte alle faste installationer og andet fast tilbehør, der på  

 permanent basis er installeret i eller monteret på den faste ejendom.
Artikel IV Byggevirksomhed og kontraktsindgåelse vedrørende varer og  

 tjenesteydelser 1. I overensstemmelse med gældende aftaler og praksis  

 og med parternes respektive love og bestemmelser kan hver af parterne indgå  

 kontrakter med erhvervsvirksomheder vedrørende varer og tjenesteydelser,  

 inklusive byggeprojekter, i Grønland og foretage indkøb direkte fra et  

 hvilket som helst foretagende i De Forenede Stater eller Danmark/Grønland  

 samt benytte eget militært eller civilt personel til udførelsen af  

 tjenesteydelser eller byggeprojekter.
 2. Når De Forenede Staters regering i fremtiden måtte  

 ønske at oprette langtrækkende telekommunikationsanlæg og -tjenester i  

 Grønland til betjening af De Forenede Staters militære anlæg i Grønland, vil  

 De Forenede Staters regering gøre udbuddet af sådanne anlæg og tjenester fra  

 grønlandske leverandører til genstand for velvillig overvejelse og vil, i det  

 omfang det er foreneligt med dens behov og De Forenede Staters love, bestræbe  

 sig på at benytte sådanne grønlandske anlæg og tjenesteydelser på en måde,  

 der er i overensstemmelse med dansk/grønlandsk lovgivning.
3. De Forenede Stater tilbyder, når De Forenede  

 Staters lovgivning tillader det, grønlandske luftfartsselskaber at indgå  

 kontrakter vedrørende De Forenede Staters militære transportbehov inden for  

 Grønland på konkurrencemæssige vilkår.
Dette tilsagn er uden præjudice for De  

 Forenede Staters ret til at benytte militære luftfartøjer inden for Grønland.  

 De Forenede Stater tilbyder ligeledes, uden præjudice for eksisterende  

 kontrakter, og når De Forenede Staters lovgivning tillader det, grønlandske  

 selskaber at indgå kontrakter vedrørende De Forenede Staters militære  

 søtransportbehov inden for Grønland og mellem Grønland og Danmark på  

 konkurrencemæssige vilkår.
Desuden vil De Forenede Stater se velvilligt på  

 andre forslag fra dansk/grønlandske myndigheder vedrørende brugen af  

 grønlandske virksomheder.
Artikel V Ulykker og andre nødsituationer De Forenede Staters militære myndigheder skal til enhver tid have  

 kommando over og kontrol med amerikanske militære luftfartøjer, anden  

 amerikansk ejendom samt personel fra amerikanske militære styrker.
I tilfælde  

 af ulykker, der involverer De Forenede Staters militære luftfartøjer i  

 Grønland, skal De Forenede Staters militære myndigheder og danske myndigheder  

 samarbejde om iværksættelsen af redningsforanstaltninger.
Undersøgelser af  

 flyulykker gennemføres i overensstemmelse med dansk luftfartslovgivning.
De  

 Forenede Staters militære myndigheder foretager, i samråd med danske  

 myndigheder, de undersøgelser, der er påkrævet efter De Forenede Staters  

 militære forskrifter.
Danske myndigheder skal i overensstemmelse med  

 procedurer, der gensidigt vil blive aftalt, have ret til at deltage i opsyn  

 og kontrol med ethvert militært luftfartøj, der forulykker i Grønland.  

 Ansvaret for fjernelsen af det beskadigede luftfartøj og dets indhold  

 påhviler De Forenede Stater, som skal bære omkostningerne ved en sådan  

 fjernelse.
Artikel VI Beskyttelse af miljøet 1. Uden præjudice for 1951-aftalen, særlig Artikel XI,  

 og andre relevante aftaler skal De Forenede Staters myndigheder fra militære  

 anlæg, som De Forenede Staters styrker trækker sig ud af, fjerne eller på  

 anden måde uskadeliggøre alle kendte farlige stoffer, herunder spildolie,  

 kemiske opløsningsmidler, asbest, som kan smuldre, og PCB, der er affødt af  

 De Forenede Staters militære tilstedeværelse (inklusive civile, der  

 beskæftiges af De Forenede Staters militære styrker).
2. De Forenede Staters myndigheder skal forsyne  

 dansk/grønlandske myndigheder med en rapport om alle sådanne kendte stoffer,  

 der er tilstede på de af De Forenede Staters militære anlæg, som det er  

 hensigten at forlade.
På anmodning fra dansk/grønlandske myndigheder skal der  

 foretages en fælles inspektion af De Forenede Stater og Danmark/Grønland for  

 at verificere nævnte rapport.
 3. De Forenede Staters myndigheder skal forsyne de  

 dansk/grønlandske myndigheder med en rapport, der bekræfter, at der er taget  

 de fornødne skridt med hensyn til sådanne stoffer.
Artikel VII Permanent udvalg 1. For at lette samråd og udveksling af oplysninger om  

 forhold, der vedrører De Forenede Staters militære tilstedeværelse i  

 Grønland, vil der blive nedsat et amerikansk-dansk Permanent Udvalg på  

 ikrafttrædelsesdatoen for nærværende Memorandum.
 2. Det Permanente Udvalg skal bestå af repræsentanter  

 for De Forenede Staters regering og repræsentanter for Danmarks regering og  

 for Grønlands landsstyre.
3. Det Permanente Udvalg skal holde samråd og udveksle  

 oplysninger om alle forhold, der vedrører De Forenede Staters militære  

 tilstedeværelse i Grønland i almindelighed og nærværende Memorandum i  

 særdeleshed.
De Forenede Staters repræsentant skal i god tid give den danske  

 repræsentant oplysninger vedrørende alle påtænkte, væsentlige ændringer i De  

 Forenede Staters militære virksomhed eller anlæg, der vil kunne påvirke  

 Grønlands økonomi eller miljø. Spørgsmål, der falder ind under Det  

 dansk-amerikanske Grønlandsudvalgs ansvarsområde, vil ikke blive behandlet af  

 det Permanente Udvalg.
 4. I tilfælde af, at der opstår uenighed om et  

 problem, der ikke kan løses af det Permanente Udvalg, skal spørgsmålet  

 henvises til løsning ad diplomatiske kanaler.
 5. Det Permanente Udvalg skal afholde regelmæssige  

 møder, mindst en gang årligt.
6. Alle møder skal være lukkede, medmindre andet  

 aftales i det Permanente Udvalg.
Frigivelse af oplysninger i en hvilken som  

 helst form vedrørende udvalgets drøftelser skal bero på fælles aftale i  

 Udvalget.
Artikel VIII Bevillingsmæssig dækning Parternes forpligtelser i medfør af nærværende Memorandum er under  

 forbehold af, at det bevillingsmæssige grundlag er til stede i  

 overensstemmelse med deres respektive nationale love og procedurer.
Bestemmelser vedrørende De Forenede Staters styrkers virksomhed i Sdr.  

 Strømfjord og Kulusuk Artiklerne IX-XIV finder anvendelse i overgangsfasen, som beskrevet i  

 Artikel XIII og derefter i de tidsrum, hvor De Forenede Staters styrker er  

 engageret i militær virksomhed som beskrevet i artikel XV i dette Memorandum.
Artikel IX Flyoperationer 1. De Forenede Staters militære fly og fly chartret af  

 militæret skal fortsat uhindret have overflyvnings- og landingsrettigheder  

 uden erlæggelse af gebyrer og afgifter i overensstemmelse med 1951-aftalen og  

 nærværende Memorandum.
Danske myndigheder skal være eneansvarlige for alle  

 aspekter af de civile flyoperationer i Sdr.
Strømfjord og Kulusuk og skal  

 tilrettelægge operationerne således, at enhver forstyrrelse af De Forenede  

 Staters, Danmarks eller anden militær benyttelse under NATO af Sdr.  

 Strømfjord eller Kulusuk undgås.
I situationer med stærkt forøget behov for  

 amerikanske eller danske militære luftfartøjer i tilfælde af krig,  

 NATO-beredskab, og, under forudsætning af enighed mellem de to regeringer, i  

 andre perioder med krise, spænding, i anden nødsituation eller i forbindelse  

 med militære øvelser, kan De Forenede Staters eller danske myndigheder kræve,  

 at civile flyoperationer begrænses eller indstilles midlertidigt.
2. Alle luftfartøjer, der benytter Sdr.
Strømfjord og  

 Kulusuk, skal overholde sådanne gældende amerikanske eller danske  

 forskriftsmæssige krav, som er nødvendige for en sikker og effektiv drift.  

 Det påhviler De Forenede Staters myndigheder at sikre De Forenede Staters  

 militære luftfartøjers overholdelse heraf og at give passende vejledning til  

 luftfartøjer chartret af De Forenede Staters styrker.
Det påhviler danske  

 myndigheder at sikre civile luftfartøjers samt danske eller tredjelandes  

 militære luftfartøjers overholdelse heraf.
Artikel X Drift af civile luftfartsanlæg 1. De danske myndigheder fører en fortegnelse over  

 civile flyoperationer i Sdr.
Strømfjord.
Et ajourført eksemplar af  

 fortegnelsen overgives til De Forenede Staters øverstkommanderende i Grønland  

 een gang om måneden.
2. De danske myndigheder har ansvaret for passagerer,  

 besætning og last ombord på civile luftfartøjer (bortset fra luftfartøjer,  

 der er chartret af De Forenede Staters styrker) og for andre civile, der ikke  

 er ansat af De Forenede Staters styrker.
Efter registrering hos de danske  

 myndigheder vil det være disse personer tilladt at opholde sig midlertidigt i  

 Sdr.
Strømfjord og at benytte Sdr.
Strømfjord som udgangspunkt eller som  

 rejsemål, særlig i turistøjemed.
Det vil ikke være sådanne personer tilladt  

 at bevæge sig ind i områder, bygninger og anlæg, der er afmærket som ikke  

 offentligt tilgængelige.
Danmarks regering vil godtgøre De Forenede Staters  

 regering de omkostninger, der skyldes ydelse af bistand til disse personer.
Artikel XI Erstatningskrav Med hensyn til erstatningskrav, som måtte opstå i forbindelse med civil  

 flyvirksomhed i Sdr.
Strømfjord, vil Afsnit VII, stykke 3, i aftalen af 15.  

 april 1976 vedrørende benyttelse af Sdr.
Strømfjord fortsat være gældende i  

 overgangsperioden og derefter i de situationer, som er beskrevet i Art.
XV i  

 tilfælde, hvor De Forenede Staters regering måtte udføre tjenesteydelser  

 efter anmodning fra dansk/grønlandske myndigheder.
Artikel XII Lov og orden 1. Den danske regering skal være ansvarlig for lov og  

 orden i Sdr.
Strømfjord.
Vedkommende danske myndigheder træffer  

 forholdsregler til at sikre beskyttelse af og sikkerhed for alle personer i  

 Sdr.
Strømfjord, inklusive civile luftfartøjers passagerer, og håndhæver  

 relevante dansk/grønlandske love og bestemmelser.
De træffer forholdsregler  

 til at forhindre, at personel, herunder passagerer, lægger hindringer i vejen  

 for den militære virksomhed.
2. De Forenede Staters militære myndigheder skal  

 opretholde disciplin og orden blandt medlemmer af De Forenede Staters  

 styrker, de civilt ansatte, samt disses pårørende.
De Forenede Staters  

 militære myndigheder kan tage skridt til at beskytte De Forenede Staters  

 personel og ejendom og til at forhindre sabotage, spionage og undergravende  

 virksomhed.
 3. Danmarks og De Forenede Staters myndigheder skal  

 samarbejde i anliggender, der vedrører sikkerhed og opretholdelse af lov og  

 orden, i medfør af nærmere aftalte procedurer.
Artikel XIII Overgangsprocessen 1. De Forenede Staters luftvåben ophører med driften  

 af basen i Sdr.
Strømfjord senest den 30. september 1992 og afslutter  

 benyttelsen af Kulusuk og alle DYE-stationerne senest den 30. september 1991.  

 De dansk/grønlandske myndigheder vil have det fulde ansvar for driften af  

 lufthavnen i Sdr.
Strømfjord og flyvepladsen i Kulusuk fra henholdsvis den 1.  

 oktober 1992 og den 1. oktober 1991.
2. Parterne har nedsat et Overgangsudvalg, der er  

 ansvarlig for overvågningen af overgangsprocessen i Sdr.
Strømfjord, Kulusuk  

 og på DYE-stationerne.
Udvalget udarbejder ved fælles aftale en plan for en  

 faseopdelt overdragelse af ansvaret for driften af anlæggene i Sdr.  

 Strømfjord og Kulusuk, der sikrer fuldførelse af De Forenede Staters  

 luftvåbens rettidige og velordnede tilbagetrækning og de dansk/grønlandske  

 myndigheders overtagelse af det fulde ansvar senest på de datoer, der er  

 fastsat i stk. 1. Udvalget fastlægger endvidere ved fælles aftale de  

 procedurer, der skal følges ved den endelige ordning for DYE-stationerne.
 3. Samtidig med at overdragelsen af de nævnte anlæg  

 skrider frem i overensstemmelse med den aftalte plan, varetager De Forenede  

 Staters myndigheder de funktioner, som de fortsat er ansvarlige for, på samme  

 måde, som de har været varetaget hidtil, særlig i henhold til afsnit IV i  

 aftalen mellem USAF og KGH af 15. april 1976, medmindre parterne aftaler  

 andet.
Artikel XIV Ansvaret for driften af anlæggene 1. Danmarks regering er ansvarlig for drift,  

 vedligeholdelse, byggeri, modernisering, ændring og reparation af de anlæg i  

 Sdr.
Strømfjord og Kulusuk, der udelukkende anvendes til drift af civil  

 luftfart eller anden virksomhed, som varetages af dansk/grønlandsk personel,  

 samt for alle omkostninger forbundet dermed.
Anlæg og tjenesteydelser for  

 luftfarten, hvis drift på nuværende tidspunkt varetages af De Forenede  

 Staters styrker i Sdr.
Strømfjord, vil gradvist blive overdraget til Danmarks  

 regering på nærmere aftalte vilkår, idet overdragelsen påbegyndes med  

 lufttrafiktjenesten ikke senere end den 1. januar 1992, og afsluttes senest  

 den 30. september 1992.
2. De Forenede Staters regering er ansvarlig for  

 drift, vedligeholdelse, byggeri, modernisering, ændring og reparation af  

 anlæg i Sdr.
Strømfjord og Kulusuk, der udelukkende anvendes til De Forenede  

 Staters militære virksomhed, samt for alle omkostninger forbundet hermed.
3. De Forenede Staters regering er ikke forpligtet til  

 at vedblive med at stille anlæg, udstyr eller tjenesteydelser til rådighed i  

 længere tid eller i større omfang end nødvendigt for varetagelsen af De  

 Forenede Staters militære formål, som beskrevet i nærværende Memorandum,  

 særligt i Art.
XIII, stk. 3.
Opretholdelse af De Forenede Staters adgang til Sdr.
Strømfjord og  

 Kulusuk Artikel XV 1. Efter overgangsfasen bliver Sdr.
Strømfjord et  

 civilt luftfartsanlæg.
2. Under hensyn til, at De Forenede Staters regering  

 har givet afkald på alle rettigheder til restværdien af fast ejendom (med  

 undtagelse af det i Art.
III, stk. 2, i nærværende aftale anførte) og har  

 overført overskydende løsøre i overensstemmelse med De Forenede Staters love  

 og bestemmelser, skal De Forenede Staters styrker have fortrinsret til brug  

 af landingsbane, parkerings- og tankningsanlæg i Sdr.
Strømfjord og Kulusuk i  

 de situationer, der er beskrevet i stk. 3 nedenfor.
 3. I perioder med krig, NATO-beredskab og, under  

 forudsætning af enighed mellem de to regeringer, i andre perioder med  

 spænding, krise, i anden nødsituation eller i forbindelse med militære  

 øvelser, skal De Forenede Staters militære styrker kunne gøre brug af disse  

 anlæg, på den måde som er foreskrevet i nærværende Memorandum, når det er  

 påkrævet under lejlighedsvise togter, øvelser og operationer i  

 nødsituationer.
4. De Forenede Staters regering skal i rimelig tid  

 forinden konsultere Danmarks regering, såfremt den agter at gøre brug af Sdr.  

 Strømfjord og Kulusuk.
Normalt skal sådanne konsultationer finde sted mindst  

 to og halvfjerds (72) timer i forvejen.
5. De Forenede Staters regering skal betale alle  

 udgifter for tjenesteydelser og forsyninger, som De Forenede Staters styrker  

 anmoder om og modtager i forbindelse med lejlighedsvis benyttelse af Sdr.  

 Strømfjord og Kulusuk i henhold til denne artikel.
Betalingen, der opkræves  

 for sådanne tjenesteydelser og forsyninger, skal ikke overstige den betaling,  

 der opkræves fra danske og grønlandske brugere og købere af de samme eller  

 lignende tjenesteydelser og forsyninger.
Ikrafttræden og varighed Artikel XVI Nærværende Memorandum træder i kraft ved undertegnelsen og forbliver i  

 kraft i samme periode som 1951-aftalen, medmindre det opsiges med 2 års  

 skriftligt varsel af en af parterne.
Nærværende Memorandum kan ændres når som  

 helst ved aftale mellem parterne.
Til bekræftelse heraf har undertegnede befuldmægtigede underskrevet  

 nærværende aftale.
Udfærdiget i København, den trettende marts 1991, i to  

 eksemplarer på dansk og engelsk, begge tekster af lige gyldighed.
For Kongeriget Danmarks regering (inklusive Grønlands landsstyre) Flemming Hedegaard For Danmarks regering Lars Vesterbirk For Grønlands landsstyre For Amerikas Forenede Staters regering Keith L.
Brown Aftalememorandum'et trådte i kraft ved undertegnelsen den 13. marts 1991.
