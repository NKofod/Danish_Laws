Bekendtgørelse om ændring af bekendtgørelse om Det Centrale Virksomhedsregister og www.cvr.dk § 1 I bekendtgørelse nr. 1491 af 15. december 2009 om Det Centrale Virksomhedsregister og www.cvr.dk, som ændret ved bekendtgørelse nr. 977 af 11. august 2010, foretages følgende ændringer:
 1. Indledningen affattes således:
»I medfør af § 11, stk. 4 og 5, § 16, stk. 2, § 16 a, § 18, stk. 3 og 4, § 20 og § 22, stk. 3, i lov om Det Centrale Virksomhedsregister, jf. lovbekendtgørelse nr. 653 af 15. juni 2006, § 12, stk. 2, nr. 6 og 7, i selskabsloven, jf. lovbekendtgørelse nr. 322 af 11. april 2011, § 1 a, stk. 1, § 2, stk. 3, 2. pkt., § 12, stk. 2, 2. pkt., § 13, stk. 2, nr. 6 og 7, i lov om visse erhvervsdrivende virksomheder, jf. lovbekendtgørelse nr. 559 af 19. maj 2010, som ændret ved lov nr. 616 af 14. juni 2011, § 60, stk. 5, i lov om erhvervsdrivende fonde, jf. lovbekendtgørelse nr. 560 af 19. maj 2010, § 15, stk. 4, og § 336, stk. 2, i lov om finansiel virksomhed, jf. lovbekendtgørelse nr. 705 af 25. juni 2012, § 68 i lov om tilsyn med firmapensionskasser, jf. lovbekendtgørelse nr. 1561 af 19. december 2007, som ændret ved lov nr. 516 af 12. juni 2009, § 11, stk. 3, § 160, stk. 1, § 161, stk. 6, § 216 a, stk. 5, og § 224 i lov om investeringsforeninger m.v., jf. lovbekendtgørelse nr. 935 af 17. september 2012, § 1 i lov om administration af Det Europæiske Økonomiske Fællesskabs forordninger om indførelse af europæiske økonomiske firmagrupper, jf. lovbekendtgørelse nr. 281 af 17. april 1997, § 17, stk. 2, i SE-loven, jf. lovbekendtgørelse nr. 654 af 15. juni 2006, § 15, stk. 2, i SCE-loven, lov nr. 454 af 22. maj 2006, § 6 i lov om den selvstændige offentlige virksomhed DSB og om DSB S-tog A/S, jf. lovbekendtgørelse nr. 1184 af 12. oktober 2010, og § 16, 1. pkt., i lov om Energinet.dk, jf. lovbekendtgørelse nr. 1097 af 8. november 2011, fastsættes:« 2. § 7, stk. 3, ophæves.
 3. § 8, stk. 6, affattes således:
»Stk. 6. Enhver kan anvende og videreformidle data modtaget fra Det Centrale Virksomhedsregister med de undtagelser og betingelser, der følger af § 19 i lov om Det Centrale Virksomhedsregister og § 10 i denne bekendtgørelse.« 4. § 9 affattes således:
»§ 9. Det Centrale Virksomhedsregister kan meddele oplysninger om enkelte enheder, om grupper af enheder og om samtlige enheder optaget i registret med de begrænsninger, der følger af anvendelsen af Erhvervsstyrelsens IT-system.
Det fremgår af Erhvervsstyrelsens hjemmeside www.cvr.dk, hvorledes oplysningerne kan tilgås, og hvilke produkter der stilles til rådighed.
 Stk. 2. Ved videregivelse af oplysninger fra Det Centrale Virksomhedsregister om grupper af enheder til private, må der alene videregives oplysninger, der kan meddeles de pågældende brugere i overensstemmelse med § 8.
 Stk. 3. Oplysninger fra registret leveres digitalt.
Stk. 4. Ved tilladelse til online-adgang til registrets oplysninger tildeles den enkelte bruger en personlig, fortrolig adgangskode, og det fastlægges, hvilke oplysninger den pågældende bruger kan få adgang til.« 5. § 11, stk. 2 og 3, ophæves, og i stedet indsættes:
»Stk. 2. For gebyrbelagte ydelser, som leveres fra Erhvervsstyrelsens IT-system, gælder taksterne i bilag 1 til denne bekendtgørelse og bilag 3 til bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen.« Stk. 4 bliver herefter stk. 3.
6. I § 11, stk. 4, der bliver stk. 3, ændres »lov om investeringsforeninger og specialforeninger samt andre kollektive investeringsordninger m.v.« til: »lov om investeringsforeninger m.v.« 7. Bilag 1 affattes som i bilag 1 til denne bekendtgørelse.
§ 2 Bekendtgørelsen træder i kraft den 2. januar 2013.
