 I medfør af §§ 11, 12, 17 og 18 i lov om folkehøjskoler, landbrugsskoler,  

 husholdningsskoler og efterskoler, jf. lovbekendtgørelse nr. 661 af 26.  

 oktober 1988, fastsættes:
Ansættelse af forstandere og lærere § 1.  Forstandere og lærere ansættes på grundlag af en  

 skriftlig aftale (ansættelseskontrakt) indgået efter reglerne i skolens  

 vedtægter inden ansættelsesperiodens start.
 Stk. 2.  Ansættelseskontrakten skal indeholde  

 bestemmelser om:
§ 2.  Lærere ansættes som heltidslærere, kvotalærere  

 eller timelønnede lærere.
Direktoratet for Folkeoplysning, Frie Grundskoler  

 m.v. (direktoratet) fastsætter nærmere regler herom for de enkelte  

 skoleformer.
Løntimetal, nettotimetal og undervisningstimer § 3.  Forstandere og heltidslærere skal undervise et  

 antal timer, som tillagt timereduktion udgør det årlige løntimetal for de  

 enkelte skoleformer.
Direktoratet fastsætter efter høring af de relevante  

 organisationer regler om de årlige løntimetal og timereduktion.
For  

 husholdningsskoler (håndarbejdsskoler) og efterskoler sker det efter  

 forhandling med Finansministeriet.
Stk. 2.  Udover de årlige løntimetal fastsætter  

 direktoratet et årligt nettotimetal for de enkelte skoleformer.  

 Nettotimetallet udgør løntimetallet med fradrag af de faste timereduktioner  

 som følge af ferieforlængelsen, jf. § 4, stk. 2, og for husholdningsskoler og  

 efterskoler arbejde på ubekvemme tidspunkter.
De årlige nettotimetal danner  

 grundlag for fuld løn og for opgørelse af overtimer og undertimer ved  

 ungdomshøjskoler, husholdningsskoler og efterskoler.
Stk. 3.  En undervisningstime er på 45 minutter.
Hvis  

 andre lektionslængder anvendes, omregnes den enkelte lærers timetal til  

 undervisningstimer af 45 minutters varighed.
 Stk. 4.  Det årlige løntimetal er fastsat under  

 hensyntagen til, at forstanderes og heltidslæreres arbejdsforpligtelse  

 omfatter både undervisningstimer og deltagelse i det pædagogiske arbejde, der  

 er forbundet med kostskoleformen, herunder arbejde på ubekvemme tidspunkter.
Nedsat timetal og timereduktioner § 4.  Der ydes forstandere, heltidslærere og  

 kvotalærere nedsat timetal fra den 1. januar i det kalenderår, i hvilket de  

 fylder 60 år.
 Stk. 2.  Der ydes forstandere, heltidslærere og  

 kvotalærere timereduktion som følge af den ferieforlængelse, der er fastsat i  

 § 7 i lov af 29. marts 1979 om forlængelse af kollektive overenskomster.  

 Timereduktion til heltidslærere er beregnet som det årlige løntimetal gange  

 0,022.
 Stk. 3.  Direktoratet fastsætter regler for de enkelte  

 skoleformer om de i stk. 1-2 nævnte timereduktioner, om timereduktion for  

 kostskolearbejde og efter- og videreuddannelse samt for husholdningsskoler og  

 efterskoler om timereduktion for arbejde på ubekvemme tidspunkter m.m.
 Tjenestefrihed med løn til efter- og videreuddanelse m.m.
§ 5.  Direktoratet kan godkende, at der inden for en  

 bevilling, som fastsættes på de årlige finanslove, ydes forstandere og lærere  

 tjenestefrihed (orlov) med fuld løn i indtil et halvt år til videreuddannelse  

 under forudsætning af, at videreuddannelsen har betydning for lærerens  

 undervisning ved den pågældende skoleform.
Under særlige forhold kan  

 tjenestefriheden udvides til eet år.
Stk. 2.  Direktoratet kan godkende, at der ydes  

 forstandere og lærere tjenestefrihed med fuld løn til pædagogisk  

 udviklingsarbejde af generel betydning for den pågældende skoleform.
Skolens  

 indstilling om tjenestefrihed med løn skal ligge inden for 2% af skolens  

 samlede lønsum det pågældende år eller inden for 6% over 3 år.
 § 6.  Skolen kan yde tjenestefrihed med løn til  

 forstandere og lærere, for hvem der ydes statslig vikarhjælp til efter- og  

 videreuddannelse.
Aflønning af forstandere, heltidslærere og kvotalærere § 7.  Forstandere, heltidslærere og kvotalærere  

 ansættes på tjenestemandslignende vilkår og aflønnes efter indplacering i  

 tjenestemændenes lønsystem i de lønrammeforløb, som direktoratet fastsætter  

 for de enkelte skoleformer.
Lønrammeforløb og de nærmere regler om aflønning  

 af forstandere og lærere fastsættes af direktoratet efter høring af de  

 relevante organisationer.
For husholdningsskoler og efterskoler sker det  

 efter forhandling med Finansministeriet.
 Stk. 2.  Lærere ved institutioner, der foruden een eller  

 flere frie kostskoler omfatter andre skoleformer, aflønnes efter de regler,  

 som gælder for de pågældende skoleformer i forhold til de timer, som de læser  

 ved skoleformen, jf. dog stk. 3.
 Stk. 3.  Lærere ved en folkehøjskole eller  

 husholdningsskole, kombineret med et håndarbejdsseminarium, med  

 hovedbeskæftigelse ved seminariet, aflønnes for deres timer ved  

 folkehøjskolen henholdsvis husholdningsskolen efter de regler, som er fastsat  

 for lærere ved håndarbejdsseminarier.
 Stk. 4.  Lønnen udbetales fra den 1. januar 1992 forud.
Almindelige regler om lønanciennitet § 8.  Forstanderes, heltidslæreres og kvotalæreres  

 lønanciennitet er den tid, der er forløbet fra det tidspunkt, den pågældende  

 er indplaceret i den lønramme, hvortil vedkommendes stilling hører.  

 Lønancienniteten regnes fra den 1. i en måned.
 Stk. 2.  Forstandere, heltidslærere og kvotalærere  

 optjener lønanciennitet svarende til det tidsrum, den pågældende varetager  

 sin stilling.
 Fravær efter gældende regler under ferie, sygdom, graviditet, barsel og  

 adoption, militærtjeneste, borgerligt ombud og tjenestefrihed med løn indgår  

 i lønancienniteten.
 Stk. 3.  Direktoratet fastsætter nærmere regler om  

 tidligere virksomheds medregning i lønancienniteten.
 Stk. 4.  Lønindplacering, herunder beregning af  

 lønanciennitet, foretages af direktoratet.
Lønanciennitet ved direkte overgang til anden stilling inden for de  

 frie kostskoler § 9.  En forstander eller lærer, der overgår til  

 ansættelse i en anden stilling, der er henført til samme lønramme som den  

 hidtidige, får ved ansættelsen samme lønanciennitet, som er opnået under  

 ansættelsen i den hidtidige stilling.
 § 10.  En forstander eller lærer, der overgår til  

 lønmæssig placering i en højere lønramme end den hidtidige, får en  

 lønanciennitet, som svarer til, at den pågældende opnår den løn inden for den  

 højere lønramme, der ligger nærmest over den senest opnåede løn i den lavere  

 lønramme.
Stk. 2.  Lønnen, der lægges til grund ved lønmæssig  

 placering i henhold til stk. 1, omfatter årslønnen i lønrammerne med  

 eventuelle særlige tillæg.
Lønmæssig placering kan dog ikke ske på et  

 skalatrin i den højere lønramme, som ligger under det sidst opnåede skalatrin  

 i den lavere lønramme.
Stedtillæg tages ikke i betragtning.
 Stk. 3.  Lønancienniteten i den højere lønramme  

 fastsættes i øvrigt sådan, at den pågældende, hvis han i sit hidtidige  

 lønforløb ved optjening af anciennitet ville have opnået en løn som nævnt i  

 stk. 2, der svarer til eller er højere end den løn, som vedkommende får i den  

 højere lønramme, fra samme tidspunkt opnår et nyt skalatrin inden for den  

 højere lønramme.
 § 11.  En forstander eller lærer, der overgår til en  

 stilling, i hvilken oprykning fra en lønramme til en højere finder sted efter  

 anciennitet, og som er klassificeret med en højere slutløn end den hidtidige  

 stilling, placeres inden for den nye stillings samlede lønforløb efter  

 reglerne i§ 10, stk. 1-3.
§ 12.  En forstander eller lærer, der overgår til en stilling, som er henført til en lavere lønramme end den hidtidige,  

 får samme lønanciennitet, som vedkommende ville have haft, hvis han på det  

 tidspunkt, da han indtrådte i den højere lønramme, var overgået til en  

 stilling i den lavere lønramme.
Lønanciennitet i den lavere lønramme forøges  

 med den anciennitet, der er optjent under ansættelsen i den højere lønramme.
 Stk. 2.  Ved overgang til en stilling som nævnt i § 11,  

 men som er klassificeret med en lavere slutløn end den hidtidige, foretages  

 lønmæssig placering inden for den nye stillings samlede lønforløb efter stk.  

 1.
Aflønning af timelønnede lærere § 13.  Timelønnede lærere aflønnes for hver læst time  

 med en timeløn.
Direktoratet fastsætter regler herom.
 Stk. 2.  Hvis en timelønnet lærer som vikar for en lærer  

 deltager i kostskolearbejdet, aflønnes den pågældende med en timeløn, som  

 fastsættes af direktoratet.
Andre løn- og ansættelsesvilkår § 14.  For forstandere, heltidslærere og kvotalærere  

 gælder folkeskolens ferieordning.
Ved fratræden, uden at den pågældende får  

 udbetalt pension, gælder de regler om feriegodtgørelse, der er fastsat i  

 ferieloven.
Stk. 2.  For forstandere, heltidslærere og kvotalærere  

 finder de regler, der er fastsat for folkeskolens tjenestemænd, tilsvarende  

 anvendelse ved Stk. 3.  Direktoratet kan fastsætte nærmere regler  

 herom.
Stk. 4.  For forstandere, heltidslærere og kvotalærere  

 gælder de regler om der er fastsat for statens tjenestemænd.
 Stk. 5.  I jubilæumsancienniteten indgår kun ansættelse  

 ved samme skoleform.
Stk. 6.  Efter aftale mellem skolen og lærerrådet kan de  

 regler om der gælder for statens tjenestemænd, anvendes tilsvarende.
 § 15.  Forstanderen skal sørge for, at vedkommende  

 selv, heltidslærerne og kvotalærerne ved skolen indmeldes i en af de  

 pensionskasser, hvori lærere fra skoler, som omfattes af skolestøtteloven,  

 kan optages, medmindre de pågældende over for direktoratet godtgør, at der på  

 anden måde er sikret dem en passende pension.
§ 16.  Forstandere, heltidslærere, kvotalærere og  

 timelønnede lærere er omfattet af lov om Arbejdsmarkedets Tillægspension, jf.  

 Kulturministeriets cirkulære af 8. december 1989 om Arbejdsmarkedets  

 Tillægspension (ATP). For forstandere, heltidslærere og kvotalærere svares  

 bidrag efter cirkulærets regler om lønmodtagere med et fastsat pligtigt  

 årligt timetal.
For timelønnede lærere svares bidrag efter reglerne om  

 lønmodtagere uden et fastsat normalt pligtigt timetal.
 Ikrafttrædelsesbestemmelser m.v.
 § 17.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 18.  Bekendtgørelsen træder i kraft den 10. marts  

 1990 og har virkning fra den 1. januar 1990.
