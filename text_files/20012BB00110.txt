Fremsat den 13. maj 2002 af  

 Villy Søvndal (SF),  

 Aage Frandsen (SF) og Ole Sohn (SF) Forslag til folketingsbeslutning om opfordring til at trække aktstykke nr. 142 om  

 Joint Strike Fighter-projektet tilbage fra Finansudvalget Folketinget opfordrer økonomi- og  

 erhvervsministeren til at trække aktstykke nr. 142 af 29. april 2002  

 tilbage fra Finansudvalget.
 I aktstykket søger ministeren om tilslutning til  

 finansieringen af Danmarks deltagelse i Joint Strike Fighter-projektets  

 udviklingsfase i perioden 2002-2012. De samlede udgifter ved deltagelse i  

 projektet er ca. 892,5 mio. kr. baseret på USD kurs 850 og prisniveau  

 USA 2001.
Bemærkninger til forslaget Joint Strike Fighter-projektet var oprindelig  

 vurderet til en pris på 350 mio. kr., men anslås nu til en samlet  

 pris på ca. 892 mio. kr.
 Forslagsstillerne finder, at der er tale om en  

 budgetoverskridelse på et så tidligt tidspunkt i projektet, at  

 det økonomiske grundlag allerede nu er kritisabelt   og helt  

 uoverskueligt i forhold til de budgetoverskridelser, der måtte blive  

 nødvendiggjort, efterhånden som projektet skrider frem.
 Forslagsstillerne imødeser således yderligere  

 stigninger i udgifterne vedrørende det samlede projekt og finder, at  

 Danmark bør revurdere sin deltagelse i projektet.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opfordring til at  

 trække aktstykke nr. 142 om Joint Strike Fighter-projektet tilbage fra  

 Finansudvalget.
(Beslutningsforslag nr.
B 110).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Finansudvalgets aktstykke nr. 142 af 29. april 2002,  

 folketingsåret 2001-02, 2. samling 142 Økonomi- og Erhvervsministeriet.
 a. Økonomi- og Erhvervsministeriet anmoder på  

 egne og Forsvarsministeriets vegne om Finansudvalgets tilslutning til  

 finansieringen af Danmarks deltagelse i Joint Strike Fighter-projektets  

 udviklingsfase i perioden 2002-2012. De samlede udgifter ved deltagelse i  

 projektet er ca. 892,5 mio. kr. (baseret på USD kurs 850 og USA  

 prisniveau 2001) i perioden 2002-2012. Den danske industri har tilkendegivet,  

 at denne vil medfinansiere projektet med op til ca. 170,0 mio. kr. (baseret  

 på USD kurs 850 og USA prisniveau 2001) i perioden 2002-2012. Der tages  

 forbehold for eventuelle ændringer inden for toldområdet, idet  

 der henvises til Kommissionens åbningsskrivelse nr. 1978/2090 af 21.  

 december 2001 vedrørende betaling af told af militært materiel  

 importeret fra tredjelande.
I indeværende finansår påregnes der  

 anvendt ca. 26 mio. kr. (baseret på USD kurs 850 og USA prisniveau  

 2001) til projektet.
Udgiften finansieres ved indtægter fra dansk  

 industri på ca. 11 mio. kr. samt reduktion af erhvervsservicepuljens  

 videreførselsbeholdning på ca. 15 mio. kr.
 Indeksering af de løbende betalinger til  

 årets prisniveau i USA samt eventuelle kursændringer reguleres  

 inden for de generelle reserver, idet Økonomi- og Erhvervsministeriets  

 mer-/mindreudgifter hertil optages direkte på forslag til lov om  

 tillægsbevilling.
b.
Formålet med JSF-projektet er at udvikle et  

 teknologisk avanceret og økonomisk overkommeligt kampfly.
Der  

 forventes produceret minimum 5000 fly.
Projektets udviklingsfase løber fra 2002 og frem  

 til medio 2012. I tilknytning til udviklingsfasen foregår der en  

 indledende produktion af ca. 465 fly.
Efter 2012 forventes jagerflyet at  

 gå i fuld produktion.
I 1997 besluttede Folketingets Finansudvalg at bevilge 70  

 mio. kr., således at Danmark kunne deltage i projektets fase  

 vedrørende validering af flykonceptet, jf.
Akt 342 9/9 1997. Profilen  

 for udbetaling af denne bevilling blev efterfølgende justeret ved Akt  

 95 6/12 2000.
 Som en del af forsvarsforliget fra maj 1999 blev det  

 besluttet, at Danmark også deltager i JSF-projektets udviklingsfase.
 Udgiften i 2002 finansieres ved indtægter fra dansk  

 industri på 11 mio. kr. samt reduktion af erhvervsservicepuljens  

 videreførselsbeholdning på 15 mio. kr.
 Statens forventede finansielle udgifter i 2003 og 2004  

 på i alt 98 mio. kr. tilføres Økonomi- og  

 Erhvervsministeriet som en rammeforhøjelse i forbindelse med FFL 2003.  

 Udgifterne vil blive modsvaret af indtægter til statskassen fra  

 Forsvarsministeriets salg af fast ejendom i 2005 og evt. 2006.
 Finansieringen i perioden 2005-2012 skal afklares i  

 forbindelse med fremtidige forsvarsforlig.
Forsvars- og erhvervsmæssige elementer i projektet Der indgår både forsvars- og  

 erhvervsmæssige elementer i projektet.
Hvad angår de  

 forsvarsmæssige elementer giver udviklingen af kampflyet forsvaret  

 indsigt i udviklingen af det avancerede fly og indflydelse på  

 udviklingen af de logistiske forhold omkring projektet.
Jagerpiloter fra det  

 danske flyvevåben får under udviklingen desuden betydelig  

 erfaring med det topmoderne jagerfly.
Et tæt forsvarssamarbejde om at  

 udvikle flyet vil derudover styrke de sikkerhedspolitiske relationer til USA  

 og en række NATO-partnere, som i lyset af 11. september 2001 er blevet  

 endnu vigtigere.
Det vurderes, at forsvaret ved deltagelse i  

 udviklingsfasen vil kunne modtage et generelt teknologiløft, idet  

 indsigt i og informationer om relaterede projekter vil kunne anvendes i  

 forbindelse med vurderingen af andre våbensystemer.
Det gælder  

 for eksempel informations- og kommunikationsteknologi, radarteknologi og  

 materialeteknologi.
Hvad angår de erhvervsmæssige interesser i  

 projektet har Økonomi- og Erhvervsministeriet været i dialog med  

 en bred skare af danske virksomheder og videninstitutioner for at vurdere det  

 erhvervsmæssige potentiale i projektet.
Konkret har dialogen bevirket,  

 at der er indgået en aftale med industrien om, at industrien betaler  

 ca. 11 mio. kr. årligt i 2002 og 2003 samt ca. 14 mio. kr. i 2004  

 (baseret på USD kurs 850 og USA prisniveau 2001). Industrien har  

 endvidere tilkendegivet, at denne samlet vil medfinansiere projektet med op  

 til ca. 170 mio. kr. (baseret på USD kurs 850 og USA prisniveau 2001) i  

 perioden 2002-2012. Aftalen med industrien er uopsigelig indtil udgangen af  

 2004, hvorefter den kan opsiges.
Industrien kan ved udgangen af 2004  

 genforhandle aftalen.
 På den baggrund vurderes det, at der er  

 erhvervsmæssige interesser i projektet for den danske forsvars- og  

 aerospaceindustri.
Ændret pris for dansk deltagelse Oprindelig blev det i 1999 skønnet, at dansk  

 deltagelse ville koste i alt ca. 50 mio.
USD fordelt over 7 år, i alt  

 ca. 350 mio. kr. ved den daværende valutakurs.
Den endelige pris er nu  

 aftalt til 105 mio.
USD i USA prisniveau 2001, der med den nuværende  

 USD-kurs på 850 svarer til 892,5 mio. kr.
 De væsentligste årsager til den  

 forhøjede pris er øgede udviklingsomkostninger, en  

 længere udviklingsfase samt den forhøjede dollarkurs.
Det er aftalt med industrien, at denne finansierer en del  

 af Danmarks bidrag på 105 mio.
USD.
Desuden bidrager den danske stat  

 med ikke-finansielle bidrag (fx forlæggelse af et jagerfly til USA i  

 forbindelse med testflyvninger). Projektets samlede udgift kan opgøres  

 således:
 Samlet udgift:
ca. 105 mio.
USD Ikke-finansielle bidrag fra staten:
ca. - 13 mio.
USD Tilkendegivelse om medfinansiering fra industrien op  

 til:
ca. - 20 mio.
USD Statens finansielle udgifter i alt:
ca.   72 mio.
USD I alt er statens finansielle udgifter i udviklingsfasen  

 således ca. 72 mio.
USD eller ca. 612 mio. kr. (baseret på  

 USD-kurs 850 og USA prisniveau 2001).
Det vurderes, at det danske bidrag kan dækkes ind i  

 form af rabatter på JSF-fly, hvis Danmark beslutter sig for at anskaffe  

 sådanne fly, samt i form af royalty-betalinger ved salg af JSF- fly til  

 3. lande.
Disse fordele vil dog tidligst kunne realiseres efter 2012,  

 når den egentlige produktionsfase går i gang.
 Der er ikke nogen forpligtelse til at købe  

 JSF-flyet, selvom Danmark deltager i udviklingsfasen, og Danmark kan  

 træde ud af udviklingsfasen med 90 dages varsel.
Foruden Danmark har blandt andet Norge, Holland,  

 Storbritannien, Canada, Italien og Tyrkiet deltaget i JSF-projektets  

 tidligere fase.
Storbritannien har som den første formelt underskrevet  

 en aftale med USA i januar 2001 om deltagelse i udviklingsfasen for et  

 beløb på ca. 2 mia.
USD.
Canada har underskrevet sin aftale med  

 et beløb på ca. 175 mio.
USD den 7. februar i år.
Den  

 hollandske regering traf den 8. februar 2002 beslutning om deltagelse i  

 udviklingsfasen for et beløb på ca. 800 mio.
USD.
De  

 øvrige lande arbejder for en hurtig politisk afklaring med hensyn til  

 videre deltagelse.
Udgiften i indeværende år på ca. 26 mio.  

 kr. afholdes af indtægter fra industrien på ca. 11 mio. kr. samt  

 et videreført beløb på ca. 15 mio. kr. fra  

 erhvervsservicepuljen.
Det videreførte beløb fra  

 erhvervsservicepuljen ville alternativt være bortfaldet ved  

 bevillingsafregningen for 2001 i forbindelse med ordningens ophør.
Den  

 foreslåede disposition kan konteringsmæssigt specificeres  

 således:
 § 08.33.01. Erhvervsfremme m.v.
17. Dansk deltagelse i Joint Strike Fighter-projektets udviklingsfase (ny underkonto) 29. Diverse driftsindtægter 11,0 mio. kr.
 51. Tilskud til udland m.v.
 26,0 mio. kr.
§ 08.33.03. Erhvervsservicepulje 10. Erhvervsservicepulje 79. Forbrug af videreført opsparing 15,0 mio. kr.
c.
Dispositionen forelægges Finansudvalget nu, idet  

 Lockheed Martin, der står for den endelige udvikling af flyet, i de  

 kommende måneder udvælger leverandørerne til  

 udviklingsfasen.
Kun leverandører fra deltagerlande forventes at komme  

 på tale.
e.
På baggrund af ovenstående anmodes om  

 tilslutning til finansieringen af Danmarks deltagelse i Joint Strike  

 Fighter-projektets udviklingsfase i perioden 2002-2012. De samlede udgifter  

 ved deltagelse i projektet er ca. 892,5 mio. kr. (baseret på USD kurs  

 850 og USA prisniveau 2001) i perioden 2002-2012. Den danske industri har  

 tilkendegivet, at denne vil medfinansiere projektet med op til ca. 170,0 mio.  

 kr. (baseret på USD kurs 850 og USA prisniveau 2001) i perioden  

 2002-2012. Der tages forbehold for eventuelle ændringer inden for  

 toldområdet, idet der henvises til Kommissionens åbningsskrivelse  

 nr. 1978/2090 af 21. december 2001 vedrørende betaling af told af  

 militært materiel importeret fra tredjelande.
I indeværende finansår påregnes der  

 anvendt ca. 26 mio. kr. (baseret på USD kurs 850 og USA prisniveau  

 2001) til projektet.
Udgiften kompenseres ved indtægter fra dansk  

 industri på ca. 11 mio. kr. samt reduktion af erhvervsservicepuljens  

 videreførselsbeholdning på ca.15 mio. kr.
 Indeksering af de løbende betalinger til  

 årets prisniveau i USA samt eventuelle kursændringer reguleres  

 inden for de generelle reserver, idet Økonomi- og Erhvervsministeriets  

 mer-/mindreudgifter hertil optages direkte på forslag til lov om  

 tillægsbevilling.
 På forslag til lov om tillægsbevilling for  

 2002 opføres følgende:
Udgift Indtægt Mio. kr.
 § 08.33.01. Erhvervsfremme m.v.
26,0 11,0 § 08.33.03. Erhvervsservicepulje 15,0 f.
 Finansministeriets tilslutning foreligger.
