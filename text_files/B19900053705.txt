 I henhold til § 3, stk. 2, jf. § 19, stk. 1 og 2, i lov om folkeskolen,  

 jf. lovbekendtgørelse nr. 438, af 20. juni 1989, som ændret ved lov nr. 435  

 af 13. juni 1990 fastsættes:
Bekendtgørelsens anvendelsesområde § 1.  Denne bekendtgørelse indeholder nærmere  

 bestemmelser om specialundervisning og anden specialpædagogisk bistand i  

 børnehaveklasser og folkeskolens 1.-10. klasse.
Specialundervisning og anden  

 specialpædagogisk bistand gives til elever, hvis udvikling kræver særlig  

 hensyntagen eller støtte, som ikke kan ydes inden for rammerne af den  

 almindelige undervisning.
Stk. 2.  Formålet med specialundervisning og anden  

 specialpædagogisk bistand er at fremme udviklingen hos elever med særlige  

 behov i overensstemmelse med de retningslinier, der er angivet i  

 folkeskolelovens formålsbestemmelse.
Det må sikres, at eleverne ved  

 skolegangens ophør har forudsætninger for fortsat uddannelse, erhvervsmæssig  

 beskæftigelse eller anden beskæftigelse.
 § 2.  Specialundervisning og anden specialpædagogisk  

 bistand omfatter:
Fremgangsmåden ved iværksættelse af  

 specialundervisning og anden § 3.  Hvis det antages, at en elev har særlige  

 undervisningsbehov, som ikke kan opfyldes inden for rammerne af den  

 almindelige undervisning, eller hvis elevens skolesituation i øvrigt giver  

 anledning til alvorlig bekymring, indstilles eleven til en  

 pædagogisk-psykologisk vurdering.
Indstilling afgives af:
Stk. 2.  Indstillingen fremsendes gennem skolens leder  

 til det pædagogisk-psykologiske rådgivningskontor.
Skolelederen kan endvidere  

 selv afgive indstilling om en pædagogisk-psykologisk vurdering på grundlag af  

 oplysninger, der foreligger i forbindelse med indskrivningen af en elev.
 Stk. 3.  Forældrene eller eleven kan selv anmode om  

 pædagogisk-psykologisk rådgivning.
 Stk. 4.  Indstilling om en pædagogisk-psykologisk  

 vurdering, jf. stk. 1 og 2, afgives efter samråd med forældrene og eleven.  

 Modsætter forældrene sig, at der foretages en pædagogisk-psykologisk  

 vurdering, kan der kun afgives indstilling herom, hvis skolens leder anser  

 det for absolut påkrævet, at der foretages en vurdering af elevens behov for  

 specialundervisning.
Stk. 5.  Pædagogisk-psykologisk rådgivningskontor  

 vurderer, om eleven har behov for specialundervisning eller anden  

 specialpædagogisk bistand.
Er dette tilfældet, fremsætter  

 pædagogisk-psykologisk rådgivningskontor et forslag til den nærmere ordning  

 af den specialpædagogiske bistand.
Forslaget fremsendes til skolens leder.  

 Hvis pædagogisk-psykologisk rådgivningskontor ikke finder, at eleven har  

 behov for specialundervisning eller anden specialpædagogisk bistand,  

 orienteres skolelederen her-om.
Pædagogisk-psykologisk rådgivningskontor kan,  

 eventuelt efter aftale med skolelederen, samtidig drøfte elevens situation  

 med de lærere eller andre, der har afgivet indstilling, og i den forbindelse  

 stille forslag om, hvilke foranstaltninger der må anses for hensigtsmæssige.
Stk. 6.  Hvis pædagogisk-psykologisk rådgivningskontor  

 skønner, at der er behov herfor, udarbejdes en rapport vedrørende den  

 pædagogisk-psykologiske vurdering.
Der skal dog altid udarbejdes en rapport,  

 hvis forældrene ønsker det.
Forældrene skal orienteres om rapportens indhold.
 Stk. 7.  Den pædagogisk-psykologiske vurdering skal  

 efter samråd med forældrene suppleres med udtalelser fra andre sagkyndige i  

 fornødent omfang.
Stk. 8.  Forslag efter stk. 5 afgives efter samråd med  

 forældrene og eleven.
Kan der ikke opnås enighed med forældrene, skal det  

 pædagogisk-psykologiske rådgivningskontor redegøre herfor over for skolens  

 leder samt udtale sig om, hvorvidt den foreslåede specialundervisning eller  

 anden specialpædagogiske bistand vurderes at være absolut påkrævet.
Stk. 9.  Beslutning om at iværksætte specialundervisning  

 eller anden specialpædagogisk bistand efter folkeskolelovens § 19, stk. 1,  

 træffes af skolens leder.
Foreligger der ikke tilslutning fra forældrene, kan  

 der kun iværksættes specialundervisning, såfremt skolens leder finder, at  

 specialundervisning er absolut påkrævet af hensyn til elevens udvikling.
Der  

 skal desuden lægges betydelig vægt på forældrenes ønsker med hensyn til den  

 nærmere tilrettelæggelse af specialundervisningen.
 Stk. 10.  Forældrene skal snarest underrettes om alle  

 indstillinger og beslutninger om iværksættelse af specialundervisning og  

 anden specialpædagogisk bistand.
§ 4.  Specialundervisning kan iværksættes uden den i §  

 3 angivne fremgangsmåde, hvis eleven befinder sig i en særlig vanskelig  

 situation, der nødvendiggør en øjeblikkelig indsats fra skolens side.
Der  

 skal dog snarest ske samråd med forældrene og foretages en  

 pædagogisk-psykologisk vurdering, hvis den etablerede specialundervisning  

 skønnes at ville strække sig over mindst 3 uger (15 skoledage).
 § 5.  Hvis eleven skønnes at have behov for vidtgående  

 hensyntagen eller støtte, jf. § 3, stk. 5, forelægger skolens leder, efter  

 samråd med forældrene, jf. § 3, stk. 9, forslag herom for  

 kommunalbestyrelsen, der træffer beslutning om indstilling til amtsrådet om  

 specialundervisning og anden specialpædagogisk bistand efter folkeskolelovens  

 § 19, stk. 2.
 Stk. 2.  Amtsrådet træffer, under hensyn til kommunens  

 indstilling og eventuelt efter indhentet udtalelse fra særligt sagkyndige,  

 beslutning om specialundervisning og anden specialpædagogisk bistand efter  

 folkeskolelovens § 19, stk. 2. Beslutningen om at iværksætte vidtgående  

 spcialundervisning træffes for så vidt angår Københavns og Frederiksberg  

 kommuner af kommunalbestyrelsen.
 Stk. 3.  Amtsrådet kan træffe beslutning om at henvise  

 eleven til en amtskommunal specialskole eller indgå aftale med f.eks. en  

 kommune, en privat skole eller med et andet amtsråd om at udføre  

 undervisningen.
Stk. 4.  Amtsrådet skal ved sin beslutning om den  

 nærmere ordning af undervisningen lægge betydelig vægt på forældrenes ønsker.  

 Forældrenes og elevens ønsker med hensyn til den skolemæssige placering skal  

 så vidt muligt følges.
Henvisning til spcialundervisning i kostskoleform  

 forudsætter samtykke fra forældrene og eleven.
Bestemmelsen i § 3, stk. 10,  

 finder tilsvarende anvendelse ved iværksættelse af vidtgående  

 spcialundervisning.
§ 6.  Pædagogisk-psykologisk rådgivningskontor følger  

 udviklingen hos elever, der er henvist til specialundervisning, og tager  

 mindst 1 gang om året stilling til, om specialundervisningen bør fortsætte,  

 ændres eller ophøre.
Amtskommunen sørger tilsvarende for, at udviklingen hos  

 de elever, der modtager vidtgående specialundervisning ved amtskommunens  

 foranstaltning, følges af et pædagogisk-psykologisk rådgivningskontor.
Stk. 2.  Beslutning om ændring eller ophør af  

 specialundervisningen træffes for så vidt angår undervisning efter  

 folkeskolelovens § 19, stk. 1, af skolens leder på grundlag af forslag fra  

 pædagogisk-psykologisk rådgivningskontor og af amtsrådet for så vidt angår §  

 19, stk. 2, undervisning.
Beslutningerne træffes i samråd med forældrene.
Ordningen af specialundervisningen § 7.  Specialundervisningen kan gives på følgende  

 måder: 1) Eleven bevarer tilhørsforholdet til den almindelige klasse, men  

 således: a) at eleven modtager specialundervisning i et eller flere fag som  

 supplement til den almindelige undervisning, eller b) at specialundervisning  

 træder i stedet for elevens deltagelse i den almindelige undervisning i et  

 eller flere fag. 2) Elevens tilhørsforhold til den almindelige klasse  

 ophører, idet hele undervisningen gives i en specialklasse, der er placeret  

 enten på en almindelig folkeskole eller på en specialskole. 3) Eleven har et  

 tilhørsforhold enten til en almindelig klasse eller en specialklasse, men  

 modtager undervisning i begge disse klasseformer.
 § 8.  Bestemmelser om oprettelse af specialklasser og  

 specialskoler optages i oversigten vedrørende skolestrukturen i kommunen i  

 henhold til folkeskolelovens § 39 b, stk. 3, henholdsvis planen for  

 amtskommunens skolevæsen og undervisningsvirksomhed, jf. folkeskolelovens §  

 39 h, stk. 1.
§ 9.  For specialklasser fastsættes særlige  

 timeplaner.
Der kan endvidere udarbejdes særlige læseplaner.
Stk. 2.  Planerne skal omfatte de i folkeskolelovens §  

 4, stk. 1 og stk. 2 og § 7 nævnte fag.
Undervisningen kan dog gives eleverne  

 på andre klassetrin end nævnt i de anførte bestemmelser.
Undervisningen kan  

 endvidere tilrettelægges som ikke-fagdelt undervisning i videre omfang end  

 anført i folkeskolelovens § 4, stk. 3.
 Stk. 3.  På 8. og 9. klassetrin kan det fastsættes, at  

 uddannelses og erhvervsorientering gives som et selvstændigt obligatorisk  

 fag.
 Stk. 4.  På 8.-10. klassetrin kan det fastsættes, at  

 eleverne i en længere periode udsendes i arbejdspraktik i virksomheder,  

 eventuelt således at elevernes undervisningstimetal med forældrenes  

 tilslutning nedsættes til mindst 10 ugentlige timer i en sådan periode.
 Stk. 5.  Undervisnings- og forskningsministeren kan  

 godkende, at der tilbydes elever, der modtager specialundervisning efter  

 folkeskolelovens § 19, stk. 2, undervisning i 11 år.
Særlige ordninger for enkelte elever § 10.  Undervisningstiden for elever, der modtager  

 specialundervisning, kan med forældrenes samtykke overstige de i  

 folkeskolelovens § 14, stk. 2 og 3, fastsatte maksimale timetal.
Stk. 2.  En elev kan i ganske særlige tilfælde med  

 kommunalbestyrelsens/amtsrådets godkendelse midlertidigt modtage al  

 undervisning som enkeltmandsundervisning.
Undervisningstimetallet kan i så  

 fald nedsættes under det i folkeskolelovens § 14, stk. 1 og 4 anførte laveste  

 timetal.
Timetallet kan endvidere i andre tilfælde med forældrenes  

 tilslutning nedsættes, hvis elevens helbred ifølge lægeerklæring ikke  

 tillader gennemførelse af fuld undervisning.
§ 11.  Har en elev usædvanlig store vanskeligheder i  

 et fag, således at det ikke skønnes hensigtsmæssigt at give eleven  

 spcialundervisning i faget, kan eleven med forældrenes samtykke fritages for  

 undervisning i dette fag, dog ikke for så vidt angår dansk og  

 regning/matematik.
Afgørelse herom træffes af skolens leder på grundlag af  

 forslag fra pædagogisk-psykologisk rådgivningskontor.
Hvis eleven er henvist  

 til vidtgående specialundervisning, skal en eventuel fritagelse være  

 indeholdt i beslutningsgrundlaget.
Det er en betingelse, at eleven får anden  

 undervisning i timerne for det pågældende fag.
§ 12.  Karaktergivning kan efter aftale med eleven og  

 forældrene undlades i et, flere eller alle de fag, som folkeskolelovens § 12  

 omfatter.
I stedet for giver skolen en skriftlig udtalelse om elevens  

 standpunkt.
Udtalelsen skal bygge på, i hvor høj grad eleven har nået de  

 opstillede mål for undervisningen i de enkelte fag.
 Stk. 2.  Hvis karaktergivning i medfør af stk. 1  

 erstattes af en skriftlig udtalelse, medtages denne på elevens afgangsbevis.
 § 13.  Undervisnings- og Forskningsministeriet,  

 Folkeskoleafdelingen, kan for elever, der modtager specialundervisning,  

 tillade fravigelse fra bestemmelserne om folkeskolens afsluttende prøver, jf.  

 for tiden § 40 i bekendtgørelse nr. 750 af 12. november 1987, herunder  

 ændringer af prøveformer ved de mundtlige og praktiske prøver.
Andre bestemmelser § 14.  Flytter en elev, der får spcialundervisning til  

 en anden skole, herunder en skole uden for folkeskolen, skal denne orienteres  

 om, under hvilken form specialundervisningen har fundet sted.
Denne  

 orientering kan gives i forbindelse med flyttebeviset.
 Stk. 2.  Optages eleven i en skole, der betjenes af et  

 andet pædagogisk-psykologisk rådgivningskontor, kan dette - i tilfælde hvor  

 der er behov herfor - med forældrenes tilslutning rekvirere en rapport fra  

 det rådgivningskontor, der omfatter den fraflyttede kommune.
Stk. 3.  Pædagogisk-psykologiske rapporter m.v.  

 tilintetgøres ved vedkommende pædagogisk-psykologisk rådgivningskontors  

 foranstaltning, når de ikke længere har praktisk betydning, og senest når  

 eleven efter undervisningspligtens ophør udskrives af folkeskolen.
Hvis  

 eleven eller forældrene ønsker det, opbevares rapporten dog, indtil der er  

 forløbet 10 år efter, at eleven er udskrevet af folkeskolen.
 § 15.  Hvis en elev ved skolegangens ophør har behov  

 for fortsat specialundervisning eller anden specialpædagogisk bistand,  

 specialkonsulentbistand, herunder kuratorbistand eller social rådgivning,  

 orienterer pædagogisk-psykologisk rådgivningskontor eleven og forældrene om  

 muligheden for at få denne bistand.
 Stk. 2.  Pædagogisk-psykologisk rådgivningskontor skal i  

 fornødent samarbejde med andre myndigheder medvirke til, at eleverne får  

 mulighed for at udnytte deres erhvervsevne bedst muligt, tillige med at de  

 orienteres om deres mulighed for yderligere uddannelse.
§ 16.  Specialundervisningen varetages af lærere, der  

 gennem særlig uddannelse, praktisk erfaring eller på anden måde har tilegnet  

 sig de fornødne forudsætninger.
I børnehaveklasser kan specialundervisning og  

 anden specialpædagogisk bistand tillige gives af børnehavepædagoger med  

 tilsvarende forudsætninger.
Det samme gælder med hensyn til  

 specialundervisning i et fag i tilfælde, hvor der i medfør af  

 folkeskolelovens § 23, stk. 3, er etableret samordning af undervisningen i  

 det pågældende fag mellem børnehaveklasse og 1. eventuelt 2. klasse.
 Stk. 2.  Supplerende specialundervisning, jf. § 7, nr.  

 1, litra a, kan dog gives af lærere i det pågældende fag, normalt elevens  

 lærer i faget, eller af klasselæreren.
 Stk. 3.  Anden specialpædagogisk bistand, jf. § 2, nr. 2  

 og 5, kan dog også varetages af andet personale med forudsætninger for  

 opgaven.
 § 17.  Udgifterne til specialundervisning og anden  

 specialpædagogisk bistand i henhold til folkeskolelovens § 19, stk. 1,  

 påhviler kommunen.
 Stk. 2.  Udgifterne til specialundervisning og  

 specialpædagogisk bistand i henhold til folkeskolelovens § 19, stk. 2,  

 påhviler amtskommunen, bortset fra et af undervisnings- og  

 forskningsministeren fastsat takstbeløb pr. elev, som afholdes af elevens  

 hjemstedskommune.
 Stk. 3.  De i stk. 2 nævnte udgifter påhviler dog  

 kommunen for så vidt angår Københavns og Frederiksberg kommuner.
Klage § 18.  Klage over afgørelser truffet af de enkelte  

 skoler vedrørende specialundervisning i henhold til folkeskolelovens § 19,  

 stk. 1, kan inden 4 uger fra afgørelsens meddelelse indbringes for  

 kommunalbestyrelsen, jf. folkeskolelovens § 43 a, stk. 1.  

 Kommunalbestyrelsens afgørelser kan ikke indbringes for højere administrativ  

 myndighed, jf. folkeskolelovens § 43 a, stk. 2.
 Stk. 2.  Klage over amtsrådets - i Københavns og  

 Frederiksberg kommuner kommunalbestyrelsens - afgørelser vedrørende  

 vidtgående specialundervisning, kan inden 4 uger fra afgørelsens meddelelse  

 indbringes for Undervisnings- og Forskningsministeriet, jf. folkeskolelovens  

 § 43 a, stk. 3.
 Ikrafttræden m.v.
 § 19.  Undervisnings- og Forskningsministeriet kan i  

 særlige tilfælde fravige bekendtgørelsens bestemmelser.
 § 20.  Bekendtgørelsen træder i kraft den 1. august  

 1990.
 Stk. 2.  Samtidig ophæves:
 Bekendtgørelse nr. 706 af 10. november 1987 om klage over afgørelser  

 vedrørende vidtgående specialundervisning og anden specialpædagogisk bistand  

 efter folkeskolelovens § 19, stk. 2.
