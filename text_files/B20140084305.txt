Bekendtgørelse om ændring af bekendtgørelse om ungdomsuddannelse for unge med særlige behov § 1 I bekendtgørelse nr. 1425 af 12. december 2013 om ungdomsuddannelse for unge med særlige behov foretages følgende ændringer:
 1. I § 3, stk. 2, udgår », jf. reglerne i bekendtgørelse om vejledning om valg af ungdomsuddannelse og erhverv«.
 2. I § 4 indsættes som stk. 4:
»Stk. 4. Kan der ikke opnås enighed med den unge og forældrene, jf. § 3, stk. 2, § 4, stk. 2, og § 6, stk. 2, skal der i indstillingerne og udkastet redegøres herfor.« 3. § 10 affattes således:
»§ 10. Ungdommens Uddannelsesvejledning sørger for, at uddannelsesplanen justeres efter behov og mindst en gang årligt.
Beslutning om justering af uddannelsesplanen skal ske efter samråd med den unge og forældrene og godkendes af kommunalbestyrelsen.« § 2 Bekendtgørelsen træder i kraft den 1. august 2014.
