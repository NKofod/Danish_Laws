Nr BSF 18 Forslag til folketingsbeslutning om alkoholfri drikkevarer ved  

 arrangementer i offentligt regi Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 2. november 1989 Folketinget pålægger regeringen at udstede forskrifter, som sikrer, at der ved alle receptioner, middage m.v. i offentligt regi er mulighed for at få alkoholfri drikkevarer.
Bemærkninger til forslaget For at sikre den enkeltes valgfrihed mener forslagsstillerne, at det bør  

 være muligt at få alkoholfri drikkevarer ved receptioner, middage m.v., der  

 foregår i offentligt regi.
At offentlige myndigheder på eget initiativ sikrer  

 denne valgfrihed, burde være naturligt.
Ikke desto mindre sker det ofte, at  

 der ikke er alkoholfri tilbud ved sådanne arrangementer.
Derfor er det  

 påkrævet at udstede regler.
Hermed går offentlige myndigheder også foran i bestræbelserne på at  

 mindske forbruget af alkohol.
En sådan tilkendegivelse er vigtig set i lyset  

 af ønsket om at føre en forebyggende sundhedspolitik.
Når  

 verdenssundhedsorganisationens (WHO) målsætning om en reduktion af  

 alkoholforbruget på 25 pct. inden år 2000 tages i betragtning, må offentlige  

 myndigheder også være med til at sikre opfyldelsen af denne målsætning.
