Nr LSF 90 Forslag til Lov om ændring af lov om en børnefamilieydelse  

 (Småbørnsydelse) Fremsat af skatteministeren (Fogh Rasmussen) den 6. december 1989 Vedtaget ved tredjebehandling den 15. december 1989 Lov nr. 832 af 19/12/1989 § 1 I lov om en børnefamilieydelse, jf. lovbekendtgørelse nr. 692 af 9.  

 november 1989, foretages følgende ændring:
 § 1, stk. 1, affattes således:
»For børn under 18 år udbetales en skattefri børnefamilieydelse.  

 Børnefamilieydelsen udgør 5.900 kr. årligt for børn indtil det fyldte 4. år  

 og 5.000 kr. årligt for børn fra og med det fyldte 4. år indtil det fyldte  

 18. år.« § 2 Loven har virkning fra og med den 1. april 1990.
Oprindeligt fremsat forslag § 1 I lov om en børnefamilieydelse, jf. lovbekendtgørelse nr. 692 af 9.  

 november 1989, foretages følgende ændringer:
 1. § 1, stk. 1, affattes således:
 »For børn under 18 år udbetales en skattefri børnefamilieydelse.  

 Børnefamilieydelsen udgør 5.900 kr. årligt for børn indtil det fyldte 4. år  

 og 5.000 kr. årligt for børn fra og med det fyldte 4. år indtil det fyldte  

 18. år.«.
§ 2 Loven har virkning fra og med den 1. april 1990.
Bemærkninger til lovforslaget Almindelige bemærkninger Som led i styrkelsen af børnepolitikken foreslås en forbedring af  

 børnefamilieydelsen for særligt udsatte børnefamilier.
Der foreslås derfor en  

 forhøjelse af børnefamilieydelsen for småbørnsfamilier, dvs. familier med  

 børn i alderen indtil det fyldte 4. år.
 Forhøjelsen udgør 1.000 kr. (1990-niveau) årligt pr. barn under 4 år i  

 forhold til den nuværende børnefamilieydelse, og foreslås udbetalt med  

 virkning fra og med den 1. april 1990. Børnefamilieydelsen for de 4-17 årige  

 bliver efter forslaget ikke forhøjet.
Efter forslaget fås herefter følgende 1990-beløb Den foreslåede forhøjelse af børnefamilieydelsen vil efter forslaget blive  

 reguleret årligt pr. 1. januar med reguleringsprocenten i personskattelovens  

 § 20, der fastsættes af folketinget.
Administrative konsekvenser Forslaget skønnes ikke at medføre nogen væsentlig meradministration.
Der  

 må dog påregnes en vis merudgift til den nødvendige tilretning af  

 udbetalingssystemet det første år.
Provenumæssige konsekvenser Forslaget omfatter ca. 230.000 børn fordelt på 4 årgange.
Det anslås, at  

 forslaget medfører en merudgift for staten på ca. 230 mio. kr. årligt.
Da  

 forhøjelsen efter forslaget har virkning fra og med april kvartal 1990 vil  

 den forhøjede ydelse blive udbetalt 3 gange i 1990. Merudgiften det første år  

 kan derfor anslås til ca. 170 mio. kr.
Børnefamilieydelsesloven er senest ændret ved lov nr. 375 af 7. juni 1989,  

 jf.
FT 1988-89, sp. 7589, 8448, 10463, 11414; tillæg A, sp. 4755; tillæg B,  

 sp. 1783; tillæg C, sp. 1223.
Bemærkninger til de enkelte bestemmelser Til § 1 Børnefamilieydelsen foreslås forhøjet med 1.000 kr. (1990-niveau) i  

 forhold til den ydelse, der udbetales efter de gældende regler.
Dette svarer  

 til et grundbeløb for børn indtil det fyldte 4. år på 5.900 kr. i  

 1987-niveau.
Børnefamilieydelsen for de 4-17 årige opretholdes uændret.
Til § 2 Det foreslås, at den forhøjede børnefamilieydelse for børn under 4 år skal  

 have virkning fra og med den 1. april 1990.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om en børnefamilieydelse, jf. lovbekendtgørelse nr. 692 af 9.  

 november 1989, foretages følgende ændringer:
 1. § 1, stk. 1, affattes således:
 »For børn under 18 år udbetales en skattefri børnefamilieydelse.  

 Børnefamilieydelsen udgør 5.900 kr. årligt for børn indtil det fyldte 4. år  

 og 5.000 kr. årligt for børn fra og med det fyldte 4. år indtil det fyldte  

 18. år.«.
 § 1. For børn under 18 år udbetales en skattefri børnefamilieydelse på  

 5.000 kr. årlig.
 Stk. 2. . . .
§ 2 Loven har virkning fra og med den 1. april 1990.
