 I henhold til betingelserne for gensidig anerkendelse af prøver og  

 inspektion af skibsudstyr, der er aftalt ved samarbejde mellem Danmark,  

 England, Finland, Island, Norge, Portugal, Sverige og Jugoslavien, jfr.  

 »Skibstilsynets Meddelelser« Special Edition nr. 1, udgivet 30.  

 september 1973, gengives nedenfor i oversættelse de fællesbestemmelser for  

 konstruktion af redningsbådsdavider og spil, som er gældende:
1. ALMINDELIGE BESTEMMELSER 1.1. Forskrifterne i SOLAS, kapitel III, reglementerne 29 og 36 finder  

 anvendelse.
 1.2. Bestemmelserne angår falddavider, vippedavider og enkelt-armsdavider  

 med tilhørende spil.
2. DEFINITIONER 2.1. Daviders arbejdsbelastning er summen af bådens vægt og vægten af  

 udrustning, blokke og taljeløbere samt største antal personer, som båden er  

 godkendt for, idet vægten af en person sættes til 75 kg.
 2.2. Spils arbejdsbelastning er den største belastning under affiring,  

 hejsning eller anbringelse, men ikke mindre end davidens arbejdsbelastning  

 divideret med taljens udveklingsforhold.
3. KONSTRUKTIONSKRAV FOR DAVIDER 3.1. Summen af de beregnede kraftpåvirkninger i forhold til materialets  

 brudstyrke ved træk, baseret på de mindst gunstige forhold med hensyn til  

 slagside og styrlastighed som angivet i 1.1., skal resultere i en  

 sikkerhedsfaktor på mindst 4,5.
3.2. Mindste materialetykkelse 6 mm.
Fornøden beskyttelse mod korrosion  

 kræves.
 3.3. Dokumentation for materialekvalitet skal foreligge.
 3.4. Falddavider skal have et positivt udsvingningsmoment under davidens  

 fulde vandring med skibet på ret køl og med en slagside på 25 grader til hver  

 af siderne.
 3.5. Glideskinner skal have mindst 30 grader hældning i forhold til det  

 vandrette plan.
 3.6. Arbejdsbelastningen på en enkelt-arms david må ikke overstige 1500  

 kg.
4. KONSTRUKTIONSKRAV FOR SPIL 4.1. Den beregnede sikkerhedsfaktor skal være mindst 4,5 i forhold til  

 materialets brudstyrke ved træk.
 4.2. Dokumentation for materialekvalitet skal foreligge.
 4.3. Påløbsvinklen må ikke overstige 5 grader for rillede tromler og 3  

 grader for tromler uden riller.
4.4. Håndbremse og automatisk bremse kræves.
Den automatiske bremse skal  

 kunne kontrollere affiringshastigheden mellem 18 og 36 meter pr. minut.  

 Vedrørende affiringshastighed i danske skibe se desuden afsnitet  

 AFFIRINGSHASTIGHED, side 31.
4.5. Hejsning med håndkraft kræves.
Håndsvinget må ikke dreje, når båden  

 affires eller hejses maskinelt.
Der skal forefindes muligheder for manuelt at  

 kunne slække taljeløberne.
 5. KONSTRUKTIONSKRAV FOR BLOKKE m.v.
5.1. Sikkerhedsfaktoren skal være mindst 5 i forhold til brudstyrken ved  

 træk af det materiale, der anvendes til blokke.
Skivediameteren skal være  

 mindst 12 gange taljeløbernes diameter.
5.2. Led, kæder og sjækler skal være af stål og fremstillet i henhold til  

 de i så henseende gældende nationale bestemmelser.
Sikkerhedsfaktoren skal  

 være mindst 5 i forhold til materialts brudstyrke ved træk.
5.3. Brudstyrken for wirer skal være mindst 6 gange den maksimale  

 arbejdsbelastning på wiren.
Der kræves prøvningscertifikat for  

 wiretaljeløbere.
6. AFPRØVNING AF DAVIDER PÅ FABRIKATIONSSTEDET 6.1. Hver prototype af falddavider skal afprøves på en vippeplatform.
 Prøverne skal udføres ved:
Disse prøver skal udføres ved at daviden svinges ud fra sin  

 stuvningsposition belastet med en vægt der svarer til redningsbåden med  

 udrustning, blokke og taljer.
I 2-arms davider skal hver arm således belastes  

 med den halve vægt, som angivet ovenfor.
6.2. Alle davider skal fuldt udsvinget være i stand til at modstå en  

 statisk prøvebelastning på mindst 2,2 gange den arbejdsbelastning, daviden  

 påvirkes af.
Denne prøve skal udføres i en position uden krængning og trim.  

 Udbøjninger i davidkonstruktionen skal måles.
 6.3. Prøvebelastning af horn skal være mindst 2,5 gange deres  

 arbejdsbelastning.
 6.4. Prøvebelastning af de underste taljeløberblokke skal være mindst 2,5  

 gange arbejdsbelastningen på blokkene.
7. AFPRØVNING AF SPIL PÅ FABRIKATIONSSTEDET 7.1. Hver prototype af spil skal gennemgå et udstrakt prøveprogram,  

 herunder bremseprøver på 1,5 gange arbejdsbelastningen samt en række  

 affiringsprøver på i alt mindst 45 meter på 1,0 gange arbejdsbelastningen.
7.2. Alle spil skal under affiring være i stand til at holde 1,5 gange  

 arbejdsbelastningen på spilbremsen.
Minimumsbelastning for at overvinde  

 spilmodstanden skal måles.
8. HEJSNING AF NØDREDNINGSBÅDE 8.1. Stropper og skinkler til indhivning og fastholdelse af  

 nødredningsbåde samt tilhørende davidkonstruktion skal dimensioneres og  

 afprøves på grundlag af en arbejdsbelastning, svarende til redningsbådens  

 vægt samt vægten af udrustning og proviant plus 1000 kg.
Hejsehastigheden  

 skal være mindst 18 meter pr. minut.
8.2. Sikkerhedsfaktoren af stropper og skinkler skal være mindst 6 i  

 forhold til brudstyrken.
Sikkerhedsfaktoren for skinklernes  

 fastgøringspunkter skal være mindst 4,5 i forhold til brudstyrken.  

 Sikkerhedsfaktoren for davidkonstruktionen med udsvinget båd og med en  

 styrlastighed på indtil 10 grader for- eller agterover og med en slagside på  

 indtil 15 grader til hver af siderne skal være mindst 4,5 i forhold til  

 brudstyrken.
9. PRØVER EFTER ANBRINGELSE OM BORD 9.1. Afprøvning efter anbringelse om bord skal være tilfredsstillende for  

 statens skibstilsyn.
AFFIRINGSHASTIGHED Der kan muligvis blive tale om senere at fastsætte krav om  

 affiringshastighed for så vidt angår redningsbåde i meget store skibe.
 I så fald vil dette blive bekendtgjort her i bladet.
 Foranstående fællesbestemmelser er tiltrådt af vedkommende myndigheder i  

 de i indledningen nævnte lande.
 Fællesbestemmelserne for bl.a. davider og spil trådte i kraft den 1. juli  

 1973.
 Retningslinier for afprøvning af davidarrangement og redningsbåd ved 1.  

 hovedsyn på passagerskibe samt lastskibe over 500 brt.
 Davidarrangement med redningsbåden skal i overværelse af repræsentanter  

 for rederi og værft afprøves med nedennævnte belastninger således:
1. DEFINITIONER a.
Ve: Vægten af redningsbåden fuldt udrustet, idet vægten af udrustning  

 sættes til 10 kg. pr. person.
b.
Vm: Vægten af redningsbåden fuldt udrustet plus 2 mand, idet vægten af  

 1 person sættes til 75 kg.
c.
Vf: Vægten af redningsbåden plus 1,25 x (vægten af det antal personer  

 og udrustning, som redningsbåden er godkendt til).
2. AFFIRINGSPRØVER a.
Redningsbåden skal klargøres, svinges ud og affires til kanten af  

 båddæk eller indskibningsdæk ved en vægt svarende til Vm.
For falddaviders  

 vedkommende skal denne prøve udføres uden hjælp af mekanisk kraft.
Prøven må  

 højst vare 5 minutter.
b.
Redningsbåden skal derefter bringes ind til indskibningsdækket.
Hvor  

 falddavider anvendes, skal »tricing pendant« benyttes.
Derefter  

 sættes »bowsing gear«, og evt. »tricing pendant« udløses.
I denne stilling belastes redningsbåden som Vf.
Der skal anvendes faste  

 vægte jævnt fordelt i hele båden. » Bowsing gear« affires og hugges  

 ud.
Redningsbåden affires derefter med frit løb indtil båden er ca. 0,5 meter  

 over vandoverfladen, hvor den stoppes ved hjælp af håndbremsen.
Båden affires og udhugges.
Resterende længde bådløbere på spiltromlen  

 opmåles for beregning af, at båden yderligere teoretisk kan affires, til  

 bådens essing er i højde med underkanten af skibets køl.
Eventuelle sliphager  

 afprøves.
Bremsebånd, som er udsat for vejrliget, skal være i stand til i våd  

 tilstand at opbremse båden.
Dette afprøves ved at fugte bremsebåndet.
3. OPHIVNINGSPRØVER a.
Redningsbåden belastes herefter som Vm, hugges an og hives med  

 håndkraft ca. 2 meter over vandoverfladen.
Såfremt båden kan ophives ved  

 hjælp af motor, afprøves dette herefter fra denne position til  

 indskibningsdækket med fuld hastighed.
b.
Redningsbåden belastes herefter Ve og hives yderligere op til dens  

 faste plads.
Herunder afprøves den automatiske stopanordning.
