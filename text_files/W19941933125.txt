Kontantvederlag ved aktieombytning - Kontantvederlag ved aktieombytning Referencer: ABL § 13 Det var oplyst, at selskab D A/S havde indgået aftale med en  

 aktionærgruppe i W A/S om gennem førelse af en kapitalforhøjelse i D A/S,  

 hvorved de pågældende aktionærer ombyttede deres aktier i W A/S med aktier i  

 D  

 A/S.
 Ombytningsforholdet mellem aktierne i W A/S og de nyudstedte  

 B-aktier i D A/S, der udstedes i stykstørrelser a 100 kr., var aftalt til  

 1,2:1  

 for 2 aktieklasser i W A/S.
Som følge af bytteforholdet ville kontantvederlæggelsen til  

 aktionærer med en til og med fire aktier være mere end 10 pct. af pålydende  

 værdi af de modtagne aktier.
Kontantbeløbet udgjorde op til 168 kr. pr.  

 aktionær.
 Principalt ønskede revisor en udtalelse om, hvorvidt Told- og  

 Skattestyrelsen er enig i, at en kontant vederlæggelse, som højst udgør 168  

 kr.  

 til den enkelte aktionær, ikke forhindrer, at aktieavancebe skatningslovens §  

 13, stk. 1-2, finder anvendelse på den del af vederlæggelsen, der sker i form  

 af aktier.
Subsidiært anmodede revisor om en bekræftelse af, at § 13, stk.  

 1-2, kan finde anvendelse, dog sådan, at § 13, stk. 1-2, ikke finder  

 anvendelse  

 for W A/S-aktionærer, der ombytter mindre end 5 aktier.
For disse aktionærer  

 berigtiges mere end 10 pct. kontant.
Told- og Skattestyrelsen udtalte, at kravet om højst 10 pct.  

 kontantvederlæggelse i aktieavancebe skatningslovens § 13, stk. 1-2, skal  

 forstås således, at den enkelte aktionær kan vederlægges med op til 10 pct.  

 kontant i forbindelse med en aktieombytning.
De aktionærer, der ved en  

 ombytning modtager mere end 10 pct. kontantvederlæggelse, kan ikke ombytte  

 med  

 succession efter § 13, stk. 1-2. Dette gælder uanset kontantbeløbets  

 størrelse  

 målt i kroner, eller at kontantvederlæggelsen skyldes stykstørrelsen på de  

 modtagne aktier.
På grund af den for store kontantvederlæggelse kan den  

 stemmeværdi, som disse aktier repræsenterer, endvidere ikke medregnes til det  

 stemmeflertal, som D A/S skal opnå , for at ombytningen kan blive skattefri  

 for  

 de øvrige aktionærer.
De aktionærer, der ombytter deres aktier i W A/S med aktier i D  

 A/S, og som modtager op til 10 pct. kontantvederlag, kan vælge at ombytte med  

 succession efter § 13, stk. 1-2, forudsat D A/S opfylder betingelsen om  

 erhvervet stemmeflertal.
Som følge af størrelsen af kontantvederlaget kan  

 stemmeværdien af disse ombyttede aktier medregnes til D A/S's erhvervede  

 stemmer i relation til det krævede stemmeflertal.
Det er i denne forbindelse  

 uden betydning, om aktionærerne ombytter med eller uden succession.
 Told- og Skattestyrelsen kunne således bekræfte revisorens  

 subsidiære fortolkning af regelsættet.
