Bind 1 Definitioner og forkortelser, indhold og stikordsregister INDHOLDSFORTEGNELSE Udenrigstjenesten A.
Udenrigstjenestens organisation B.
De konsulære repræsentationers overordnede myndigheder C.
Oprettelse og nedlæggelse af konsulære repræsentationer D.
Honorære konsulers udnævnelse E.
Honorære konsulers overtagelse af embedet F.
Honorære konsulers orlov, midlertidig bestyrelse af konsulatet G.
Honorære konsulers suspension H.
Honorære konsulers afsked I.
Overtagelse af konsulære hverv for andre stater J.
Honorære konsulers rettigheder og retsbeskyttelse efter danske regler K.
Honorære konsulers rettigheder og retsbeskyttelse efter folkerettens  

 regler Rigsvåben, flag og nationalsange.
Færøerne  

 og Grønland A.
Rigsvåben: Det kgl. våben og statsvåbenet B.
Flag: Det danske stutflag og splitflag samt Færøernes og Grønlands flag C.
Retsbeskyttelse af det danske flag og rigsvåben D.
Nationalsange E.
Varetagelse af Færøernes og Grønlands interesser Repræsentationernes embedsførelse A.
Generelle bestemmelser om repræsentationernes virksomhed B.
Forholdet til opholdsstaten C.
Forholdet til det diplomatiske eller konsulære korps D.
Forholdet til den danske koloni E.
Kontor og kontortid, helligdage mv.
F.
Inventar, tryksager og protokoller G.
De honorære repræsentationers arkiv H.
Korrespondance I.
Telekommunikation J.
Betaling for tjenestehandlinger i udenrigstjenesten K.
Refusion af honorære konsulers tjenesteudlæg Særlige embedsfunktioner A.
Udfærdigelse af dokumenter, attester og oversættelser B.
Legalisation C.
Notarialforretninger D.
Stemmeafgivning i udlandet ved valg og folkeafstemning E.
Deposita Erhvervelse, fortabelse og generhvervelse  

 af dansk statsborgerret A.
Generelle bestemmelser B.
Erhvervelse af dansk statsborgerret C.
Fortabelse af dansk statsborgerret D.
Generhvervelse af dansk statsborgerret Pas, visum, flygtningesager,  

 indrejsebestemmelser mv., kørekort A.
Pas B.
Visum C.
Flygtningesager D.
Veterinærbestemmelser E.
Rejsegods F.
Flyttegods og brudeudstyr G.
Personmotorkøretøjer H.
Kørekort Bistand til danske i udlandet A.
Generelle regler B.
Anmodninger, som bør afvises C. Økonomisk bistand under midlertidigt ophold i udlandet D. Økonomisk bistand til danske statsborgere med fast bopæl i udlandet E.
Bistand i straffesager F.
Bistand ved dødsfald i udlandet G.
Bistand ved naturkatastrofer, flyulykker mv.
H.
Spørgsmål om værnepligt Bistand i civilretlige og strafferetlige  

 anliggender A.
Bistand til inddrivelse af fordringer B.
Forkyndelse i civilsager C.
Bevisoptagelse, herunder syn og skøn, for domstol i udlandet D.
Erklæringer og forklaringer for repræsentationen E.
Fritagelse for sikkerhedsstillelse for retsomkostninger F.
Gratis retshjælp G.
Forkyndelser og afhøringer i straffesager H.
Eftersøgning og udlevering af lovovertrædere I.
Overførelse af domfældte Bistand i familieretlige anliggender A.
Indgåelse af ægteskab i Danmark B.
Indgåelse af ægteskab for dansk repræsentation i udlandet C.
Indgåelse af ægteskab for dansk præst i udlandet D.
Indgåelse af ægteskab for udenlandsk myndighed E.
Separation og skilsmisse i Danmark F.
Separation og skilsmisse i udlandet G.
Faderskabssager H.
Adoption I.
Registreret partnerskab Bistand i arvesager A.
Særlige regler for repræsentationens behandling af arvesager B.
Varetagelse af danske arvingers interesser under skiftebehandling i  

 repræsentationens distrikt C.
Skifte af formueværdier i udlandet efter arvelader med fast bopæl i  

 Danmark Erhvervsbistandsarbejde på honorære  

 repræsentationer A.
Det generelle erhvervsbistandsarbejde B.
Repræsentationens direkte erhvervsbistandsarbejde Repræsentationernes informationsvirksomhed A.
Generelle retningslinjer B.
Pressekontakt C.
Informationsvirksomhed D.
Internet E.
Demokratifonden E.
Kommercielt informationsmateriale Luftfart A.
Dansk nationalitetsmærke og registreringsmærke B.
Scandinavian Airlines System (SAS) C.
Internationale overenskomster D.
Udenlandsk luftfart med civile luftfartøjer til, fra eller over dansk  

 territorium (Danmark, Grønland og Færøerne) E.
Militære luftfartøjer Orlogsskibe A.
Danske orlogsskibes besøg i udlandet B.
Fremmede orlogsskibes/statsskibes adgang til dansk område STIKORDSREGISTER Udenrigstjenesten A.
Udenrigstjenestens organisation Udenrigstjenesten A.
Udenrigstjenestens organisation Den danske udenrigstjeneste består af 1) Udenrigsministeriet 2) de  

 diplomatiske repræsentationer og 3) de konsulære repræsentationer.
 Udenrigsministeriet er opdelt i to søjler: Nordgruppen og Sydgruppen, samt  

 to tværgående sekretariater: Udenrigshandelssekretariatet og  

 Fællessekretariatet.
 Sagsfordelingen mellem grupperne er som følger:
 Nordgruppen varetager spørgsmål, der er knyttet til EU-samarbejdet og  

 sikkerhedspolitikken, Øststøtten samt Danmarks bilaterale relationer til de  

 industrialiserede lande (inklusive Japan, Australien og New Zealand). Til  

 Nordgruppen hører endvidere Udenrigsministeriets juridiske tjeneste.
 Sydgruppen varetager i det væsentligste udviklingssamarbejdet, det  

 internationale samarbejde omkring FN og dets særorganisationer og de  

 bilaterale forbindelser til udviklingslandene.
 Udenrigshandelssekretariatet varetager eksportfremmearbejdet på tværs af  

 den geografiske opdeling af søjlerne.
 Fællessekretariatet varetager administrative opgaver, hjælpefunktioner  

 samt visse udadrettede opgaver såsom konsulære sager, protokol og presse- og  

 kultursager.
 Udenrigsministeriets øverste embedsmand er direktøren, som forestår  

 koordineringen og den administrative samordning inden for hele  

 udenrigstjenestens område.
 De to søjler ledes hver af en udenrigsråd og de to tværgående  

 sekretariater hver af en viceudenrigsråd.
Danmark opretholder diplomatisk forbindelse med næsten alle lande: dette  

 betyder dog ikke, at Danmark har diplomatiske repræsentanter domicileret i  

 alle disse lande.
En del ambassadører er akkrediteret ikke blot i det land,  

 hvor de bor, men også i et eller flere nærliggende lande.
Danmark er  

 endvidere diplomatisk repræsenteret ved en række internationale  

 organisationer.
Personalet ved de diplomatiske repræsentationer består af henholdsvis  

 udsendte og lokaltansatte medarbejdere.
Hertil kommer specialattacheer inden  

 for en lang række af ressortministeriernes sagsområder, herunder landbrug,  

 fiskeri og forsvar.
Disse attacheer kommer fra et ressortministerium og  

 indgår i udenrigstjenesten i en tidsbegrænset periode.
Danmark har knap 500 konsulære repræsentationer (generalkonsulater,  

 konsulater og vicekonsulater) spredt over jordkloden, fortrinsvis i havnebyer  

 og lokaliteter af handelsmæssig betydning.
Af disse er ca. 15 udsendte  

 repræsentationer, medens de øvrige er honorære repræsentationer.
B.
De konsulære repræsentationers overordnede myndigheder Konsulære repræsentationer, der ledes af en chef udsendt af  

 Udenrigsministeriet, er direkte underlagt Udenrigsministeriet.
Sådanne  

 repræsentationer har pligt til at følge anvisninger fra den stedlige  

 diplomatiske repræsentation, som tager sigte på en samordnet varetagelse af  

 opgaver i opholdslandet, herunder forholdet til opholdslandets myndigheder.
 Konsulære repræsentationer i lande, som Danmark ikke opretholder  

 diplomatisk forbindelse med, er direkte underlagt Udenrigsministeriet,  

 medmindre den overordnede myndighed af ministeriet er blevet tillagt en anden  

 diplomatisk eller konsulær repræsentation.
 Honorære repræsentationer er underlagt den diplomatiske repræsentation for  

 det pågældende land.
Den overordnede repræsentation C.
Oprettelse og nedlæggelse af konsulære repræsentationer Hvor der måtte være anledning til det, indsender de diplomatiske  

 repræsentationer forslag til Udenrigsministeriet om oprettelse eller  

 nedlæggelse af generalkonsulater, konsulater eller vicekonsulater.
Forslaget  

 bør være ledsaget af fyldige oplysninger til belysning af de stedlige danske  

 interesser, handelsstatistik, kommunikationsforhold, danske bosatte i  

 distriktet og andre landes konsulære repræsentationer.
For havnebyers  

 vedkommende tillige oplysning om omfanget af den danske skibstrafik på  

 stedet.
D.
Honorære konsulers udnævnelse Honorære generalkonsuler og konsuler udnævnes af Dronningen, honorære  

 vicekonsuler af udenrigsministeren.
Ved besættelsen af en ledig eller nyoprettet konsulpost bringer den  

 overordnede diplomatiske repræsentation en eller flere egnede kandidater i  

 forslag.
Prototypen på en egnet kandidat er en person, der nyder almindelig  

 anseelse, er økonomisk rimeligt uafhængig og indtager en vis position på  

 stedet med gode forbindelser til myndigheder og organisationer.
Der vil  

 typisk kunne være tale om en fremtrædende forretningsmand, advokat,  

 shippingmand e.l.
Repræsentationens indstilling til Udenrigsministeriet,  

 vedlagt et »Spørgeskema til brug ved besættelse af honorære  

 konsulposter« udfyldt af kandidaten, skal indeholde de fornødne  

 oplysninger om: kandidatens eller kandidaternes data, nationalitet,  

 uddannelse og tillidsposter, herunder om den pågældende er eller har været  

 konsulær repræsentant for andre stater eller tidligere har beskæftiget sig  

 med konsulatsarbejde.
Hvis kandidaten er forretningsmand, bør  

 repræsentationen også oplyse firmaets art og eventuelle  

 forretningsforbindelser med Danmark, samt dets økonomiske stilling.
Endvidere  

 bør anføres, hvilke sprog kandidaten taler og skriver, herunder om han er i  

 stand til at forstå og besvare breve på dansk, idet en dansk eller  

 dansktalende kandidat alt andet lige foretrækkes.
Hvis der kun foreslås en kandidat, skal det oplyses, hvorfor  

 repræsentationen ikke har foreslået flere.
Endvidere bør repræsentationen  

 forud sikre sig, at den pågældende er rede til at påtage sig hvervet.
Hvis  

 der foreslås flere kandidater, skønner repræsentationen, om der er grund til  

 at indhente udfyldt spørgeskema fra andre kandidater end den, der primært  

 indstilles.
Repræsentationen skal i indberetningen give en bedømmelse af  

 kandidaternes respektive kvalifikationer og indstille dem i præferenceorden.
Før udnævnelsen kan finde sted, skal repræsentationen i hovedtræk have  

 gjort kandidaten bekendt med karakteren og omfanget af det konsulære arbejde  

 og fået vedkommendes endelige tilsagn om at ville påtage sig hvervet.
En  

 formel ansøgning til Dronningen eller udenrigsministeren kræves ikke.
 En række lande kræver, at der indhentes forhåndsgodkendelse af udnævnelsen  

 af den pågældende kandidat fra opholdslandets udenrigsministerium.
Ved konsulens udnævnelse udstedes et patent, der angiver den pågældendes  

 stilling og den konsulære repræsentations sæde samt, for generalkonsuler og  

 konsuler, vedkommendes distrikt (embedsområde). Efter udnævnelsen retter den  

 diplomatiske repræsentation efter instruktion fra Udenrigsministeriet  

 henvendelse til opholdsstatens udenrigsministerium for at opnå eksekvatur  

 (anerkendelse). Når eksekvatur foreligger, sendes patentet til konsulen.  

 Samtidig underrettes andre danske konsulære repræsentationer i landet om hans  

 udnævnelse.
Konsulen sørger selv for optagelse af konsulatets adresse,  

 telefonnummer og fax mv. i lokale telefonbøger, handelshåndbøger o.l.
E.
Honorære konsulers overtagelse af embedet Efter udnævnelsen underskriver generalkonsuler og konsuler (men ikke  

 vicekonsuler) en erklæring, hvori de på ære og samvittighed lover at ville  

 opfylde deres tjenestepligter med troskab og nidkærhed og nøje efterkomme  

 tjenstlige ordrer og befalinger.
 Den overordnede repræsentation modtager fra Udenrigsministeriet et  

 spørgeskema, som konsulen skal udfylde med oplysninger om konsulatets  

 adresse, telefonnumre, kontortid m.m.
 Endvidere fremsendes, ligeledes via den overordnede repræsentation, en  

 fortegnelse over de arkivalier, der bør være på ethvert honorært konsulat.
Hvis der er tale om et nyoprettet konsulat, sendes de opførte arkivalier  

 til dette.
Overtager konsulen et allerede bestående konsulat, sammenholder  

 han fortegnelsen med de overtagne arkivalier og indberetter om eventuelt  

 manglende effekter.
Ved embedets overtagelse skal konsulen påse, om der i  

 konsulatet er deponeret offentlige eller private midler og i givet fald  

 indsende en fortegnelse over sådanne deposita.
Det påhviler endvidere den nyudnævnte konsul nøje at påse, at forgængerens  

 konsulære arkiv i sin helhed overleveres ham, og at sikre sig, at det er i  

 behørig orden.
Kapitel III, afsnit G. pkt. 2. indeholder nærmere regler for  

 kassation og hjemsendelse af arkivalier.
F.
Honorære konsulers orlov, midlertidig bestyrelse af konsulatet En honorær konsul kan forlade sit distrikt i et tidsrum af indtil tre  

 måneder uden at have indhentet forudgående tilladelse.
Han skal dog så  

 tidligt som muligt underrette den overordnede myndighed om datoen for sin  

 afrejse og sin tilbagekomst.
Ved fravær over tre måneder skal konsulen indsende ansøgning om orlov til  

 den overordnede repræsentation.
Her kan man bevilge den ønskede orlov, hvis  

 en så lang orlovsperiode anses for forsvarlig.
Tvivlstilfælde bør forelægges  

 Udenrigsministeriet, som skal underrettes om enhver orlov af længere  

 varighed.
Ved enhver bortrejse eller sygdom skal konsulen drage omsorg for  

 konsulatsforretningernes forsvarlige varetagelse (på konsulens ansvar) under  

 fraværet.
Konsulens meddelelse om konsulatets midlertidige bestyrelse  

 forelægges den overordnede myndighed med oplysning om stedfortræderens navn,  

 stilling og bopæl og eventuel ny midlertidig adresse for konsulatet.
Hvis  

 konsulatet midlertidigt flyttes til anden adresse, bør også de stedlige  

 myndigheder underrettes.
I alle tilfælde, hvor en honorær konsul rejser til Danmark, bør han  

 underrette Udenrigsministeriet og oplyse sin adresse under opholdet.
Konsulen  

 bør så vidt muligt aflægge besøg i ministeriet og give eventuelt  

 interesserede lejlighed til at drøfte tjenstlige anliggender.
G.
Honorære konsulers suspension Indtræder graverende forhold, der skønnes uforenelige med konsulens  

 fortsatte ledelse af konsulatet, skal den overordnede repræsentation omgående  

 indberette det til Udenrigsministeriet.
Ministeriet træffer bestemmelse om  

 konsulens eventuelle suspension.
 Såfremt sagen ikke tåler opsættelse, vil chefen for den overordnede  

 repræsentation foreløbig kunne sætte den honorære konsul fra tjenesten.  

 Underretning om suspensionen indsendes straks pr. telex til ministeriet.
H.
Honorære konsulers afsked En honorær konsul kan afskediges, når det måtte stemme med tjenestens  

 tarv.
Han kan også selv med passende varsel anmode om at blive fritaget for  

 sit embede.
Aldersgrænsen for en honorær konsul er 70 år.
Et halvt år før den honorære  

 konsul fylder 70 år, skal den overordnede repræsentation opfordre konsulen  

 til at indgive sin afskedsbegæring og indstille den pågældende til afsked ved  

 opnåelsen af denne alder.
Når ganske særlige omstændigheder måtte tale  

 derfor, kan repræsentationen dog undtagelsesvis indstille til  

 Udenrigsministeriet, at konsulen fortsætter i tjenesten ud over sit 70. år.
I.
Overtagelse af konsulære hverv for andre stater Konsuler kan ikke uden tilladelse fra Udenrigsministeriet påtage sig  

 konsulære hverv for andre stater.
J.
Honorære konsulers rettigheder og retsbeskyttelse efter danske  

 regler Honorære generalkonsuler og honorære konsuler med titel af generalkonsuler  

 har rang i den danske rangforordnings III. klasse nr. 3, honorære konsuler i  

 IV. klasse nr. 1.
 Honorære konsuler er berettiget til ved officielle lejligheder at bære den  

 reglementerede konsuluniform for udenrigstjenesten.
Den danske straffelov yder enhver, som det påhviler at handle i medfør af  

 offentlig tjeneste eller hverv, en kvalificeret retsbeskyttelse.
Denne  

 retsbeskyttelse tilkommer også den honorære konsul over for overgreb,  

 forulempelser, trusler eller ærekrænkende angreb foretaget under eller i  

 anledning af hans tjenstlige virksomhed.
K.
Honorære konsulers rettigheder og retsbeskyttelse efter  

 folkerettens regler Reglerne om honorære konsulatsembedsmænd og konsulære repræsentationer,  

 der ledes af sådanne embedsmænd, er kodificeret i Wienerkonventionen af 24.  

 april 1963 om konsulære forbindelser.
Konventionen er trådt i kraft den 19.  

 marts 1967 og tiltrådt af 156 lande.
Konventionens regler er transformeret  

 til dansk ret ved lov nr. 67 af 8. marts 1972. Konventionen trådte i kraft  

 for Danmark den 15. december 1972.
Bestemmelserne om honorære konsuler og repræsentationer findes i  

 konventionens kapitel III.
Ifølge disse regler skal modtagerstaten beskytte  

 konsulatsområdet og respektere konsulatsarkivers og dokumenters  

 ukrænkelighed.
Der skal ydes fritagelse for statslige og kommunale afgifter  

 med hensyn til konsulatsområde, der ejes eller lejes af udsenderstaten.  

 Modtagerstaten skal tillade told- og afgiftsfri indførsel af effekter, der  

 sædvanligvis leveres til et honorært konsulat af udsenderstaten.
 Modtagerstaten skal give en honorær konsulatsembedsmand den beskyttelse,  

 der måtte være påkrævet på grund af hans officielle stilling.
 En honorær konsulatsembedsmand skal være fritaget for alle afgifter og  

 skatter på vederlag, som han modtager fra udsenderstaten for at varetage de  

 konsulære opgaver.
 Enhver stat kan frit bestemme, om den vil udnævne eller modtage honorære  

 konsulatsembedsmænd.
Konventionens artikel 58 tillægger desuden honorære repræsentationer flere  

 af de samme rettigheder, som tilkommer udsendte konsulater.
Dette gælder  

 særlig retten til at anvende rigsflag og rigsvåben, retten til  

 kommunikationsfrihed i alle officielle anliggender, herunder beskyttelse af  

 konsulatsposten og ret til frit at sætte sig i forbindelse med  

 udsenderstatens statsborgere.
Honorære konsulatsembedsmænd har ret til at henvende sig til  

 modtagerstatens myndigheder.
De har også ret til at modtage de gebyrer og  

 afgifter for konsulære tjenestehandlinger, som udsenderstaten har fastsat.
Honorære konsulatsembedsmænd skal overholde modtagerstatens love og  

 bestemmelser, og konsulatsområdet må ikke benyttes på en måde, der er  

 uforenelig med de konsulære opgaver.kapitel II Rigsvåben, flag og nationalsange.
Færøerne og Grønland Rigsvåben, flag og nationalsange.
Færøerne  

 og Grønland A.
Rigsvåben: Det kongelige våben og statsvåbenet Det danske rigsvåben fremtræder i to skikkelser: Et stort rigsvåben, der i  

 dag kaldes det kongelige våben, og et lille rigsvåben, der også benævnes  

 statsvåbenet.
I statsvåbenet ses tre kronede løver og ni hjerter. Øverst på  

 det lille våbens skjold hviler kongekronen, som symboliserer både monarken og  

 staten.
Statsvåbenet indgår som et felt i det store rigsvåben.
 Ifølge kongelig resolution om anvendelsen af det danske rigsvåben er det  

 kongelige våben forbeholdt Dronningen, kongehuset og hoffet efter Dronningens  

 nærmere bestemmelse samt livgarden (i hidtidigt omfang) og under visse  

 betingelser kgl. hofleverandører.
I statstjenesten iøvrigt, herunder af danske repræsentationer i udlandet,  

 må alene det lille rigsvåben - statsvåbenet - benyttes.
Kulturministeriet er  

 dog bemyndiget til at gøre undtagelser fra de nævnte regler, for så vidt  

 angår brugen af det store og det lille rigsvåben.
Ifølge lov af 14. maj 1992  

 om offentlige arkiver mv. (arkivloven) behandles sager vedrørende brug af  

 rigsvåbenet af Rigsarkivet.
 Våbenskjold med statsvåbenet leveres af Udenrigsministeriet.  

 Repræsentationen skal opsætte våbenskjoldet over eller ved indgangspartiet  

 til repræsentationen.
 Hvor særlige grunde taler for det, kan repræsentationschefen tillige få  

 leveret et våbenskjold til sin residens.
 Repræsentationen skal ved hærværk eller tyveri af våbenskjold anmelde  

 hændelsen til det lokale politi og indsende en kopi af politirapporten til  

 Udenrigsministeriet.
B.
Flag: Det danske stutflag og splitflag samt Færøernes og Grønlands flag Det danske flag »Dannebrog«, hvis oprindelse ifølge traditionen  

 går tilbage til danskernes sejr i Estland den 15. juni 1219, har en højrød  

 dug med et hvidt kors, hvis bredde er 1/7 af flagets højde.
Det almindelige flag, stutflaget, anvendes bl.a. af handelsflåden.
De røde  

 felter nærmest stangen er kvadratiske.
Forholdet mellem flagets længde og  

 højde er 74:56.
 I splitflaget, hvis indre røde felter ligeledes er kvadratiske, er  

 forholdet mellem korsets længde og højde 62:56, og flagets hele længde til  

 splitternes yderspids er i forhold til højden 107:56. Det almindelige  

 splitflag, der bruges på land, har en højrød farve, medens farven i  

 orlogssplitflaget er dybrød.
På Færøerne og på færøske skibe anvendes et særligt færøsk flag.
Flaget er  

 hvidt med et højrødt kors med azurblå rande.
Korsets røde del er 1/8 af  

 flagets højde og hver af de blå rande 1/16 af flagets højde.
De hvide felter  

 nærmest stangen er kvadratiske.
Forholdet mellem flagets længde og højde er  

 11:8.
På Grønland og på grønlandske skibe anvendes et særligt grønlandsk flag.  

 Flaget er tværdelt af hvidt og rødt med en mod stangen forskudt kugle i  

 modsatte farver.
Afstanden fra kuglens centrum til flagdugens overkant og  

 underkant er 1,5 radius (kuglens radius), til flagdugens kant ved stangen  

 1,75 radius og til kanten af flagdugens frie ende 2,7025 radius.
DET KONGELIGE VÅBEN STATSVÅBENET DET DANSKE SPLITFLAG DET DANSKE STUTFLAG FÆRØERNES FLAG GRØNLANDS FLAG 1. Anvendelse af splitflag Det danske splitflag må med enkelte undtagelser kun benyttes af  

 statsinstitutioner, herunder de danske diplomatiske og konsulære  

 repræsentationer i udlandet.
Ifølge international kutyme kan  

 repræsentationschefen også flage fra sin bopæl.
Flag leveres af  

 Udenrigsministeriet.
Flagets størrelse bør afpasses efter anvendelsen.
Er flaget bestemt til  

 lodret flagstang anbragt på jorden, bør flagets højde være ca. 1/5 af  

 flagstangens højde.
Er flagstangen anbragt på toppen af en bygning eller  

 skråt ud fra bygningen, anvendes normalt noget større flag med en højde af  

 mellem 1/3 og halvdelen af flagstangens højde.
Når repræsentationen  

 rekvirerer flag fra Udenrigsministeriet, skal det ønskede højdemål på flaget  

 angives.
2. Flagdage Alle repræsentationer skal flage på dage, hvor der på stedet flages fra  

 offentlige bygninger, eller hvor det er skik og brug, at repræsentationen  

 flager (fx på visse andre landes nationaldage).
 Honorære repræsentationer skal endvidere flage på følgende danske  

 flagdage:
 og repræsentationer med udsendte medarbejdere på følgende danske flagdage:
 Flaget skal hejses om morgenen og tages ned ved solnedgang.
3. Udlån af flag Repræsentationen vil efter eget skøn kunne imødekomme anmodninger om lån  

 af danske stutflag til brug ved særlige lejligheder, fx til internationale  

 messer og udstillinger og til danske foreningsfester.
 Stutflag til udlån vil kunne rekvireres via Udenrigsministeriet, idet det  

 ønskede højdemål på flaget angives.
 Foræring eller overdragelse af stutflag til tredjepart må kun finde sted  

 efter bemyndigelse fra Udenrigsministeriet.
C.
Retsbeskyttelse af det danske flag og rigsvåben Hvis repræsentationen bringer i erfaring, at personer eller firmaer, som  

 ikke er berettiget til det, benytter det danske flag, rigsvåben eller den  

 danske kongekrone som varemærke eller på anden måde, bør den indberette det  

 til den overordnede myndighed eller til Udenrigsministeriet.
For lande, der har tiltrådt Pariserkonventionen af 20. marts 1883 om  

 beskyttelse af industriel ejendomsret (som revideret, senest i Stockholm den  

 14. juli 1967, jf.
Udenrigsministeriets bekendtgørelse nr. 97 af 13. oktober  

 1970), gælder det ifølge artikel 6 c, at »unionslandene er enige om at  

 afslå eller ophæve registreringen og ved dertil egnede midler at forbyde  

 brugen enten som varemærker eller som bestanddele af disse, af våben, flag og  

 andre statsemblemer, tilhørende unionslandene ....«.
D.
Nationalsange Danmark har to nationalsange: »Kong Christian« og »Der er  

 et yndigt Land«. »Kong Christian« er tillige kongesang.
 »Kong Christian« bør benyttes ved officielle lejligheder såsom  

 kongebesøg, flådebesøg, militære sportsstævner og højtideligheder i al  

 almindelighed, hvor medlemmer af den danske eller fremmede regering er til  

 stede i embeds medfør, eller hvor missionschefen giver møde i egenskab af  

 Danmarks repræsentant.
 Eventuelt kan man anvende »Kong Christian« efterfulgt af  

 »Der er et yndigt Land«.
 Ved ikke-militære sportsbegivenheder i udlandet afgør de sportslige  

 specialforbund selv, hvilken nationalsang der benyttes.
 Udenrigsministeriet kan i forbindelse med officielle besøg o.l. udlåne  

 noder til begge nationalmelodier udsat for orkester, harmoniorkester og piano  

 samt kassettebånd indspillet med »Kong Christian« og »Der er  

 et yndigt Land«.
E.
Varetagelse af Færøernes og Grønlands interesser Det danske rige - Danmark, Færøerne og Grønland - udgør i  

 forfatningsretlig henseende en enhed, Grundlovens § 1. I folkeretlig  

 henseende omfatter det danske territorium alle de tre rigsdele.
 Inden for rammerne af den forfatningsretlige ligestilling mellem rigets  

 enkelte dele er der ved lov nr. 137 af 23. marts 1948 om Færøernes  

 hjemmestyre og lov nr. 577 af 29. november 1978 om Grønlands hjemmestyre  

 tillagt henholdsvis de færøske og grønlandske organer kompetence til at  

 udfærdige lokale retsregler med lovkraft på en række sagsområder  

 (særanliggender).
 De to hjemmestyreordninger beskrives i det følgende.
Med hjemmestyreordningen har Færøerne siden 1948 haft en særlig  

 status inden for Riget.
Sigtet med hjemmestyret er at etablere en balance  

 imellem på den ene side ønsket om markering af Færøernes egenart og på den  

 anden side ønsket om at beholde rigsfællesskabet mellem Danmark og Færøerne.
 Lagting og landsstyre, der ledes af lagmanden, forvalter de  

 sagsområder, der er overtaget som særanliggender: samfærdsel, kultur og  

 erhvervsforhold.
 Skole-, sundheds- og socialvæsenet er fællesanliggender, men landsstyret  

 har overtaget administrationen heraf.
 Justitsvæsenet, penge- og bankvæsenet, forsvaret og forholdet til udlandet  

 kan ikke overtages i henhold til hjemmestyreloven.
 Sagsområdet råstoffer i undergrunden overgik til særanliggender i  

 1992.
 Færøerne har eget flag, pengesedler, frimærker og også et særligt pas.
Færøerne er ikke medlem af EU, men har en handelsaftale med EU.
Endvidere  

 har Danmark sammen med Færøerne indgået handelsaftaler med Island, Norge og  

 Schweiz.
Færøernes fiskerirelationer med udlandet reguleres årligt i henhold  

 til rammeaftaler herom indgået med EU, Island, Norge, Rusland og de baltiske  

 lande.
I de internationale fiskeriorganisationer NAFO, NEAFC og NASCO  

 er Danmark medlem på vegne af Færøerne og Grønland.
 Statsministeriet er ressortministerium for Færøerne.  

Rigsombudsmanden er statens øverste repræsentant på Færøerne.
 I hjemmestyreloven er der sikret hjemmestyret adgang til at gøre færøske  

 interesser gældende under forhandlinger med udlandet.
Udenrigstjenesten varetager Færøernes interesser i udlandet.
I  

 henhold til hjemmestyreloven er der i Udenrigsministeriet ansat en særlig  

 sagkyndig i færøske anliggender.
 Færøske institutioner med relationer til udlandet:
Færøernes landsstyre, Tinganes, P.O.
Box 64, FR-110 Torshavn Tel. +298 11080, fax +298 14942 Færøernes repræsentationskontor, Højbro Plads 7, DK-1200 Kbhv.
K Tel. +45 33140866, fax +45 33938575 Færøernes kontor for økonomisk udvikling, Hoyviksvegur 51, P.O.
Box 1287, FR-110 Torshavn Tel. +298 13028, fax +298  

 10549 Færøernes luftfartsadministration, Vagar lufthavn, FR-350 Sørvagur Tel. +298 32228, fax +298 32998 Skibstilsynet, J.
Broncksgøta 5, P.O.
Box 112, FR-110 Torshavn Tel. +298 11188, fax +298 18882 Færøernes postvæsen, ?inshædd 2, P.O.
Box 3075, FR-110 Torshavn Tel. +298 11007, fax +298 17019 Færøernes turistråd (information), Undir Kjallara, FR-100 Torshavn Tel. +298 19391, fax +298 10858 Hjemmestyreloven for Grønland trådte i kraft 1. maj 1979 efter en  

 folkeafstemning i Grønland i januar 1979 (63 % for og 37 % imod).  

 Hjemmestyreloven var den naturlige afslutning på en politisk udviklingsproces  

 med stadigt stigende grønlandsk indflydelse på de fleste statsaktiviteter i  

 Grønland.
 Beslutningen var politisk baseret på en bred tilslutning blandt både  

 grønlandske og danske politikere, blandt andet på baggrund af at Grønland  

 kulturelt og geografisk adskiller sig fra det øvrige rige.
 Den politiske ledelse baseres på et valgt landsting (31 medlemmer), ud fra  

 hvis politiske sammensætning der dannes et landsstyre under ledelse af  

 landsstyreformanden.
Hjemmestyreloven opregner de sagsområder, der kan overdrages til  

 hjemmestyrets forvaltning.
Overdragelsen af de forskellige sagsområder fandt  

 sted i et hurtigere tempo, end man forestillede sig ved lovens ikrafttræden,  

 og det seneste store område (sundhedsvæsenet) blev overdraget til  

 hjemmestyret pr. 1. januar 1992.
 Af statsforvaltede sagsområder resterer således nu alene de områder, der  

 ikke kan overdrages (politi, retsvæsen, pengevæsen, forsvaret - herunder  

 fiskeriinspektionen - samt forholdet til udlandet).
 Sagsområdet råstoffer i undergrunden er underlagt en særlig fælles  

 dansk-grønlandsk forvaltning (senest drøftet generelt mellem regeringen og  

 landsstyret november 1994).
De sagsområder, der er overdraget til hjemmestyret fra staten, udløser et  

 årligt bloktilskud . Størrelsen er blevet fastlagt som de sædvanlige  

 udgifter, staten erfaringsmæssigt ville have haft, hvis området fortsat var  

 et statsanliggende.
Af hjemmestyrets årsbudget på ca. 4 mia. kr. finansieres  

 omkring 60 % af bloktilskud fra statskassen.
Grønland har siden 1985 haft eget flag.
Grønlandske frimærker har  

 eksisteret siden 1938.
Grønland blev medlem af EF sammen med Danmark i 1973, men efter en  

 folkeafstemning i Grønland i 1982 ændredes Grønlands forhold til EU.
Siden 1.  

 februar 1985 har Grønland i stedet for medlemskab haft et aftalesæt, der  

 giver Grønland toldfri adgang for fiskeriprodukter til EU's marked.
EU har  

 samtidig adgang til fangst af visse mængder fisk i grønlandsk farvand mod en  

 årlig kompensation fra EU til Grønland på 34,2 mio.
ECU.
I de internationale fiskeriorganisationer NAFO, NEAFC samt NASCO er  

 Danmark medlem på vegne af Grønland og Færøerne.
I Den Internationale  

 Hvalfangstkommission (IWC) er Danmark medlem på hele rigsfællesskabets  

 vegne.
 Statsministeriet er ressortministerium for Grønland med  

rigsombudsmanden som statens øverste repræsentant på Grønland.
 I hjemmestyrelovens § 16 er der givet hjemmestyret adgang til at gøre  

 særlige grønlandske interesser gældende ved deltagelse i internationale  

 forhandlinger . Der er også givet mulighed for, at der ved de danske  

 repræsentationer i lande, hvor Grønland har særlige erhvervsinteresser,  

 ansættes medarbejdere med sigte på at varetage disse interesser. (De danske  

 myndigheder kan bestemme, at de dermed forbundne udgifter skal afholdes af  

 hjemmestyret).
 Der har i Udenrigsministeriet siden 1987 været ansat en særlig sagkyndig i  

 grønlandske anliggender.
 Nyttige adresser mv.:
Grønlands Hjemmestyre, Postboks 1015, DK-3900 Nuuk Tlf.: + 299 2 30 00 53 Fax: + 299 2 46 93 Grønlands Hjemmestyre, Danmarkskontoret, Pilestræde 52, Postboks 2151, DK-1016 København K Tlf.: + 45 33 13 42 24 53 Fax: + 45 33 13 49 71 Greenlandair Ltd., Postboks 1012, DK-3900 Nuuk Tlf.: + 299 2 28 88 53 Fax: + 299 2 72 88 Grønlands Rejsebureau, Gl.
Mønt 12, DK-1004 København K Tlf.: + 45 33 13 10 11 53 Fax: + 45 33 13 73 47kapitel III Repræsentationernes embedsførelse Repræsentationernes embedsførelse Repræsentationernes embedsførelse A.
Generelle bestemmelser om repræsentationernes virksomhed 1. Repræsentationen skal i princippet kun varetage  

 danske interesser Efter folkerettens almindelige regler er det repræsentationernes opgave at  

 varetage danske interesser i opholdslandet, derimod ikke opholdslandets  

 interesser i Danmark.
På samme måde har opholdslandets repræsentationer i  

 Danmark kun til opgave at varetage deres eget lands, og ikke danske  

 interesser.
Repræsentationerne bør derfor kun yde bistand til personer, firmaer,  

 institutioner eller myndigheder i opholdslandet, hvis dette tjener danske  

 offentlige eller private interesser, eller almindelig courtoisie over for  

 opholdslandet taler for det.
Er dette ikke tilfældet, bør repræsentationen  

 henvise interesserede til deres eget lands repræsentation i Danmark.
Det er fx klart i dansk interesse, at repræsentationen yder importører i  

 opholdslandet bistand til at komme i forbindelse med danske eksportører.
Det  

 kan ligeledes ofte være naturligt af hensyn til dansk eksports renomme, at  

 repræsentationen formidler klager over mangelfulde leverancer fra danske  

 eksportører eller uopfyldte betalingskrav mod danske importører.
Derimod bør repræsentationen afvise anmodninger fra personer eller  

 myndigheder i opholdsstaten om bistand i civilretlige eller strafferetlige  

 anliggender.
Repræsentationen bør således afvise at modtage forkyndelser i  

 civile eller strafferetlige sager eller andre retlige dokumenter på danske  

 statsborgeres vegne, uanset om den pågældende danske statsborger, fx med  

 henblik på postforsendelser, måtte have opgivet repræsentationen som sin  

 adresse.
I hvilket omfang det vil være naturligt for repræsentationen, ud fra  

 almindelig courtoisie over for opholdsstaten, at imødekomme henvendelser fra  

 personer, institutioner eller myndigheder i opholdslandet, må afhænge af  

 omstændighederne i det enkelte tilfælde og af repræsentationens skøn ud fra  

 kendskabet til de stedlige forhold.
Hvis en minister eller anden fremtrædende  

 person søger repræsentationens råd eller bistand i anledning af et planlagt  

 besøg i Danmark, vil det således være naturligt, at repræsentationen  

 underretter Udenrigsministeriet og bistår den pågældende bedst muligt.
På samme måde er det i dansk interesse, at repræsentationen giver og  

 formidler oplysninger med henblik på at stimulere turistbesøg fra  

 opholdslandet.
Men drejer det sig fx om en student, der ønsker oplysninger om  

 mulighederne for at studere i Danmark eller opnå ansættelse ved et dansk  

 videnskabeligt institut eller i et dansk firma, vil det som hovedregel være  

 naturligt at henvise ham til at rette henvendelse til sit eget lands  

 myndigheder eller repræsentation i Danmark.
 Det er ifølge sagens natur ikke muligt at give en udtømmende vejledning på  

 det her omhandlede område, men de anførte eksempler skulle tjene til at  

 belyse hovedreglen, nemlig at det principielt kun er repræsentationens opgave  

 at varetage danske interesser.
2. Besvarelse af henvendelser Direkte besvarelse af henvendelser bør være det normale, hvad enten det  

 drejer sig om skrivelser fra myndigheder, institutioner eller private.
Hvis  

 en repræsentation er i tvivl om, hvordan en skrivelse skal besvares, bør den  

 dog indhente vejledning hos den overordnede myndighed.
Drejer det sig om  

 henvendelser fra Danmark, indsendes henvendelsen til Udenrigsministeriet med  

 forslag til svar.
Ministeriet formulerer og afsender derefter svaret, af  

 hvilket en genpart sendes til repræsentationen til underretning.
 Kan en skrivelse ikke besvares inden for en rimelig frist, bør  

 repræsentationen straks anerkende skrivelsens modtagelse og stille en  

 besvarelse i udsigt.
 Afslag på anmodninger, som repræsentationen af den ene eller anden grund  

 ikke mener at kunne imødekomme, bør gives snarest og så vidt muligt med  

 udførlig motivering for afslaget.
3. Adskillelse af embede fra privat virksomhed Embedsmanden bør nøje holde sin private virksomhed og sin embedsførelse  

 ude fra hinanden og hverken direkte eller indirekte påberåbe sig sin  

 officielle stilling, når han ikke optræder officielt.
Signet, stempel og  

 papir med repræsentationens brevhoved må kun benyttes til tjenstlig  

 korrespondance.
4. Tavsheds- og diskretionspligt Diplomatiske og konsulære embedsmænd må under ingen omstændigheder røbe,  

 hvad der i deres officielle egenskab betros dem eller kommer til deres  

 kundskab af privat eller fortrolig karakter.
De skal i det hele taget udvise  

 fornøden diskretion ved omtale af forhold, som vedrører tjenesten eller kan  

 skade private interesser, hvad enten det drejer sig om forretningsanliggender  

 eller rent private forhold såsom skilsmisse- eller faderskabssager.
Repræsentationen bør ligeledes undlade at besvare spørgsmål fra privat  

 side om private personers forhold, medmindre den pågældende privatperson  

 tillader, at forespørgslen besvares, eller det forekommer klart, at  

 forespørgeren har en legitim interesse i at få de ønskede oplysninger.
Hvor  

 omstændighederne taler for det, vil repræsentationen kunne tilbyde at  

 videresende et brev fra forespørgeren til den efterspurgte.
B.
Forholdet til opholdsstaten 1. Henvendelser til opholdsstatens myndigheder Normalt kan henvendelser til opholdsstatens udenrigsministerium kun  

 foretages af diplomatiske repræsentationer.
I lande, hvor der ikke er  

 domicileret en dansk diplomatisk repræsentation, vil den øverste konsulære  

 embedsmand, hvis dette er i overensstemmelse med opholdsstatens praksis, dog  

 kunne rette henvendelse direkte til udenrigsministeriet i sager, hvor det  

 måtte være påkrævet eller naturligt.
I øvrigt er der ingen begrænsninger i de  

 konsulære repræsentationers adgang til at brevveksle med eller henvende sig  

 til myndigheder eller institutioner inden for det distrikt, repræsentationen  

 omfatter.
Ved forelæggelse af klager fra danske statsborgere, firmaer eller  

 institutioner bør repræsentationen afholde sig fra at stille krav, som ikke  

 er velunderbyggede.
I ømtålelige anliggender kan det anbefales, at  

 repræsentationen forelægger sagen personligt for vedkommende embedsmand i  

 opholdsstaten og samtidig afleverer et skriftligt memorandum til støtte for  

 den mundtlige forelæggelse.
2. Iagttagelse af opholdsstatens lovgivning Såvel under udøvelsen af sit embede som privat skal embedsmanden holde sig  

 opholdsstatens love og bestemmelser efterrettelig.
3. Ikke-indblanding i opholdsstatens indre anliggender Embedsmanden bør afholde sig fra skriftlig eller mundtlig kritik af  

 opholdsstaten eller dens institutioner.
Hvis en honorær konsul deltager i  

 politisk virksomhed, bør det ske under former, der ikke kan kompromittere  

 hans stilling som dansk embedsmand.
 4. Visitter m.m.
Embedsmanden bør bestræbe sig for at tilvejebringe det bedst mulige  

 forhold til opholdsstatens myndigheder og både ved sin tiltrædelse og ved  

 andre lejligheder, hvor det måtte være sædvane eller hensigtsmæssigt, aflægge  

 høflighedsbesøg hos dem.
Indbydes han til officielle fester, bør han så vidt  

 muligt personligt komme til stede, navnlig ved lejligheder hvor det skønnes  

 af betydning, at Danmark er repræsenteret.
5. Kondolencer Ved statsoverhovedets eller andre særlig fremtrædende personers død, ved  

 naturkatastrofer eller ved ulykker, der medfører større tab af menneskeliv,  

 vil der efter omstændighederne og skik og brug på stedet være anledning til  

 for repræsentationens chef over for myndighederne at give udtryk for sin  

 deltagelse.
Hvis en konsulær repræsentation skønner, at den danske regering  

 bør kondolere, forelægges spørgsmålet for den overordnede myndighed.
C.
Forholdet til det diplomatiske eller konsulære korps Embedsmanden bør søge at bevare et godt personligt og kollegialt forhold  

 til de udsendte eller honorære repræsentanter for andre lande.
Det kan bl.a.  

 have betydning i tilfælde, hvor en fælles optræden af korpset over for  

 opholdsstatens myndigheder måtte komme på tale.
D.
Forholdet til den danske koloni Repræsentationen bør aktivt deltage i bestræbelser for at udvikle og  

 styrke det indbyrdes sammenhold inden for den danske koloni samt bistå og  

 støtte stedlige danske foreninger, kirker, sømandshjem og alderdomshjem.
 Ligeledes bør repræsentationen efter evne bistå foreninger og  

 institutioner i Danmark, der virker for at bevare båndene mellem Danmark og  

 danske i udlandet såsom »Foreningen Dansk Samvirke«, »Det  

 Danske Selskab«, »Dansk Kirke i Udlandet« og »Dansk  

 Sømandskirke i Fremmede Havne«.
E.
Kontor og kontortid, helligdage mv.
Repræsentationen bør have et passende og så vidt muligt centralt  

 beliggende kontor.
Repræsentationens adresse bør findes i de almindelige  

 adresseregistre og i telefonbogen. Ændringer i adresse, telefonnummer mv. bør  

 omgående meddeles til den overordnede myndighed og til eventuelle  

 underordnede konsulære repræsentationer.
 For udsendte repræsentationer svarer den samlede ugentlige kontortid  

 normalt til den gældende ugentlige arbejdstid i Danmark.
Repræsentationens ekspeditionstid kan afvige fra kontortiden.
Opslag om  

 ekspeditionstiden bør anbringes ved indgangen.
Repræsentationen bør ikke  

 afvise en anmodning om bistand uden for kontortiden/ekspeditionstiden, hvis  

 øjeblikkelig hjælp er nødvendig.
 Kontortiden/ekspeditionstiden lægges så vidt muligt inden for den  

 sædvanlige forretningstid på stedet og fastsættes i øvrigt under hensyn til  

 lokal sædvane med hensyn til ugentlig helligdag, nationale helligdage mv.
F.
Inventar, tryksager og protokoller Foruden flag og våbenskjold leverer Udenrigsministeriet til enhver  

 repræsentation et portræt af Hendes Majestæt Dronningen og af Hans kgl.  

 Højhed Prins Henrik samt et vægkort over Danmark.
Portrætterne og kortet  

 ophænges på et passende sted i repræsentationens lokaler.
Enhver repræsentation forsynes af ministeriet med tjenestesignet og  

 tjenestestempel med dansk tekst.
Tjenestestempler eksisterer i hhv. stort og  

 lille format, hvoraf det lille format er særlig velegnet til fx  

 pasudstedelse.
Tjenestesignet og -stempler bør opbevares på betryggende måde.
 Repræsentationen modtager fra ministeriet de håndbøger, tryksager m.m.,  

 der bør være på repræsentationen.
1. Arkivets organisation G.
De honorære repræsentationers arkiv Arkivet ved en honorær repræsentation skal inddeles efter konsulernes  

 samlede embedsperiode, idet datoen for udnævnelse lægges til grund.
Det  

 betyder i praksis, at en nyudnævnt konsul midlertidigt overtager forgængerens  

 arkiv som referencemateriale, og at skiftet medfører, at forgængerens arkiv  

 samtidig afsluttes.
 Ved enhver repræsentation føres:
De honorære repræsentationers arkiv skal opbevares i et særskilt rum eller  

 skab adskilt fra konsulens private ejendele, forretningspapirer og  

 korrespondance.
Til opbevaring anbefales anvendelse af arkivæsker,  

 Rigsarkivets model, der kan skaffes gennem den overordnede repræsentation  

 eller Udenrigsministeriet.
Fortrolige dokumenter, stempel og signet samt  

 pasformularer og andre formularer eller dokumenter, som kan misbruges af  

 uvedkommende, skal opbevares på betryggende måde under lås.
Arkivordningen må ifølge sagens natur i et vist omfang afpasses efter  

 omfanget og karakteren af repræsentationens arbejde.
For de honorære  

 repræsentationer anbefales følgende opdeling, der følger systematikken i  

 denne Instruks:
B betyder bevares.
K betyder kasseres efter år.
K-år  

 er vejledende, og der kan således evt. kasseres forinden.
For hver sag oprettes en aktpakke, der betegnes med gruppe, bogstav,  

 nummer og årstal for dens oprettelse.
På aktpakken henlægges alle aktstykker  

 og kopier af konsulatets ekspeditioner i sagen, forsynet med aktpakkens  

 journalnummer.
Blandt andet af hensyn til arkiveringen bør konsulatet som  

 hovedregel undgå at behandle flere emner i samme indberetning eller  

 skrivelse.
 Alle ind- og udgående skrivelser og telegrammer akteres og indføres i en  

 journal med følgende rubrikker:
2. Kassation og hjemsendelse af arkivalier a.
For kassation gælder de anførte kassationsfrister ovenfor under  

 1, der angiver det maksimale antal år, der skal forløbe, inden kassation skal  

 gennemføres.
Kassation skal ske under behørig kontrol af konsulatet.
Uanset  

 kassationsbemyndigelse skal der bevares og hjemsendes en typisk sag pr.  

 hovedgruppe.
b.
Hjemsendelse må kun finde sted efter gennemført kassation og  

 normalt kun for de sager, der under 1 er anført med et B.
Det afsluttede  

 arkiv fra den foregående konsul forbliver ved konsulatet i tre år af hensyn  

 til brug af ældre sager og skal derefter hjemsendes i sin helhed.
Ved hjemsendelse gælder følgende: Protokoller skal på bindet være forsynet  

 med navn på konsulatet, hvorfra hjemsendelsen finder sted.
Protokollens art  

 samt begyndelses- og slutåret skal anføres.
Aktpakker hjemsendes i arkivæsker, Rigsarkivets model.
På æskens ene  

 smalle ende anføres med tydelig skrift i tusch eller blæk (ikke blyant eller  

 farveblyant) journalnumrene på de aktpakker, æsken indeholder.
Aktstykker eller breve anbragt i brevordnere bør tages ud og lægges i  

 omslag, da metallet kan ruste og ødelægge papiret.
De forskellige grupper af  

 breve og akter bør adskilles ved omslag og pakkes i arkivæsker med angivelse  

 af indholdet på samme måde som aktpakkerne.
 Sagernes arkivmæssige og kronologiske rækkefølge må nøje overholdes, og  

 hver gruppe og undergruppe lægges for sig.
 Ved afleveringen skal medfølge en liste i fire eksemplarer over de  

 hjemsendte æsker, og for hver æske anføres ikke blot aktpakkernes  

 journalnumre, men også deres titler eller oplysninger om, hvad de indeholder.  

 Udgifterne i forbindelse med hjemsendelse afholdes af Udenrigsministeriet.
 Forsendelsen adresseres:
Udenrigsministeriet att.
Arkivet Asiatisk Plads 2 DK-1448 København K Danmark H.
Korrespondance 1. Indberetningens form Indberetninger stiles ikke til personer (heller ikke til  

 udenrigsministeren), men til Udenrigsministeriet eller til den overordnede  

 repræsentation.
På samme måde som i ministeriets skrivelser til  

 repræsentationen angives i højre side indberetningens nummer og emne  

 (entete), nummer og dato for sidst modtagne eller afsendte skrivelse i sagen  

 med adressatens journalnummer.
 Herunder vises et eksempel på en indberetning (se s. 18).
 Indberetninger bør være formuleret således, at de i den foreliggende form  

 kan videresendes til interesserede myndigheder og/eller private, jf. dog pkt.  

 2.
2. Fortrolige meddelelser Meddelelser, som kun er til Udenrigsministeriets eller til den overordnede  

 repræsentations egen underretning, bør gives i en indberetning mærket  

 »FORTROLIGT« eller i et fortroligt brev.
Sådanne meddelelser bør -  

 efter indholdets karakter - sendes pr. anbefalet post.
3. Indberetningsvej Indberetninger sendes enten direkte til Udenrigsministeriet eller til den  

 overordnede repræsentation alt efter sagens karakter og gældende praksis.
Når  

 repræsentationen indberetter direkte til Udenrigsministeriet, vil det i mange  

 tilfælde være formålstjenligt at sende den overordnede repræsentation en kopi  

 af indberetningen til underretning.
 Wienerkonventionen af 24. april 1963 om konsulære forbindelser sikrer fri  

 kommunikation mellem udsenderstatens regering og dens konsulære  

 repræsentationer samt mellem disse indbyrdes, jf. iøvrigt nedenfor afsnit I,  

 pkt. 1.
4. Sprog I korrespondancen med Udenrigsministeriet, andre danske myndigheder samt  

 institutioner og private anvendes dansk eller et af de andre skandinaviske  

 sprog, respektive engelsk, tysk eller fransk.
5. Underskrift I indberetninger eller andre tjenstlige skrivelser, som ikke underskrives  

 af repræsentationens chef, skal det over underskriften anføres, i hvilken  

 egenskab vedkommende undertegner.
Souschefer/stedfortrædere på ambassader,  

 generalkonsulater og missioner anfører henholdsvis P.A.V., P.G.V., P.M.V.  

 Andre udsendte medarbejdere tilføjer endvidere under de nævnte forkortelser  

 E.B.
I tilfælde af, at der underskrives i egenskab af fungerende  

 repræsentationschef, anføres »fg.« Hvis en honorær konsul ønsker at  

 lade en anden underskrive på sine vegne, skal konsulen altid på forhånd  

 indhente Udenrigsministeriets bemyndigelse og indsende en prøve på  

 stedfortræderens underskrift til ministeriet og til den overordnede  

 repræsentation.
6. Brevpapir og brevmasker De udsendte repræsentationers brevpapir (side 1 med udenrigstjenestens  

 logo) rekvireres fra Udenrigsministeriet.
 Andre repræsentationers brevpapir (side 1), er 21 cm i bredden og 29,7 cm  

 i længden (standardstørrelse A4). Det skal være forsynet med  

 repræsentationens officielle betegnelse, adresse, telefonnummer,  

 telegramadresse, telexnummer og telex-tilbagesvar samt telefaxnummer, jf.  

 eksemplet i pkt. 1.
 Skrivelsen eller indberetningen skal påføres dato, sagens journalnummer  

 samt antallet af eventuelt medfølgende kopier og bilag.
 Teksten skrives med bred indermargin af hensyn til brevets indbinding i  

 modtagerens arkiv.
Til udskrivning af korrespondance fra edb-udstyr på repræsentationer med  

 udsendte medarbejdere leverer Udenrigsministeriet, F.4 efter anmodning  

 disketter, som indeholder forud indlagte masker for den pågældende  

 repræsentations standarddokumenter.
Maskerne er tilpasset hvidt A4  

 standardpapirstørrelse med udenrigstjenestens logo.
 Maskerne udprinter i WordPerfect-programmet repræsentationens brevpapir  

 (side 1), som skal lægges i printerne manuelt.
 I tilfælde af, at en udsendt repræsentation ændrer adresse, telefon-,  

 telefax- eller telexnummer, skal Udenrigsministeriet underrettes om det med  

 henblik på trykning af nyt brevpapir (side 1).
7. Nummerering af indberetninger Repræsentationens indberetninger til Udenrigsministeriet skal nummereres  

 fortløbende inden for kalenderåret.
Nummereringen gør det muligt for  

 ministeriet at efterlyse manglende eller bortkomne numre.
Straks efter nytår  

 skal repræsentationen indberette nummer og dato for årets sidst afsendte  

 indberetning.
En tilsvarende nummerering skal anvendes ved brevveksling af  

 større omfang mellem overordnede og underordnede repræsentationer.
8. Kopier En indberetning, der på forhånd er bestemt for videresendelse til andre  

 myndigheder, institutioner eller private, bør være bilagt det antal kopier,  

 som ministeriet har brug for til videresendelsen.
9. Bilag Bilag bør nummereres og mærkes med repræsentationens navn og  

 indberetningens nummer og dato.
I.
Telekommunikation 1. Ret til fri kommunikation Folkerettens almindelige regler, som de er kodificeret i art. 35 i  

 Wienerkonventionen af 24. april 1963 om konsulære forbindelser, sikrer fri  

 kommunikation mellem udsenderstatens regering og dens konsulære  

 repræsentationer samt mellem disse indbyrdes.
Dette gælder også i forholdet  

 til honorære konsulære repræsentationer.
Indgreb i denne fri kommunikationsret skal straks indberettes til den  

 overordnede repræsentation, respektive til Udenrigsministeriet direkte.
Der  

 vil herefter blive taget stilling til, hvorvidt - og i hvilken form - der  

 måtte være anledning til at indgive en protest til opholdslandets kompetente  

 myndigheder mod krænkelsen.
 Retten til fri kommunikation gælder for alle dertil egnede midler såsom  

 telex, telefax, telegram, telefon, post og kurer.
2. Generelle regler a.
Meddelelser, som ikke kan nå rettidigt frem til  

 Udenrigsministeriet, respektive til den overordnede repræsentation, fx pr.  

 luftpost eller kurer, indsendes pr. telex eller telefax.
I mange tilfælde vil  

 det dog være tilstrækkeligt pr. telex eller telefax at indsende en kort  

 indberetning, der suppleres med indberetning pr. luftpost eller kurer.
Telex eller telefax bør også benyttes til mindre hastende meddelelser i  

 det omfang, det betaler sig, når minuttaksterne sammenholdes med  

 omkostningerne ved indsendelse på anden måde.
Hvis der er tale om  

 uklassificerede meddelelser, vil elektronisk post via internettet kunne  

 anvendes.
Omkostningerne ved brug af internettet er meget små.
 Telefon bør, bl.a. af hensyn til omkostningerne og risikoen for  

 misforståelser, kun benyttes, når særlige grunde taler for det.
b.
I det følgende dækker ordet telemeddelelse både telegrammer,  

 telex- og telefaxmeddelelser.
 Hver telemeddelelse må kun omhandle et emne.
 Telemeddelelser fra de honorære repræsentationer til Udenrigsministeriet  

 underskrives »DANCONSUL (byens navn)», medens telemeddelelser fra  

 de udsendte repræsentationer til Udenrigsministeriet underskrives med chefens  

 eller sagsbehandlerens navn efterfulgt af et nummer i en fortløbende  

 nummerrække.
Telemeddelelser fra Udenrigsministeriet til de honorære repræsentationer  

 underskrives »etrangeres«.
Telemeddelelser til de udsendte  

 repræsentationer afsluttes med angivelse af vedkommende kontor eller afdeling  

 fulgt af chefens eller sagsbehandlerens navn samt et nummer i den fortløbende  

 nummerrække.
Alle udsendte repræsentationer og honorære repræsentationer, der ofte  

 sender telemeddelelser til Udenrigsministeriet, skal efter underskriften  

 nummerere deres telemeddelelser fortløbende inden for kalenderåret.
Ved årets  

 udgang indberettes nummer og dato for den sidst afsendte meddelelse.
På samme  

 måde nummereres meddelelser fra Udenrigsministeriet til udsendte og honorære  

 repræsentationer.
Nummerrækkerne tjener dels som referenceobjekt, dels til at kontrollere,  

 at samtlige afsendte telemeddelelser kommer frem.
Ethvert brud på  

 nummerrækken fra Udenrigsministeriet til en repræsentation skal derfor  

 omgående indberettes til ministeriet pr. telemeddelelse.
En indgående telemeddelelses korrekte placering i nummerrækken vil som  

 regel være tilstrækkelig garanti for meddelelsens ægthed.
Er der imidlertid  

 omstændigheder, der alligevel fremkalder tvivl om ægtheden, bør meddelelsen  

 omgående søges bekræftet ved henvendelse til ministeriet pr. telemeddelelse.
c.
Refusion af telekommunikationsudgifter. (Se afsnit J, Betaling  

 for tjenestehandlinger i udenrigstjenesten).
d.
Ovenstående regler gælder i det store og hele også i forholdet  

 mellem den honorære konsulære repræsentation og den overordnede  

 repræsentation, men vil normalt kun finde anvendelse efter behov.
3. Telegramadresser Udenrigsministeriets telegramadresse er »ETRANGERES København«.
 Repræsentationernes telegramadresser er angivet i Udenrigsministeriets  

 Kalender.
4. Særlige regler for telex og telefax a.
Udenrigsministeriets hovedtelexnummer er 31292 med tilbagesvar  

 31292 (efterfulgt af et bogstav) etr dk.
Nummeret er offentliggjort og kan  

 videregives.
 Udenrigsministeriets hovedtelefaxnummer er 31 54 05 33. Nummeret er  

 offentliggjort og kan videregives.
 Udenrigsministeriets officielle e-postkasse er um um.dk.
 Til den udgående teletrafik fra Udenrigsministeriet er der særlige  

 telexlinjer med andre tilbagesvar samt særlige telefaxnumre.
 Repræsentationernes telexnumre og tilbagesvar samt telefaxnumre er angivet  

 i Udenrigsministeriets Kalender.
b.
Inden en telexmeddelelse sendes, skal afsenderen ved hjælp af  

 modtagerens automatiske tilbagesvar sikre sig, at forbindelsen er rigtigt  

 etableret.
Af bl.a. økonomiske grunde bør en telexmeddelelse altid strimles  

 før afsendelse.
c.
Da telemeddelelser indgår på udstyr opstillet i  

 Udenrigsministeriets kommunikationscenter, kan der ikke opnås svar på  

 forespørgsel om enkeltsager, medens forbindelsen er etableret.
J.
Betaling for tjenestehandlinger i udenrigstjenesten En revideret bekendtgørelse om betaling for tjenestehandlinger i  

 udenrigstjenesten er trådt i kraft den 20. marts 1995. Bekendtgørelsen  

 ophæver tidligere bekendtgørelser om gebyrer for tjenestehandlinger i  

 udenrigstjenesten.
 Bekendtgørelsen med tilhørende vejledning er udsendt særskilt.
 Honorære repræsentationer vil blive holdt løbende underrettet af den  

 overordnede repræsentation.
K.
Refusion af honorære konsulers tjenesteudlæg Honorære konsuler er berettiget til refusion af:
Udlæg for private afholdt uden hjemmel i denne Instruks eller uden  

 særskilt bemyndigelse i det enkelte tilfælde må de honorære repræsentationer  

 søge refunderet direkte fra de pågældende.
Bor debitor i Danmark, vil  

 Udenrigsministeriet i givet fald bistå repræsentationen til at opnå refusion.
Konsulen skal indberette om udlæggene under pkt. 4 , så snart de er  

 afholdt.
I indberetningen, der skal være ledsaget af alle  

 regnskabsbilag , bør det anføres, om de pågældende udlæg ønskes  

 refunderet særskilt eller bliver optaget i konsulatets årsopgørelse, jf.  

 nedenfor.
Senest den 1. februar skal konsulen til Udenrigsministeriet indsende en  

dokumenteret opgørelse over de nævnte udlæg under 1)-3) i det  

 foregående kalenderår.
I opgørelsen anføres også eventuelle urefunderede  

 beløb af den nævnte art under 4). Honorære repræsentationer, der regelmæssigt  

 har udlæg af en betydelig størrelsesorden, kan indsende opgørelse halvårsvis  

 eller kvartalsvis.
Særlige embedsfunktioner Særlige embedsfunktioner F.
Momsrefusion til turister i Danmark Særlige embedsfunktioner Indledning Det er ikke muligt at give et konkret svar på, hvordan de mangfoldige  

 anmodninger til en repræsentation skal håndteres.
Følgende principper kan dog  

 tages i betragtning ved afgørelse af, om repræsentationen skal handle:
 I Ekspeditionen skal være lovlig eller i overensstemmelse med praksis i  

 opholdslandet.
Handlinger med retskraft er forbudt, medmindre der er aftaler med  

 opholdslandet, eller de accepteres i praksis.
Fx er det i mange lande ikke  

 tilladt, at repræsentationen forkynder stævninger.
Der findes dog utallige  

 aftaler, og væsentligst i så henseende er Wienerkonventionen om konsulære  

 forbindelser.
 II Ekspeditionen skal være mulig.
I de fleste tilfælde kan repræsentationen fx ikke rette officiel  

 henvendelse til opholdslandets myndigheder på grundlag af en anmodning fra en  

 privatperson.
Personen må henvises til at få den relevante danske myndighed  

 til at anmode repræsentationen.
Et typisk eksempel er adoptionssager.
 III Ekspeditionen skal være nødvendig eller rimelig.
En repræsentation er ikke et advokatkontor, en bank, et bistandskontor, et  

 forsikringsselskab, etc.
En person bør selv have udtømt egne muligheder og nu  

 være i nød.
Fx må en kreditor selv have søgt at inddrive sine krav, før han  

 anmoder om hjælp.
Et ministerium eller en person i udlandet, der anmoder  

 repræsentationen om handlinger i Danmark, eller en domstol, der beder om at  

 få dokumenter forkyndt i Danmark, kan henvises til landets egen  

 repræsentation i Danmark.
Princippet krydses af rimelighed.
Det kan være rimeligt alligevel at  

 bistå, hvis anmodningen kommer fra en institution eller person, som  

 repræsentationen gerne vil opretholde gode relationer til eller finder det  

 rimeligt at bistå, fx advokatforbindelsen eller danskere i opholdslandet.
 Definition af begreber:
Fuldmagt giver en anden legal ret til at handle i ens sted.
I  

 mange lande kræves en bestemt tekst.
Den skal i reglen underskrives for notar  

 og oftest legaliseres.
Se s. 11.
Attest er en bekræftelse på et faktisk forhold, se s. 7, som  

 ambassaden med sikkerhed kender eller har indhentet oplysning om, fx at en  

 person er dansk statsborger eller har lovligt ophold i Danmark.
Jf. også  

 fødsels- eller vielsesattest.
Attestation er en bekræftelse på, at en privatpersons underskrift  

 er ægte.
Se s. 10.
Legalisering er en bekræftelse på, at en myndigheds underskrift er  

 ægte.
Det konstateres normalt ved at sammenligne skriftprøver.
Danmark er  

 omfattet af en EU-aftale om undladelse af legalisering.
Storbritannien og  

 Tyskland kræver ikke legalisering.
Se s. 8.
Notarialattest er en bekræftelse på et dokument med en bestemt  

 tekst, der medfører en særlig beviskraft.
Det skal benyttes ved testamenter  

 og i reglen ved fuldmagter etc.
Se s. 13.
 Verifikationspåtegning er en bekræftelse på, at et dokument er  

 ægte eller fx, at en kopi er i overensstemmelse med originalen.
Responsum er en udtalelse om et givet retsforhold, fx når et lands  

 lov skal benyttes i et andet.
Oftest benyttes i stedet et lovcertifikat.
Erklæring er en udtalelse fra en person, fx i en separationssag  

 eller om en boopgørelse kan godkendes.
Den attesteres af ambassaden.
Se kap.  

 IX, s. 21.
Forklaring er en form for udenretlig bevisoptagelse og bruges  

 typisk til en retssag, fx en faderskabssag.
Den attesteres af ambassaden.
Se  

 kap.
IX, s. 26.
A.
Udfærdigelse af dokumenter, attester og oversættelser 1. Affattelse af dokumenter Repræsentationen bør i påkommende tilfælde hjælpe danske statsborgere med  

 at affatte ansøgninger, fuldmagter og andre dokumenter, hvis den pågældende  

 er ubemidlet eller vanskeligt selv kan få aktstykket affattet på betryggende  

 måde.
Oprettelse af dokumenter til brug i opholdsstaten bør dog som regel  

 overlades til en lokal advokat eller offentlig retshjælp.
 Bistand af den her nævnte art vil også kunne gives til udlændinge, hvis  

 der er en dansk interesse i sagen, fx ved ansøgning om visum til besøg hos  

 slægtninge i Danmark.
2. oversættelser Repræsentationen har ikke pligt til at foretage oversættelser, men det vil  

 være naturligt, at den giver hjælp til oversættelse af kortere dokumenter.  

 Der opkræves gebyrer efter gældende regler.
Der er ikke noget i vejen for, at  

 en medarbejder ved repræsentationen, som måtte være rede dertil, uden for  

 arbejdstid påtager sig mere omfattende oversættelsesarbejder.
Han eller hun  

 kan beregne sig honorar for arbejdet i overensstemmelse med de gældende  

 takster på stedet.
3. Udstedelse af attester Repræsentationen bør kun udstede attester til brug for private, når den  

 pågældende har en legitim interesse deri, og repræsentationen bør kun  

 attestere faktiske forhold, som den er i stand til at bevidne.
4. Udtalelser om retsregler Repræsentationen bør være varsom med at udtale sig om dansk eller  

 opholdslandets ret og alene give en ikke-forpligtende vejledning, hvor der  

 ikke er tale om almindeligt kendte forhold, og repræsentationen er sikker på  

 den aktuelle retsstilling.
Ved spørgsmål om dansk ret bør repræsentationen supplerende henvise til en  

 dansk advokat.
I de tilfælde, hvor repræsentationen ønsker at bistå, bør  

 oplysninger indhentes fra det relevante ressortministerium eller eventuelt  

 fra Udenrigsministeriet.
 Ved spørgsmål om opholdslandets ret bør der normalt henvises til en lokal  

 advokat, eller svar indhentes fra en egnet advokat eller en lokal myndighed.
B.
Legalisering og attestation af underskrifter 1. Hvem er bemyndiget til at foretage legaliseringer  

 og attestationer? Legaliseringer og attestationer af privatpersoners underskrift kan  

 foretages af udsendte og honorære repræsentationschefer samt de medarbejdere  

 - udsendte eller lokalt ansatte - som repræsentationschefen har bemyndiget  

 til det.
Der skal på enhver repræsentation findes en liste over de bemyndigede  

 personer med en prøve på deres underskrift.
Repræsentationen bør i  

 overensstemmelse med lokal sædvane sende underskriftsprøver til  

 opholdslandets udenrigsministerium samt andre myndigheder og organisationer,  

 der måtte have en retlig interesse i at være i besiddelse af listen.  

 Repræsentationen bør kun indsende listen til den overordnede myndighed eller  

 Udenrigsministeriet, hvis den mener, at der er et konkret behov for det,  

 eller hvis den har modtaget konkret instruktion om at gøre det.
2. Myndigheds underskrift Legalisering af en myndigheds underskrift på dokumenter, der skal bruges i  

 et andet land end udstedelseslandet, sker ved at påtegne dokumentet med  

 følgende indhold:
 Stemplet bør placeres således, at det berører underskriften.
Repræsentationen kan legalisere danske og udenlandske myndigheders  

 underskrift.
Udenrigsministeriet udsender lister over hvem i ministeriet, der  

 er bemyndiget til at foretage legaliseringer.
Endvidere sendes lister via  

 Udenrigsministeriet over visse andre myndigheders legaliseringsberettigede  

 medarbejdere.
I nogle tilfælde udsendes listerne direkte til repræsentationen  

 af vedkommende myndighed.
Repræsentationen bør normalt kun legalisere  

 udenlandske myndigheders underskrift, hvis de er legaliseret i vedkommende  

 lands udenrigsministerium.
Andre udenlandske myndigheders underskrift kan dog  

 legaliseres, hvis landets udenrigsministerium er indforstået med det.
Hvis den pågældende myndighedspersons underskrift ikke findes i  

 repræsentationens underskriftssamling, skal rekvirenten henvises til at lade  

 dokumentet legalisere af en myndighed, hvis underskrift er kendt af  

 repræsentationen.
Når repræsentationen modtager nye underskriftsprøver, skal  

 den påse, at det medsendte brev er underskrevet af en myndighedsperson, hvis  

 underskrift er kendt af repræsentationen.
Først derefter kan underskrifterne  

 indgå i underskriftssamlingen.
Modtager repræsentationen en anmodning om legalisering af danske  

 dokumenter, som ikke er forsynet med en myndighedsunderskrift kendt af  

 repræsentationen, kan dokumenterne efter omstændighederne indsendes til  

 Udenrigsministeriet.
Det gælder fx, hvis ønsket kommer fra personer, der er  

 afskåret fra selv at få dokumenterne legaliseret ved danske myndigheder.  

 Udenrigsministeriet sørger for, at dokumenterne bliver legaliseret af  

 ressortmyndigheden i Danmark, af Udenrigsministeriet samt af det pågældende  

 lands repræsentation i Danmark.
Ansøgeren refunderer de afholdte udgifter og  

 gebyrer.
 Repræsentationen kan blive anmodet om at foretage apostillepåtegning af et  

 dokument i henhold til Haag-konventionen af 5. oktober 1961. Danmark har ikke  

 tiltrådt denne konvention, men den ovenfor beskrevne legalisering har samme  

 gyldighed som en Apostillepåtegning.
 Aftaler om lettelser med hensyn til legaliseringer af underskrifter på  

 dokumenter: Bilateral aftale med Tyskland indgået 17. juni 1936 samt  

 EU-konvention af 25. maj 1987 tiltrådt af Italien, Frankrig og Danmark.
3. Privatpersons underskrift Ved attestation af en privatpersons underskrift, herunder underskrift på  

 vegne af firmaer og organisationer, anvendes følgende formulering:
 Stemplet bør placeres således, at det berører underskriften.
--------------------------------------------------------------------- Hvis dokumentet allerede er underskrevet, anvendes følgende formulering:
 Stemplet bør placeres således, at det berører underskriften.
--------------------------------------------------------------------- Medmindre den pågældende er embedsmanden personligt bekendt, bør han  

 legitimere sig ved at vise pas, førerbevis eller andre dokumenter med foto af  

 den pågældende.
C.
Notarialforretninger 1. Notarius publicus' funktioner Notarius publicus er efter dansk ret en embedsmand, der har til opgave at  

 overvære eller efter rekvirentens ønske selv at foretage handlinger af retlig  

 betydning.
Notarius publicus sikrer med sin bekræftelse en dokumentation, som  

 ifølge lovgivning eller praksis tillægges særlig beviskraft.
Notarens  

 bekræftelse giver derimod ingen garanti for retsgyldigheden af den pågældende  

 notarialforretning eller af vedkommende dokuments indhold.
Notarius publicus er ikke berettiget til at tage nogen i ed.
Der er dog  

 ikke noget i vejen for, at han kan attestere dokumenter, selv om disse  

 indeholder en skriftlig edsaflæggelse.
Han bør i sådanne tilfælde indskrænke  

 sig til i sin egenskab af notarius publicus at bekræfte underskriftens ægthed  

 (jf.
JM's cirkulære nr. 314 af 21. december 1948).
2. Hvilke embedsmænd kan udføre notarialforretninger En udsendt embedsmand i chefstilling eller den, han bemyndiger til det, og  

 honorære konsuler, som har fået særlig bemyndigelse til det af  

 Udenrigsministeriet, er bemyndiget til inden for deres område at udføre alle  

 de handlinger, som i Danmark påhviler notarius publicus.
De udfærdigede  

 dokumenter har samme retsvirkning som notarialforretninger foretaget i  

 Danmark.
Embedsmanden kan dog ikke protestere veksler, da vekselprotester  

 skal optages i overensstemmelse med lovgivningen på stedet.
I de fleste tilfælde vil repræsentationens attestation af den pågældende  

 underskrift være tilstrækkelig.
Normalt er der kun anledning for embedsmanden  

 til at optræde som notarius publicus, hvis rekvirenten udtrykkeligt ønsker  

 det, eller hvis en notariel attestation er tillagt en særlig beviskraft eller  

 retsvirkning (som fx ved testamenter).
3. Regler for udførelsen af notarialforretninger a.
Embedsmandens ansvar og habilitet . Embedsmanden  

 udfører notarialforretninger i eget navn og på eget ansvar.
Han må ikke  

 foretage eller deltage i en notarialforretning, der vedrører ham selv eller  

 hans ægtefælle eller en med dem beslægtet eller besvogret i lige op- eller  

 nedstigende linje eller i første sidelinje.
b.
Embedsmandens egen konstatering af det, han bekræfter .  

 Embedsmanden skal udføre notarialforretninger med største omhu og  

 nøjagtighed.
Alt, hvad han bekræfter i notarialattesten, skal være grundet på  

 hans egen konstatering af de handlinger og erklæringer, som er foretaget  

 eller afgivet i hans overværelse.
c.
Rekvirentens identitet, identitetsbeviser . Såfremt  

 rekvirenten ikke er embedsmanden personlig bekendt, skal vedkommendes  

 identitet godtgøres:
d.
Rekvirentens forståelse af dokumentet . Embedsmanden  

 bør altid bidrage til at klarlægge indholdet og betydningen af  

 notarialforretningen ved at tilbyde at oplæse dokumentet.
Er han, selv efter  

 at have givet den nødvendige vejledning, i tvivl om, hvorvidt den pågældende  

 har forstået handlingens eller dokumentets betydning, bør  

 notarialforretningen ikke gennemføres.
e.
Rettelser i dokumentet . Er der i dokumentet sket  

 tilføjelser eller rettelser, skal embedsmanden gøre rekvirenten opmærksom på  

 det og anbringe sin signatur eller sine initialer ud for de pågældende  

 tilføjelser eller rettelser.
f.
Underskrift med ført (påholdt) pen . Hvis et dokument  

 på grund af den pågældendes sygdom eller blindhed, eller fordi han ikke kan  

 læse eller skrive, underskrives med ført pen, skal dokumentet oplæses, før  

 det underskrives.
Dette forhold, såvel som grunden til underskrivelsen med  

 ført pen, skal bemærkes i notarialattesten.
g.
Dokumentets indhold . Embedsmanden er ikke forpligtet  

 til at undersøge lovligheden af det dokument, der forelægges ham.
Hvis han  

 imidlertid finder dets indhold lovstridigt eller usømmeligt, bør han nægte at  

 medvirke til dets oprettelse eller bekræftelse.
Der er ikke noget i vejen for at attestere en underskrift på et dokument  

 affattet i et sprog, som embedsmanden ikke forstår, når blot den  

 underskrivende erklærer at være bekendt med dets indhold.
Embedsmanden kan  

 også undlade at gennemlæse et dokument, hvis den underskrivende udtrykkeligt  

 ønsker, at embedsmanden ikke gør sig bekendt med indholdet.
I begge tilfælde  

 skal embedsmanden i notarialattesten bemærke, at han attesterer underskriften  

 uden at kende dokumentets indhold, og at den pågældende oplyser, at  

 dokumentet er et testamente, en kontrakt, etc.
h.
Testamenter . Ved et testamente skal embedsmanden både  

 bekræfte underskriftens ægthed, og at testator skønnedes at være i stand til  

 fornuftsmæssigt at oprette testamente, da han underskrev eller vedkendte sig  

 sin underskrift.
Embedsmanden bør samtidig påse, at dokumentet betegner sig  

 som testamente eller kodicil (der er et tillæg til et testamente eller en  

 tilbagekaldelse af et testamente). Et testamente kan også være en  

 tilbagekaldelse af tidligere testamente uden at oprette et nyt, men bør da  

 betegnes »Annullering af testamente«.
Testator skal sørge for, at  

 testamentet (kodicillen) foreligger i tre eksemplarer.
Repræsentationen bør  

 henstille til testator, at to eksemplarer af testamentet (kodicillen)  

 udfærdiges på Justitsministeriets genpartspapir, der dog ikke kan kræves  

 anvendt.
i.
Underretning til Centralregistret for Testamenter .  

 Embedsmanden skal underrette Centralregistret for Testamenter om enhver  

 notarialforretning, der angår en testamentarisk disposition.
Underretning  

 gives med en af genparterne, der udfyldes med personnummer eller i mangel  

 heraf med fødselsdato, og som indsendes direkte til: Centralregistret for  

 Testamenter, Hestemøllestræde 6, 1464 København K.
Selvom  

 testamentsoprettelsen er foretaget af flere personer i fællesskab i samme  

 dokument, herunder af ægtefæller, skal der kun indsendes en genpart.
Den  

 indsendte genpart af testamentet (kodicillen) vil blive opbevaret i arkivet  

 ved Københavns Byrets Notarialkontor.
j.
Notarialattest . Embedsmanden bekræfter  

 notarialforretningen i form af en notarialattest.
 Ved testamentariske dispositioner anvendes følgende formular:
--------------------------------------------------------------------- (Navn, stilling og bopæl), der var i stand til fornuftsmæssigt at oprette  

 testamente, og hvis identitet blev mig godtgjort, har i dag i min overværelse  

 som notarius publicus på repræsentationen underskrevet (eller erklæret at  

 have underskrevet) foranstående testamente (eller kodicil eller annullering  

 af testamente), hvis indhold han/hun/de godkendte.
 I dokumentet fandtes ingen iøjnefaldende rettelser eller tilføjelser  

 udover de med min signatur (initialer) betegnede.
--------------------------------------------------------------------- For andre dokumenter end testamenter anvendes følgende formular:
--------------------------------------------------------------------- (Navn, stilling og bopæl), hvis identitet blev mig godtgjort, har i dag på  

 repræsentationen i min overværelse som notarius publicus underskrevet  

 foranstående dokument (evt. nærmere præciseret), hvis indhold han/hun/de  

 godkendte.
 I dokumentet fandtes ingen iøjnefaldende rettelser eller tilføjelser  

 udover de med min signatur (initialer) betegnede.
--------------------------------------------------------------------- For udskrifter anvendes følgende formular:
--------------------------------------------------------------------- Undertegnede (fulde navn, embedsstilling og sted) bevidner herved i min  

 egenskab af notarius publicus, at foranstående efter en foretaget  

 sammenligning er en nøjagtig udskrift af en (nøjagtig angivelse af  

 dokumentets karakter) forelagt for mig.
 I udskriften fandtes ingen iøjefaldende rettelser (eller: i udskriften  

 fandtes ikke andre iøjnefaldende rettelser end de med mine initialer  

 attesterede).
--------------------------------------------------------------------- k.
Notarialprotokol . Enhver notarialforretning noteres i  

 en særlig notarialprotokol autoriseret af Udenrigsministeriet jf. dog pkt. m.  

 I protokollens to første rubrikker anføres løbenummeret og dato, i den tredje  

 en kort angivelse af forretningens art og rekvirentens og identitetsvidnernes  

 navne, stillinger og adresser.
Det skal i protokollen anføres, om rekvirenten  

 er embedsmanden personlig bekendt, eller hvordan hans identitet er blevet  

 godtgjort (alle foreviste legitimationspapirer skal noteres).
 Noteringen i notarialprotokollen underskrives af den embedsmand, der har  

 foretaget notarialforretningen.
l.  Dokumentets (testamentets) indførelse i  

 notarialprotokollen . Selve dokumentet indføres ikke i  

 notarialprotokollen, medmindre rekvirenten anmoder om det.
Hvis et testamente  

 (kodicil) kun foreligger i et eksemplar, skal dokumentet indføres i  

 notarialprotokollen, og en bekræftet udskrift heraf indsendes til opbevaring  

 i arkivet ved Københavns Byrets Notarialkontor.
m.
Dokumentets (testamentets) deponering hos  

 repræsentationen . Hyppigere anvendes den fremgangsmåde, at dokumentet  

 (testamentet) i stedet for at indføres i notarialprotokollen udfærdiges i to  

 (testamenter i tre) eksemplarer.
Heraf opbevares det ene på repræsentationen.  

 I så fald skal det fremgå af dokumentet (testamentet) eller af  

 notarialattesten, at repræsentationens eksemplar skal have samme gyldighed  

 som originalen.
Alle eksemplarer konfereres af repræsentationen, underskrives  

 derpå for embedsmanden og forsynes med sædvanlig notarialattest.
Et eksemplar  

 tilbageleveres rekvirenten, medens et eksemplar lægges i repræsentationens  

 arkiv.
Herudover skal der altid opbevares et eksemplar af testamenter  

 (kodiciller) i arkivet ved Københavns Byrets Notarialkontor, jf. ovenfor  

 under i.
n.
Udskrifter af notarialakter . Udskrift af  

 notarialprotokollen eller af notarialbekræftede dokumenter, der opbevares på  

 repræsentationen, må kun gives rekvirenten selv.
En afdød persons testamente  

 kan dog altid udleveres til vedkommende skifteret i Danmark eller executor  

 testamenti.
 Til udenlandsk skiftemyndighed kan repræsentationen kun med eksekutors  

 samtykke eller efter bemyndigelse fra Udenrigsministeriet udlevere  

 testamentet i original eller afskrift.
D.
Stemmeafgivning i udlandet ved valg og folkeafstemning 1. Generel orientering a.
Valgret til Folketinget, Europa-Parlamentet og de kommunale  

 eller amtskommunale råd samt ved folkeafstemninger har enhver, der Personer, der er ansat i den danske stat og beordret til tjeneste uden for  

 riget, anses for at have fast bopæl i riget.
Tilsvarende anses følgende  

 personer, der midlertidig har taget ophold i udlandet, for at have fast bopæl  

 i riget:
 personer, der er udsendt af en dansk myndighed, en herværende virksomhed  

 eller forening, personer, der gør tjeneste i en international organisation,  

 som Danmark er medlem af, personer, som er udsendt af en hjælpeorganisation i  

 Danmark, personer, der er i udlandet på grund af uddannelse eller helbred,  

 samt andre personer, der kan sidestilles med de nævnte.
 Samlevere til de nævnte personer anses ligeledes for at have fast bopæl i  

 riget, hvis de to samlevende har indgået ægteskab eller registreret  

 partnerskab med hinanden eller opfylder betingelserne for at indgå ægteskab  

 eller registreret partnerskab med hinanden og havde etableret fælles bopæl  

 inden udrejsen.
b.
Ved kommunale valg skal vælgeren ud over at opfylde ovenstående  

 betingelser også have fast bopæl i vedkommende kommune.
Valgret til de kommunale eller amtskommunale råd har endvidere personer,  

 der ikke har dansk indfødsret, men er fyldt 18 år, har fast bopæl i kommunen  

 samt har haft fast bopæl i riget i de sidste tre år forud for valget,  

 medmindre de er umyndiggjort med retsvirkning her i landet.
Statsborgere fra  

 de øvrige EU-lande og fra Island og Norge har dog valgret på samme  

 betingelser som personer med dansk indfødsret, dvs. uden krav om tre års  

 forudgående fast bopæl i riget.
Valgret til Europa-Parlamentet har endvidere personer med dansk  

 indfødsret, der har fast bopæl i et af de øvrige EU-lande samt statsborgere  

 fra de øvrige EU-lande, der har fast bopæl i Danmark.
Det er en forudsætning,  

 at de pågældende er fyldt 18 år og ikke er umyndiggjort med retsvirkning i  

 Danmark.
c.
Ingen kan udøve valgret eller deltage i folkeafstemninger uden  

 at være optaget på valglisten.
Personer, der opfylder valgretsbetingelserne,  

 optages på valglisten i den kommune, hvor de er tilmeldt folkeregistret (har  

 fast bopæl). 18.-dagen før valgdagen er skæringsdag for optagelse på  

 valglisten.
Personer, der tilflytter fra udlandet senere end 18.-dagen før  

 valgdagen, optages ikke på valglisten.
Ved kommunale valg er skæringsdagen  

 11.-dagen før valgdagen.
Personer, der uanset udlandsophold anses for at have fast bopæl i riget,  

 jf. ovenfor, optages på valglisten i den kommune, hvor de sidst var tilmeldt  

 folkeregistret.
Optagelse på valglisten er betinget af en skriftlig anmodning  

 i overensstemmelse med reglerne i Indenrigsministeriets bekendtgørelse nr.  

 332 af 23. juni 1988. Anmodningen afleveres på en grøn blanket, der findes  

 hos alle repræsentationer med udsendte medarbejdere, og indsendes til den  

 kommune, hvor vedkommende sidst var tilmeldt folkeregistret.
Specielt for personer, der er ansat i den danske stat og beordret til  

 tjeneste uden for riget, og for deres ægtefæller/samlevere gælder, at  

 anmodningen afleveres på en særlig blå blanket, der udleveres af og indsendes  

 til vedkommende statslige styrelse (Udenrigsministeriet mv.) Ved Europa-Parlamentsvalg gælder særlige regler om optagelse på valglisten  

 for danskere bosat i et af de øvrige EU-lande og for herboende EU-borgere.
Repræsentationen skal ikke kontrollere, om personer, der ønsker at stemme,  

 opfylder betingelserne for det.
Det sker i den kommune, brevstemmerne sendes  

 til.
 De gældende lovbestemmelser findes i lov om valg til Folketinget, jf.  

 lovbekendtgørelse nr. 759 af 19. august 1994 som ændret ved lov nr. 379 af  

 14. juni 1995 og lov nr. 472 af 12. juni 1996, lov om valg af danske  

 repræsentanter til Europa-Parlamentet, jf. lovbekendtgørelse nr. 157 af 4.  

 marts 1994, lov nr. 140 af 8. marts 1989 om kommunale valg med senere  

 ændring, lov nr. 845 af 21. december 1988 om folketingsvalg i Grønland, samt  

 lov nr. 458 af 30. juni 1993 om folketingsvalg på Færøerne.
 Personer, der henvender sig til repræsentationerne om bevarelse af  

 stemmeretten, skal vejledes om indholdet af ovenstående (dvs. pkt. 1, generel  

 orientering).
2. Særligt om valg til hjemmestyreorganer Ved valg til det grønlandske landsting og det færøske lagting kan kun de  

 personer optages på valglisten, som rent faktisk har bopæl i Grønland eller  

 på Færøerne.
I henhold til færøske valgregler har personer, der opholder sig  

 uden for Færøerne i uddannelsesøjemed, valgret til Lagtinget, hvis de i  

 øvrigt opfylder betingelserne for valgret.
Der gælder ikke andre  

 undtagelsesregler, således at personer i udlandet kan anses for at have bopæl  

 i Grønland eller på Færøerne.
Ved valg til det grønlandske landsting kan der afgives brevstemme på en  

 dansk diplomatisk eller konsulær repræsentation tidligst seks uger før  

 valget, mens det ved grønlandske kommunalbestyrelsesvalg og bygderådsvalg kun  

 er muligt at brevstemme inden for det danske rige.
Ved valg til det færøske  

 lagting er der mulighed for at brevstemme på en dansk diplomatisk eller  

 konsulær repræsentation og skibe i udlandet eller hos en, der er bemyndiget  

 af landsstyret, op til fire måneder inden valget.
Der findes ingen generelle regler om vejledende folkeafstemninger iværksat  

 af Landstinget eller Lagtinget.
Spørgsmålet om afgivelse af brevstemmer ved  

 sådanne afstemninger vil efter omstændighederne være reguleret i den  

 landstingslov eller lagtingslov, hvorved afstemningen iværksættes.
Således  

 bestemte landstingslov nr. 2 af 3. april 1981 om afholdelse af  

 folkeafstemning om fortsat anvendelse af traktaterne om De Europæiske  

 Fællesskaber i Grønland, at der ikke ved den pågældende afstemning kunne  

 afgives brevstemme i udlandet.
 De gældende lovbestemmelser findes i øvrigt i landstingslov nr. 13 af 19.  

 december 1986 om valg til Grønlands Landsting som ændret ved landstingslov  

 nr. 21 af 3. november 1994, og landstingslov nr. 2 af 30. marts 1982 om valg  

 til kommunalbestyrelser og bygderåd som ændret ved landstingslove nr. 17 af  

 13. december 1988 og nr. 18 af 21. oktober 1990, og lagtingslov nr. 49 af 20.  

 juli 1978 om valg til Færøernes Lagting som ændret ved lagtingslov nr. 42 af  

 5. maj 1987 og lagtingslov nr. 68 af 13. maj 1992.
3. Hvor kan stemmeafgivning finde sted? Stemmeafgivning i udlandet skal foregå på en dansk diplomatisk eller  

 konsulær repræsentation eller hos en stemmemodtager, der er udpeget af  

 indenrigsministeren.
Søfolk og passagerer på danske skibe i udenrigsfart  

 (bortset fra færger, rutebåde og lignende) og personer ansat på danske  

 havanlæg kan endvidere afgive stemme på vedkommende skib (havanlæg).  

 Skibsføreren (chefen for havanlægget) skal sørge for, at der til stadighed  

 findes stemmemateriale i fornødent antal om bord.
Repræsentationen bør i  

 givet fald efter anmodning udlevere eller tilsende føreren på et dansk skib  

 (havanlæg) i udenrigsfart det nødvendige stemmemateriale.
4. Tidsfrister for stemmeafgivningen Stemmeafgivning på en dansk repræsentation i udlandet kan tidligst finde  

 sted tre måneder inden valget eller folkeafstemningen.
En vælger, der  

 indfinder sig på repræsentationen for at afgive sin stemme, skal have  

 mulighed for det.
Vælgeren skal blot oplyse, at valget eller  

 folkeafstemningen vil finde sted inden tre måneder, uanset om  

 repræsentationen har fået officiel meddelelse herom fra Udenrigsministeriet.
Stemmeafgivning må ske i så god tid, at kommunalbestyrelsen kan sørge for,  

 at brevstemmen er fremme hos vedkommende valgstyrere, eller i Grønland  

 afstemningsledere, inden afstemningens begyndelse på valgdagen.
Dette betyder  

 i praksis, at brevstemmen skal være den pågældende kommunalbestyrelse i hænde  

 senest dagen før valget eller folkeafstemningen.
5. Stemmemateriale Brevstemmeafgivning er kun gyldig, når der anvendes brevstemmemateriale,  

 som Indenrigsministeriet har tilvejebragt.
Brevstemmematerialet består af:
a ) Stemmesedler Disse er ved valg til Folketinget af gråt papir, påtrykt ordet  

 »Stemmeseddel« og forsynet med tre rubrikker.
De samme stemmesedler  

 anvendes ved valg til kommunale og amtskommunale råd.
Stemmesedlerne til brug  

 ved folkeafstemninger har ordene »Ja« og »Nej« trykt over  

 hinanden adskilt ved en trykt, vandret streg.
Stemmesedlerne ved valg til  

 Europa-Parlamentet er påtrykt »Stemmeseddel til  

 Europa-Parlamentsvalg« og forsynet med tre rubrikker.
b ) Særskilte konvolutter til de enkelte stemmesedler.
Konvolutterne er uigennemsigtige og af en  

 sådan størrelse, at de fuldstændigt dækker stemmesedlen.
Ved valg er  

 konvolutterne blå.
Ved folkeafstemninger er konvolutterne røde med følgende  

 påtryk: »Stemmeseddel vedrørende folkeafstemning«.
c ) Følgebreve der indeholder en erklæring, som udfyldes og underskrives af vælgeren,  

 samt en attest, som den, der står for stemmeafgivningen, skal udfylde og  

 underskrive.
 En oversættelse af følgebrevet til henholdsvis engelsk, fransk, spansk og  

 tysk tilsendes alle repræsentationer og kan rekvireres i Udenrigsministeriet.
d ) Yderkuverter dvs. store konvolutter med påtryk på forsiden om, at de indeholder en  

 stemmeseddel, og med plads til adressat (den pågældende kommunalbestyrelse).  

 Yderkuverterne er ens (gule) ved valg til Folketinget, de kommunale og  

 amtskommunale råd samt folkeafstemninger.
Ved valg til Europa-Parlamentet er  

 yderkuverterne grønne for almindelige vælgere og grå for vælgere, der har  

 fast bopæl i et af de øvrige EU-lande.
På bagsiden angiver vælgeren sit fulde  

 navn, sin faste bopæl samt fødselsdato.
Repræsentationen må omhyggeligt sørge  

 for, at de forskellige typer stemmematerialer opbevares adskilt, så  

 sammenblanding undgås.
Hvis der afholdes to eller flere folkeafstemninger samtidig, vil det kunne  

 foreskrives, at der skal benyttes stemmesedler af forskellig farve, og at  

 stemmesedlerne skal være påtrykt titlen på det lovforslag eller den lov, de  

 vedrører.
Hvis dette stemmemateriale ikke kan fordeles til repræsentationerne  

 i tide forud for afstemningen, vil der blive givet nærmere bestemmelser om  

 tilretning mv. af det allerede udsendte stemmemateriale.
6. Rekvirering af stemmemateriale Stemmesedler mv., der af repræsentationerne kan rekvireres fra  

 Udenrigsministeriet eller fra den overordnede repræsentation, skal til  

 stadighed findes på repræsentationerne i nødvendigt antal.
Den enkelte  

 repræsentation skal sørge for, at den til enhver tid nødvendige beholdning af  

 stemmemateriale er for hånden.
Repræsentationen bør her blandt andet tage  

 hensyn til antallet af anløbende danske skibe, antallet af turister og  

 antallet af besøgende til årlige messer eller udstillinger.
 Det særlige stemmemateriale (indlagt i grå yderkuvert), der ved  

 Europa-Parlamentsvalg skal benyttes af vælgere, der har fast bopæl i et af de  

 øvrige EU-lande, skal kun findes på repræsentationerne i disse lande.
Ved rekvirering af stemmemateriale skal repræsentationen angive, hvor  

 mange sæt der ønskes af a ) gule, grønne eller grå yderkuverter indeholdende følgebreve og  

 blå konvolutter med tilhørende stemmesedler til brug ved valg, 7. Underretning om forestående valg eller  

 folkeafstemninger Så snart valg til Folketinget, Europa-Parlamentet eller de kommunale og  

 amtskommunale råd er udskrevet, eller beslutning er taget om afholdelse af  

 folkeafstemning, underretter Udenrigsministeriet alle repræsentationer med  

 udsendte medarbejdere herom.
Disse repræsentationer bedes - om fornødent pr.  

 telex eller telefax - underrette underordnede repræsentationer, også i  

 sideakkrediterede lande.
Repræsentationerne har normalt ikke pligt til at  

 træffe forholdsregler med henblik på at gøre eventuelle vælgere bekendt med  

 den forestående afstemning.
Repræsentationerne bør på forespørgsel underrette  

 danske valgberettigede om, at valg (folkeafstemning) er udskrevet, samt om  

 dagen for valgets, respektive afstemningens, afholdelse.
Endvidere vil  

 repræsentationerne efter omstændighederne kunne underrette eventuelle større  

 organisationer mv. af danskere i opholdslandet om valgets  

 (folkeafstemningens) udskrivelse, fx hvor der er en lokal organisation af  

 bistandsfrivillige eller filialer af danske virksomheder med mange danske  

 medarbejdere.
Da anmeldelsesfristen for nye partier først udløber 15 dage før et  

 folketingsvalg og 8 uger før et Europa-Parlamentsvalg, vil der først efter  

 disse fristers udløb kunne tilgå repræsentationen endelig meddelelse om,  

 hvilke partier der deltager i valget.
Der udsendes ikke fortegnelser over de  

 opstillede kandidater til folketingsvalg, dels fordi de først foreligger ca.  

 7 dage før valgdagen, dels fordi der er tale om 17 forskellige fortegnelser,  

 en for hver af de 17 stor- og amtskredse.
Den vælger, der ønsker at stemme på  

 en bestemt kandidat, må derfor selv inden skaffe sig oplysning om, hvilke  

 kandidater der er eller vil blive opstillet til valget i den stor- eller  

 amtskreds, hvor den pågældende vælger er optaget på valglisten.
Ved kommunale  

 valg udsendes heller ikke kandidatfortegnelser.
Ved Europa-Parlamentsvalg  

 udsendes derimod en fortegnelse over de opstillede kandidater ca. tre uger  

 før valgdagen.
8. Fremgangsmåden ved stemmeafgivningen a.
Stemmeafgivning på en dansk repræsentation sker ved, at  

 vælgeren henvender sig til repræsentationen, der mod fornøden legitimation  

 (dansk pas, personnummerbevis, førerbevis, sygesikringsbevis, skattekort  

 e.l.) udleverer den pågældende en stemmeseddel med dertil hørende konvolut,  

 følgebrev og yderkuvert til brug for vedkommende valg eller folkeafstemning.
 Repræsentationschefen bør sørge for, at der under hans/hendes eventuelle  

 fravær inden for ekspeditionstiden findes en behørigt instrueret person, over  

 for hvem stemmeafgivningen kan finde sted.
Repræsentationen er bemyndiget, men har ikke pligt, til at foretage en  

 udgående forretning for at modtage brevstemmer, hvis omstændighederne efter  

 dens skøn taler derfor.
Den er berettiget til at gøre sin medvirken betinget  

 af, at rekvirenterne dækker udgifterne til en sådan tjenesterejse.
I forbindelse med prøvelsen af de pågældendes identitet vil det være  

 naturligt at have opmærksomheden henvendt på eventuelle data for alder og  

 bopæl.
Ud over hvad der i det enkelte tilfælde måtte fremgå af den foreviste  

 legitimation, er repræsentationen imidlertid ikke berettiget til at afkræve  

 dokumentation for, at valgretsbetingelserne er opfyldt, fx bevis for  

 optagelse på valglisten.
Repræsentationen har pligt til at imødekomme enhver  

 anmodning om at få lejlighed til at brevstemme, medmindre det er aldeles  

 utvivlsomt, at den, der fremsætter anmodningen, ikke er stemmeberettiget.
b . Repræsentationen bør henlede vælgerens opmærksomhed på den  

 vejledning, der findes trykt på følgebrevets bagside og på den blå,  

 respektive røde, konvolut.
Hvis vælgeren ønsker det, bør repræsentationen  

 endvidere oplyse om lovens betingelser for brevafstemning samt vejlede om den  

 fremgangsmåde, der skal følges ved stemmeafgivningen.
c.
Straks efter modtagelsen af stemmeseddel mv. skal vælgeren  

 foretage afstemningen.
Der skal gives den enkelte vælger adgang til at afgive  

 sin stemme, uden at nogen får lejlighed til at se, hvordan han eller hun  

 stemmer, fx ved at der gives adgang til en enligt stående pult eller et bord,  

 hvor stemmesedlen kan udfyldes ugenert.
Det må imidlertid påses, at vælgeren  

 ikke fjerner sig med den modtagne stemmeseddel, og at han eller hun straks  

 efter anvendelsen af stemmematerialet tilbageleverer dette.
d.
Udfyldelsen af stemmesedlen foregår ved folketingsvalg ved, at  

 vælgeren i den dertil bestemte rubrik skriver enten navnet eller  

 bogstavbetegnelsen på et af de partier, der har opstillet kandidater i den  

 amts- eller storkreds, hvor vælgeren er opført på valglisten. Ønsker vælgeren  

 at stemme på en bestemt kandidat, der er opstillet i kredsen, skriver han/hun  

 dennes navn på stemmesedlen, eventuelt med tilføjelse af partinavnet eller  

 bogstavbetegnelsen.
 Ved valg til Europa-Parlamentet og ved kommunale valg skriver vælgeren  

 enten listebetegnelsen eller bogstavbetegnelsen for den kandidatliste (det  

 parti), han/hun vil stemme på, eller navnet på en af listens kandidater,  

 eventuelt med tilføjelse af listebetegnelsen eller bogstavbetegnelsen.
 Ved folketingsvalg på Færøerne og i Grønland udfyldes stemmesedlen på  

 tilsvarende måde ved anførelse af enten partinavn eller kandidatnavn.
 Ved folkeafstemninger sker afstemningen ved, at den, der stemmer for det  

 lovforslag eller den lov, der er genstand for afstemning, på stemmesedlen  

 sætter kryds ved ordet »Ja«, medens den, der stemmer imod, sætter  

 kryds ved ordet »Nej«.
e.
Umiddelbart efter at vælgeren har stemt, indlægger han/hun uden  

 at give nogen adgang til at se, hvordan han/hun har stemt, stemmesedlen i den  

 dertil bestemte særlige konvolut og tilklæber den.
f.
Det nævnte følgebrev udfyldes straks efter, at stemmesedlen er  

 indlagt i konvolutten.
 Følgebrevet indeholder:
Personer, som er optaget på valglisten i henhold til folketingsvalglovens  

 § 2, udfylder adresserubrikken i følgebrevet således: »Optaget på  

 valglisten i (seneste bopælskommune), folketingsvalglovens § 2«.
De  

 personer, der er ansat i den danske stat og beordret til tjeneste uden for  

 riget før 1. juli 1988, og som ikke har bevaret fast bopæl i Danmark, samt  

 deres samlevende ægtefæller/registrerede partnere, anfører »Københavns  

 Kommune, ansat i den danske stat og beordret til tjeneste uden for riget før  

 1. juli 1988«.
g.
Når vælgeren har stemt og følgebrevet er behørigt udfyldt og  

 attesteret, indlægger han/hun konvolutten med stemmesedlen og følgebrevet i  

 den dertil bestemte yderkuvert, som tilklæbes og adresseres til  

 kommunalbestyrelsen i den kommune, hvor han/hun er opført på valglisten.  

 Opmærksomheden henledes på, at adressen på Københavns kommune er enten  

 Rådhuset, 1599 København V, eller Folkeregistret, Dahlerupsgade 6, 1640  

 København V.
 Endvidere udfylder vælgeren den rubrik, der findes på yderkuvertens  

 bagside, med tydelig angivelse af sit navn og sin bopæl i den nævnte kommune  

 samt sin fødselsdato.
 Personer, som er optaget på valglisten i henhold til folketingsvalglovens  

 § 2, udfylder adresserubrikken på yderkuvertens bagside på samme måde som  

 adresserubrikken i følgebrevet, eventuelt tillige med repræsentationens  

 stempel.
 Repræsentationen bør vejlede vælgeren om, at der - bortset fra  

 folkeafstemning om flere lovforslag - kun må sendes en stemmeseddel med  

 følgebrev i hver yderkuvert.
h.
Yderkuverten afleveres derefter til den, der har stået for  

 stemmeafgivningen, hvorpå repræsentationen snarest afsender den.
Portoen  

 betales af repræsentationen.
De afgivne brevstemmer skal sendes enkeltvis til  

 vedkommende kommunalbestyrelse, og der må således ikke foretages en samlet  

 forsendelse af flere brevstemmer til samme kommune.
Bestående muligheder for  

 hurtig og sikker hjemsendelse af brevstemmer bør dog udnyttes.  

 Repræsentationerne kan derfor indsende konvolutter stilede til de respektive  

 kommunalbestyrelser, eventuelt i ufrankeret stand, i dip-bag eller dip-cargo.  

 Derefter frankerer og videresender Udenrigsministeriet dem.
Undertiden vil  

 det også være hensigtsmæssigt at benytte DHL eller en personlig kurer.
Det er  

 imidlertid i sidste instans den enkelte brevstemmevælgers egen risiko, at den  

 pågældendes stemme bliver afgivet i så god tid, at den kan nå frem med den  

 befordringsmåde, der sædvanligt anvendes på stedet.
Herved må erindres, at  

 der kan brevstemmes i udlandet op til tre måneder før valgdagen.
Repræsentationen bedes i forbindelse med indsendelse af afgivne  

 brevstemmer pr. dip-bag eller dip-cargo være opmærksom på, at også sådanne  

 forsendelser kan rammes af forsinkelse under transporten, ligesom de  

 eventuelt først modtages i Udenrigsministeriet op til en weekend.
Hvis  

 tidsmarginen er lille, bedes disse forsendelser derfor adviseret pr. fax  

 eller telex til postmodtagelsen og ressortkontoret (JT.1) for at sikre den  

 kortest mulige ekspeditionstid før videregivelse til det danske postvæsen.
9. Særligt om stemmeafgivning til valg til  

 Europa-Parlamentet for personer med fast bopæl i et af de øvrige medlemslande  

 i Den Europæiske Union a.
Valgret til Europa-Parlamentet har - ud over de personer, der  

 opfylder betingelserne for valgret til Folketinget - enhver, som på valgdagen b.
De EU-bosatte danske vælgere optages på en særlig  

 supplementsliste til valglisten i Københavns Kommune.
Optagelsen er betinget  

 af en skriftlig anmodning i overensstemmelse med reglerne i  

 Indenrigsministeriets bekendtgørelse nr. 569 af 13. november 1978 som ændret  

 senest ved bekendtgørelse nr. 799 af 30. september 1993. Anmodningen, der  

 tidligst kan fremsættes 6 måneder før valgdagen, kan kun fremsættes over for  

 de repræsentationer i EU-landene, der er anført på bilaget til nævnte  

 bekendtgørelse.
Repræsentationen skal påse, at de modtagne anmodninger er  

 korrekt udfyldt og fremsende dem med påtegning herom til folkeregistret i  

 Københavns Kommune.
c.
Stemmeafgivningen skal ske på en dansk diplomatisk eller  

 konsulær repræsentation i et af de øvrige medlemslande i EU.
Stemmematerialet  

 består som for andre vælgere af en grå stemmeseddel påtrykt ordene  

 »Stemmeseddel til Europa-Parlamentsvalg« og forsynet med tre  

 rubrikker, en blå konvolut, et følgebrev og en yderkuvert, der for disse  

 vælgeres vedkommende er grå og på forsiden forsynet med Københavns  

 Registerforvaltning som fortrykt adressat.
d.
Der er for vælgere med fast bopæl i et af de øvrige  

 medlemslande i EU fastsat særlige regler for stemmeafgivningen i  

 Indenrigsministeriets bekendtgørelse nr. 594 af 13. november 1978. De regler,  

 der er fastsat om fremgangsmåden ved stemmeafgivningen, svarer i det  

 væsentlige til, hvad der gælder for andre vælgere, jf. ovenfor under pkt. 8.  

 Disse vælgere skal dog ved underskrift på følgebrevet erklære, at de ikke har  

 afgivet stemme ved Europa-Parlamentsvalget i noget andet EU-land.
e.
Vælgere, der uanset udlandsophold, fx i et af de øvrige  

 medlemslande i EU, har valgret til Folketinget og som efter ansøgning er  

 optaget på folketingsvalglisten, skal afgive stemme efter de almindelige  

 regler.
Disse vælgere er derfor ikke omfattet af de særlige regler, der  

 gælder for vælgere med fast bopæl i et af de øvrige medlemslande i EU.
 10. Repræsentationens diskretionspligt mv.
Repræsentationens chef eller personale må under ingen omstændigheder give  

 vælgeren råd eller opfordring med hensyn til, hvilken kandidat eller liste  

 han bør stemme på.
Ej heller må de give oplysning om, hvorvidt en vælger har  

 været til stede eller har afgivet stemme, eller hvad de i øvrigt måtte have  

 bragt i erfaring med hensyn til afstemningen.
11. Vælgerens dødsfald Hvis repræsentationen erfarer, at en vælger, som har afgivet sin stemme på  

 repræsentationen, er afgået ved døden inden valgdagen, har repræsentationen  

 pligt til straks at underrette vedkommende kommunalbestyrelse om det.
E.
Deposita 1. Betingelser for modtagelse af deposita Hvis personer eller firmaer anmoder repræsentationen om at opbevare penge,  

 værdipapirer eller andre effekter, bør de normalt afvises og henvises til at  

 træffe aftale om deponeringen med en lokal bank eller et stedligt  

 opbevaringsmagasin.
 Repræsentationen bør kun modtage deposita under følgende to betingelser:
a ) at der er en dansk interesse i deponeringen . Her  

 tænkes ikke alene på tilfælde, hvor danske myndigheder har en interesse i, at  

 de pågældende effekter er i repræsentationens varetægt, men også tilfælde,  

 hvor danske statsborgere under krig eller indre uroligheder ikke har andre  

 eller bedre muligheder for at bringe deres værdier i sikkerhed.
Det kan også  

 gælde tilfælde, hvor en person eller et firma måtte tilbyde at deponere  

 værdier til sikkerhed for et dansk krav, der endnu ikke har fundet sin  

 afgørelse.
 b ) at betingelserne for depotets tilbagelevering eller  

 udlevering er fastsat . Hvis et depositum skal tilbageleveres deponenten,  

 bør det ved deponeringen gøres ham klart, at repræsentationen forbeholder sig  

 ret til når som helst at tilbagelevere depotet til ham.
2. Opbevaring af depoter Når penge, værdipapirer eller andre effekter modtages til opbevaring,  

 gælder følgende bestemmelser:
a.
Rede penge i opholdslandets mønt , som modtages af en  

 honorær repræsentation, skal altid indsættes på særskilt konto i et  

 pålideligt pengeinstitut, og deponenten gøres bekendt hermed.
Kontoen, der  

 skal holdes adskilt fra repræsentationens almindelige bankkonto, oprettes i  

 repræsentationens navn, såvidt muligt med vedkommende deponents navn som  

 kendemærke, og således at det indestående beløb kun kan hæves af  

 repræsentationens chef.
Udgiften ved kontoens oprettelse og føring bæres af  

 deponenten.
 Ved de udsendte repræsentationer optages depoter bestående af rede penge  

 og pengerepræsentativer i opholdslandets mønt i kassebeholdningen og indføres  

 i kassejournalen til indtægt for konto 95.50.01 + j.nr. (mellemværende med  

 andre) dvs. i reskontroen til kredit for deponenten.
b.
Depositum i lukket omslag . Indholdet af et depositum,  

 der ønskes opbevaret i lukket omslag, skal ved modtagelsen efterses af  

 repræsentationen før tillukningen, og omslaget skal derefter forsynes med  

 repræsentationens segl.
c.
Effekternes henlæggelse i bankboks eller  

 opbevaringsmagasin . Deponenten bør gøres bekendt med, at  

 repræsentationen forbeholder sig ret til i eget navn at lade værdipapirer,  

 pengemidler i lukket omslag og genstande af betydelig værdi deponere i  

 bankboks eller for større genstandes vedkommende hos et pålideligt  

 opbevaringsmagasin.
Det samme gælder effekter af mindre værdi, hvis  

 repræsentationens pengeskab, respektive opbevaringsrum, ikke frembyder  

 tilstrækkelig sikkerhed, eller hvis andre end repræsentationens chef og  

 enkelte betroede medarbejdere ved repræsentationen har adgang til  

 pengeskabet.
Udgifter ved opbevaring uden for repræsentationens lokaler bæres  

 af deponenten.
d.
Repræsentationens og den danske stats ansvar . For rede  

 penge, som indsættes på konto i pengeinstitut i repræsentationens navn, samt  

 for andre effekter, der opbevares i repræsentationens navn i pengeinstitut  

 eller opbevaringsmagasin, er repræsentationen og den danske stat uden ansvar.
For deposita, der opbevares i repræsentationens lokaler, er  

 repræsentationen eller den danske stat ikke ansvarlig for tab eller  

 forringelse af depotet, medmindre repræsentationens chef eller personale har  

 udvist forhold, som kan begrunde erstatningsansvar efter dansk rets  

 almindelige regler.
Deponenten bør spørges, om han selv måtte ønske at tegne  

 forsikring for depotet.
e.
Kvittering . For depotet afgiver repræsentationen  

 følgende kvittering, hvis ansvarsklausul deponenten på stedet skal gøres  

 bekendt med:
--------------------------------------------------------------------- Kvittering for depositum --------------------------------------------------------------------- f.
Indberetning om depoter in specie . Om modtagelsen af  

 et depot in specie, jf. punkt b. og c. ovenfor, skal såvel honorære som  

 udsendte repræsentationer straks indberette til Udenrigsministeriet og  

 vedlægge en genpart af repræsentationens kvittering til deponenten.
Når  

 depotet tilbageleveres eller udleveres til rette vedkommende, skal  

 repræsentationen på ny indberette med henvisning til indberetningen om  

 depotets modtagelse og under vedlæggelse af kvitteringen for depotets  

 udlevering.
Indberetningerne akteres på en særlig aktpakke, og hvis  

 repræsentationen skønner det hensigtsmæssigt, kan der føres en særlig  

 depotbog.
 Depoter in specie bogføres i Udenrigsministeriet og skal ikke bogføres af  

 repræsentationen.
 Udsendte repræsentationer skal som foreskrevet i Instruksens Bind 3,  

 kapitel VIII, afsnit G. 2) sammen med årsregnskabet indsende en fuldstændig  

 fortegnelse over depoter in specie og for hvert enkelt depot oplyse grunden  

 til, at det endnu ikke har kunnet udleveres til rette vedkommende.
F.
Repræsentationernes kontrolmæssige medvirken i visse tilfælde ved  

 moms-refusion til turister I henhold til Skatteministeriets bekendtgørelse nr. 1173 af 22. december  

 1994 kan varer, som købes af personer bosat udenfor EU, og som medtages som  

 rejsegods, fritages for moms.
 Betingelse for afgiftsfritagelsen er desuden, at der ved udrejse fra  

 EU-området sker en dokumenteret toldmæssig udførselkontrol.
 I undtagelsestilfælde, hvor vareudførselen ikke har kunnet kontrolleres på  

 forskriftsmæssig måde, kan, for så vidt angår varekøb i Danmark, en  

 alternativ dokumentation godkendes af det danske toldvæsen.
 En sådan alternativ dokumentation består i en indførselsattestation,  

 afgivet af toldmyndigheden i købers bopælsland.
 Hvis toldmyndigheden ikke har villet give en sådan attestation, vil dog en  

 erklæring fra vedkommende danske udenrigsrepræsentation om, at varerne er  

 ankommet til det pågældende land, også kunne godkendes.
 En forudsætning for erklæringens afgivelse er, at repræsentationen får  

 forelagt salgsfaktura eller udførselsangivelse, udfærdiget af den danske  

 sælger, samt herudover, enten ved varernes fremvisning på repræsentationen  

 eller andet passende sted, eller på anden betryggende måde, kan konstatere,  

 at varerne faktisk er indført i bopælslandet.
 Gebyr ved udfærdigelse af attestation opkræves efter gældende regler.
For personer bosat i Norge gælder dog for varekøb foretaget i Danmark, at  

 dokumentationen skal være en indførselsattestation afgivet af norsk  

 toldmyndighed.Kapitel V Erhvervelse, fortabelse og generhvervelse af dansk statsborgerret Erhvervelse, fortabelse og generhvervelse  

 af dansk statsborgerret Erhvervelse, fortabelse og generhvervelse  

 af dansk statsborgerret A.
Generelle bestemmelser 1. Definitioner I dansk lovgivning benyttes »indfødsret« synonymt med  

 »statsborgerret«.
»Danmark«, »den danske stat« og »det danske  

 rige« omfatter i det følgende alle områder, der på de givne tidspunkter  

 hørte til den danske stat.
Herefter omfatter disse udtryk alle dele af  

 Danmark, herunder Færøerne og Grønland og fra 15. juni 1920 de sønderjyske  

 landsdele: endvidere (indtil 17. januar 1917) de tidligere dansk-vestindiske  

 øer og (indtil 1. december 1918) Island.
2. Bevis for dansk statsborgerret Bevis for dansk statsborgerret føres ved at fremlægge relevante  

 dokumenter, eventuelt i forbindelse med andre data:
Det samme gælder et bevis udstedt af statsamterne (i København  

 Overpræsidenten), Rigsombudsmanden på Færøerne eller i Grønland for, at den  

 eller de deri nævnte personer har erhvervet dansk indfødsret ved erklæring i  

 henhold til §§ 3, 4, 10B, 10C i lov om dansk indfødsret, jf.
L.bkg. nr. 757  

 af 14. september 1995.
 Danske diplomatiske og konsulære repræsentationer har ingen bemyndigelse  

 til at udstede bevis for, at en person er dansk statsborger.
 De dokumenter, der er nævnt under a) og/eller et dansk nationalitetspas er  

 dog ikke ubetinget bevis for dansk indfødsret, da den pågældende efter  

 dokumentets udstedelse kan have mistet sin danske statsborgerret, jf. afsnit  

 C.
 For personer, der bor i udlandet, og som har gyldigt  dansk  

nationalitetspas , og hvor de fremkomne oplysninger ikke giver  

 anledning til at antage, at indehaveren har mistet sin danske statsborgerret,  

 kan vedkommende danske udlandsrepræsentation udfærdige erklæringer om  

 statsborgerret af følgende indhold: ( For konsulaters vedkommende eventuelt  

 efter forelæggelse for den ambassade eller det generalkonsulat, hvorunder  

 konsulatet hører).
Personer, der hævder at være i besiddelse af dansk indfødsret, bør i  

 tvivlstilfælde henvises til at rette henvendelse til Justitsministeriets  

 Indfødsretskontor om udstedelse af indfødsretsbevis.
Ved ansøgning om  

 udstedelse af bevis for dansk indfødsret bør de blanketter, der er udarbejdet  

 af Justitsministeriet, så vidt muligt benyttes.
3. Lovgivning om dansk statsborgerret Reglerne om erhvervelse, fortabelse og generhvervelse af dansk indfødsret  

 findes i Indfødsretten af 15. januar 1776, lov nr. 54 af 25. marts 1871  

 indeholdende tillæg til indfødsretsforordningen af 15. januar 1776, lov nr.  

 42 af 19. marts 1898 om erhvervelse og fortabelse af indfødsret, som ændret  

 ved lov nr. 57 af 23. marts 1908 (bkg. nr. 59 af 23. marts 1908), lov nr. 166  

 af 17. maj 1916, hvorefter dansk indfødsret kan meddeles visse personer, lov  

 nr. 353 af 27. november 1916 vedrørende erhvervelse af indfødsret, bkg. nr.  

 223 af 18. april 1917 om en mellem Danmark og Amerikas Forenede Stater den 4.  

 august 1916 afsluttet overenskomst om overdragelse til de nævnte stater af de  

 dansk-vestindiske øer, lov nr. 474 af 5. september 1920 om erhvervelse af  

 dansk indfødsret i anledning af de sønderjyske landsdeles indlemmelse i  

 Danmark, som ændret ved lov nr. 247 af 12. juni 1922 (bkg. nr. 293 af 12.  

 juni 1922), lov nr. 123 af 18. april 1925 om erhvervelse og fortabelse af  

 indfødsret, midlertidig lov nr. 333 af 25. juni 1940 om ændring af loven af  

 18. april 1925 sammenholdt med kgl. anordning nr. 230 af 26. juli 1947  

 angående ikrafttrædelsen af § 6, 1. stk. i loven af 18. april 1925 samt lov  

 nr. 252 af 27. maj 1950 om dansk indfødsret, som ændret ved lov nr. 399 af  

 11. december 1968 (bkg. nr. 409 af 17. december 1968), lov nr. 117 af 29.  

 marts 1978 (bkg. nr. 155 af 6. april 1978), lov nr. 326 af 4. juni 1986 om  

 ændring af adoptionsloven og indfødsretsloven, lov nr. 159 af 18. marts 1991  

 samt lov nr. 1097 af 21. december 1994, jf.
L.bkg. nr. 757 af 14. september  

 1995.
 Visse særbestemmelser for bestemte grupper af personer er givet ved lov  

 nr. 379 af 12. juli 1946 om ændring i loven af 18. april 1925, lov nr. 380 af  

 12. juli 1946 om generhvervelse af indfødsret i visse tilfælde m.m., lov nr.  

 528 af 22. december 1947 om ændret affattelse af lov nr. 379 af 12. juli  

 1946, lov nr. 518 af 22. december 1948 om tillæg til loven af 18. april 1925  

 og lov nr. 504 af 20. december 1950 om ordning af visse indfødsretlige  

 forhold.
Hovedloven er loven af 27. maj 1950, der trådte i kraft 1. januar 1951, og  

 som afløste loven af 18. april 1925 om erhvervelse og fortabelse af  

 indfødsret.
Tidligere love anvendes dog stadig, hvis de forhold, der  

 begrunder erhvervelse eller fortabelse af indfødsret, ligger inden for det  

 tidsrum, hvori de har været i kraft (nemlig Indfr. 1776 til 6. april  

 1898,  lov 1898 fra 7. april 1898 til 28. april 1925, lov1925  

 fra 29. april 1925 til 31. december 1950, lov 1950 fra 1. januar 1951  

 til 31. december 1968,  lov 1968 fra 1. januar 1969 til 31. december  

 1978 og lov 1978 fra 1. januar 1979 samt lov 1986 fra 1.  

 oktober 1986. Når der i den følgende fremstilling er henvist til de  

 sidstnævnte syv love, er dette sket blot ved angivelse af lovens årstal,  

 medens henvisninger til de øvrige love (L.), bekendtgørelser (bkg.) og kgl.  

 anordninger (an.) er foretaget ved angivelse af bestemmelsens nummer og  

 årstal.
 Afsnit B og C indeholder en oversigt over de vigtigste regler om  

 erhvervelse og fortabelse af dansk statsborgerret, medens afsnit D kort  

 omtaler spørgsmålet om generhvervelse af dansk statsborgerret.
De fleste forespørgsler til repræsentationerne om dansk indfødsret kan  

 formentlig besvares på grundlag af den fremstilling af reglerne, som er givet  

 nedenfor.
Men er repræsentationen i tvivl, bør sagen forelægges  

 Justitsministeriets Indfødsretskontor til endelig afgørelse.
B.
Erhvervelse af dansk statsborgerret 1. Fødsel af danske forældre a. Ægtebarn, hvis fader er dansk statsborger, og uden for  

 ægteskab født barn, hvis moder er dansk statsborger, har erhvervet dansk  

 indfødsret:
 b. Ægtebarn, hvis moder er dansk statsborger, og som er født i  

 den danske stat i tidsrummet 1. januar 1951 til 31. december 1978, har  

 erhvervet dansk indfødsret ved fødslen, hvis faderen ved barnets fødsel var  

 statsløs, de jure, eller hvis barnet ikke ved fødslen har erhvervet faderens  

 fremmede statsborgerret (L. 1950 § 1).
 Med fødsel i Danmark ligestilles fødsel i Finland, Norge eller Sverige (L.  

 1950 § 10A).
 Bestemmelsen anvendes endvidere på et barn, der er født i tiden fra 1.  

 januar 1933 til 31. december 1950, hvis barnet i hele tidsrummet fra fødslen  

 til 1. januar 1951 var statsløs: indfødsretten er dog først erhvervet den 1.  

 januar 1951. Fødsel i Finland, Norge eller Sverige er ikke ligestillet med  

 fødsel i Danmark ved anvendelsen af denne overgangsbestemmelse (L. 1950 § 13  

 stk. 1).
 c. Ægtebarn, hvis moder er dansk statsborger, og som er født  

 den 1. januar 1979 eller senere, har erhvervet dansk indfødsret ved fødslen,  

 uanset om fødslen har fundet sted i eller udenfor den danske stat (L.  

 1978 § 1).
d.
Børn, som er født i ægteskab mellem en dansk moder og en  

 ikke-dansk fader, og som er født i tidsrummet 1. januar 1961 til 31. december  

 1978, kunne frem til 31. december 1981 erhverve dansk indfødsret ved, at  

 moderen afgav erklæring derom over for statsamtet (i København magistraten)  

 eller over for en dansk udlandsrepræsentation i henhold til § 2, stk. 2, i  

 lov nr. 117 af 1978 om ændring af L. 1950.
 Disse børn kan fremover kun erhverve dansk indfødsret ved naturalisation,  

 jf. nedenfor pkt. 6.
2. Legitimation ved efterfølgende ægteskab a.
Barn født uden for ægteskab af udenlandsk moder, som den 7.  

 april 1898 eller senere har indgået ægteskab med barnets danske fader, har  

 erhvervet dansk indfødsret, hvis barnet på det tidspunkt, da det således  

 legitimeredes ved forældrenes efterfølgende ægteskab, var ugift og under 18  

 år (L. 1898 § 3, L. 1925 § 3, L. 1950 § 2).
 Fra bestemmelsen gælder der visse undtagelser for de personer, der er  

 nævnt under pkt. 10.
b.
Den, som den 27. november 1916 var statsløs, men som ville  

 have haft dansk indfødsret, hvis den bestemmelse, der er nævnt under a.,  

 altid havde været gældende, har på denne dag erhvervet dansk indfødsret  

 (L. nr. 353 af 1916).
3. Adoption Danske statsborgeres adoption af et udenlandsk barn medfører nu i de  

 fleste tilfælde automatisk, at barnet bliver dansk statsborger.
 Indtil den 1. januar 1979 kunne udenlandske adoptivbørn kun  

 erhverve dansk indfødsret ved naturalisation, jf. pkt. 6.
 Efter den 1. januar 1979 kunne visse udenlandske adoptivbørn  

 erhverve dansk indfødsret ved, at adoptivforældrene afgav erklæring herom (L.  

 1950 § 2 A, jf. bkg. nr. 155 af 6. april 1978).
 Efter 1. oktober 1986 erhverver udenlandske adoptivbørn  

automatisk  dansk indfødsret, hvis følgende betingelser er opfyldt:
I tilfælde, hvor de nævnte betingelser ikke er opfyldt, kan det  

 udenlandske adoptivbarn eventuelt erhverve dansk indfødsret ved  

 naturalisation.
I visse tilfælde kan naturalisation forventes, selv om barnet  

 og adoptivforældrene bor uden for Danmark.
En betingelse herfor er dog bl.a.,  

 at adoptionen har fundet sted på en sådan måde, at den er gyldig efter dansk  

 ret.
4. Bopæl i Danmark til skelsår og alder a.
En udlænding, der var født i Danmark før 7. april 1880 og  

 vedblivende havde sin bopæl i landet , erhvervede automatisk dansk  

 statsborgerret ved det fyldte 18. år (Indfr. 1776 § 9). Den således  

 erhvervede statsborgerret omfattede ikke bipersoner, dvs. mandens hustru og  

 ægtebørn eller kvindens børn uden for ægteskab.
b.
En udenlandsk mand eller udenlandsk ugift kvinde, der var  

 født i Danmark i tidsrummet 7. april 1880-31. december 1950 og vedblivende  

 havde sin bopæl i landet , erhvervede ved det fyldte 19. år automatisk  

 dansk statsborgerret (L. 1898 § 2, L. 1925 § 2). Den statsborgerret, som en  

 mand havde erhvervet, tilkom også hans hustru og ægtebørn, medens børn født  

 uden for ægteskab på samme måde fulgte moderen.
 Dansk statsborgerret blev dog ikke erhvervet, hvis vedkommende i løbet af  

 det sidste år før sin 19 års fødselsdag over for overøvrigheden (i København  

 magistraten) havde afgivet en skriftlig erklæring om ikke at ville erhverve  

 dansk indfødsret og ved fyldestgørende attest havde godtgjort at have  

 statsborgerret i et andet land.
 Fra de ovenfor omtalte regler gælder visse undtagelser for de personer,  

 der er nævnt under pkt. 10.
c.
I tidsrummet 1. januar 1951-31. december 1968 kunne en  

 udlænding, der var født i Danmark og vedblivende havde sin bopæl i landet,  

 erhverve dansk indfødsret ved efter det fyldte 21. (18.) år, men inden det  

 fyldte 23. år at afgive en erklæring derom til myndighederne (L. 1950 § 3).
d.
Siden 1. januar 1969 kan en udlænding, der opfylder  

 visse betingelser om forudgående 10 års bopæl i Danmark, jf. pkt. 7.a.,  

 erhverve dansk indfødsret ved efter det fyldte 21. (18.) år, men inden det  

 fyldte 23. år at afgive en erklæring derom over for Statsamtet (i København  

 magistraten) (L. 1950 § 3).
5. Ægteskab med dansk mand a.
En udenlandsk kvinde, der før den 7. april 1898 indgik  

 ægteskab med en dansk mand , erhvervede ikke dansk statsborgerret ved  

 ægteskabet, men opnåede først dansk statsborgerret den 7. april 1898, dog kun  

 for så vidt hun på dette tidspunkt levede i ægteskab med sin danske mand (L.  

 1898 § 11). Hvis hun den 7. april 1898 var enke, fraskilt eller separeret, og  

 hun den 27. november 1916 var statsløs (fx fordi hun ved indgåelse af  

 ægteskabet havde mistet sin oprindelige statsborgerret), opnåede hun den 27.  

 november 1916 dansk statsborgerskab (L. nr. 353 af 1916).
b.
En udenlandsk kvinde, der i tidsrummet 7. april 1898-31.  

 december 1950 indgik ægteskab med en dansk mand , erhvervede ved  

 ægteskabet dansk indfødsret (L. 1898 § 3, L. 1925 § 3).
c.
En udenlandsk kvinde, der efter 31. december 1950 har  

 indgået ægteskab med en dansk mand , har ikke ved ægteskabet erhvervet  

 dansk statsborgerret, men udlændinge, både mænd og kvinder, som er  

 dansk-gifte, kan i almindelighed opnå dansk statsborgerret ved  

 naturalisation, når de har boet fire år i Danmark og samlevet med den danske  

 ægtefælle de seneste tre år.
6. Naturalisation Naturalisation sker ved, at ansøgeren med navns nævnelse optages på en af  

 de særlige love om indfødsretsmeddelelse, hvoraf der som regel gennemføres  

 tre om året.
a.
Bipersoner omfattes af naturalisationen efter følgende  

 regler:
b.
Betingelser for naturalisation . De gældende  

 betingelser for naturalisation indeholdes i Indenrigsministeriets cirkulære  

 af 6. februar 1992, hvorefter grundbetingelsen for naturalisation er, at  

 ansøgerne gennem ophold i Danmark skal have erhvervet så godt et kendskab til  

 det danske sprog, at de kan forstå og gøre sig forståelige på dansk.  

 Yderligere opstilles en række betingelser, der i det væsentlige går ud på  

 følgende:
Ved ansøgning om dansk indfødsret ved naturalisation skal  

 Justitsministeriets blanketter benyttes.
Der skal samtidig indbetales et  

 gebyr på 1.000 danske kroner eller svarende dertil, som fremsendes med  

 ansøgningen til Justitsministeriet (L.bkg. 1995 § 12).
 Når en person er blevet naturaliseret, modtager han/hun af  

 Justitsministeriet bevis herfor.
7. Afgivelse af erklæring til myndighederne a.
En udlænding, der som barn har boet i Danmark i sammenlagt  

 mindst fem år og desuden fra det fyldte 16. år vedblivende har haft bopæl i  

 landet , kan erhverve dansk indfødsret ved efter det fyldte 21. år at  

 afgive en skriftlig erklæring derom over for Statsamtet (i København  

 Overpræsidenten). En statsløs eller en person, der godtgør, at han vil miste  

 sin fremmede statsborgerret ved at erhverve dansk indfødsret, kan afgive  

 erklæringen allerede fra det fyldte 18. år, forudsat han/ hun ved  

 erklæringens afgivelse har haft vedblivende bopæl i Danmark i de sidste fem  

 år (L.bkg. 1995 § 3).
 Med bopæl i Danmark før det fyldte 16. år ligestilles bopæl i Finland,  

 Norge eller Sverige (L.bkg. 1995 § 10 A).
 Når en person erhverver indfødsret ved afgivelse af den omhandlede  

 erklæring, tilkommer indfødsretten også hans eller hendes børn efter de  

 regler, der er omtalt ovenfor under pkt. 6.a. 3) og 4).
b.
Finske, norske og svenske statsborgere har en særlig  

 adgang til at erhverve dansk indfødsret ved at afgive en skriftlig erklæring  

 derom over for Statsamtet (i København Overpræsidenten) (L.bkg. 1995 § 10 B,  

 jf. overenskomst af 15. januar 1969 mellem Danmark, Finland, Norge og  

 Sverige). Erklæringen kan afgives, hvis den pågældende finne, nordmand eller  

 svensker:
c.
For visse børn, der er født i ægteskab mellem ikke-dansk mand  

 og dansk kvinde, samt for visse adoptivbørn, har erhvervelse af dansk  

 indfødsret kunnet finde sted ved erklæring, se foran pkt. 1.d og pkt. 3.
d.
Den, der har erhvervet indfødsret ved erklæring om det  

 , vil af Justitsministeriet eller af statsamtet (i København Overpræsidenten)  

 modtage et indfødsretsbevis.
I beviset vil også være anført de børn, der  

 eventuelt samtidig har fået indfødsret i medfør af L.bkg. 1995 § 5.
8. Hittebørn Et hittebarn, som bliver fundet i det danske rige, anses, indtil andet  

 oplyses, for at have dansk indfødsret.
9. Særregler i anledning af de sønderjyske landsdeles  

 genforening med Danmark Bestemmelserne om erhvervelse af dansk indfødsret ved de sønderjyske  

 landsdeles genforening med Danmark indeholdes i bekendtgørelse nr. 293 af 12.  

 juni 1922 af lov nr. 474 af 5. september 1920 om erhvervelse af dansk  

 indfødsret i anledning af de sønderjyske landsdeles indlemmelse i Danmark,  

 således som denne er ændret ved lov nr. 247 af 12. juni 1922.
C.
Fortabelse af dansk statsborgerret 1. Erhvervelse af fremmed statsborgerret a.
Før 7. april 1898 . Dansk indfødsret fortabtes af den,  

 der før 7. april 1898 var blevet statsborger i et andet land og havde fast  

 bopæl i udlandet.
 En gift mands hustru og ægtebørn og en kvindes børn uden for ægteskab  

 tabte i dette tilfælde kun dansk indfødsret, for så vidt også de erhvervede  

 fremmed statsborgerret og tog fast bopæl i udlandet (L. nr. 54 af 1871 § 1).
b.
Fra 7. april 1898 til 28. april 1925 . Dansk indfødsret  

 fortabtes af den, der i perioden 7. april 1898-28. april 1925 blev  

 statsborger i et fremmed land.
Ved en mands naturalisation i et fremmed land  

 tabte hans hustru og umyndige ægtebørn kun deres indfødsret, for så vidt de  

 omfattedes af hans naturalisation og tog ophold uden for Danmark (L. 1898 §  

 5).
c.
Fra 29. april 1925 til 31. december 1950 . Dansk  

 indfødsret fortabtes af den, som i perioden 29. april 1925-31. december 1950  

 blev statsborger i et fremmed land.
Hvis den pågældende boede i Danmark og  

 havde erhvervet den danske indfødsret ved fødslen, indtrådte tabet dog først,  

 når han eller hun flyttede ud af landet (L. 1925 § 5), medmindre den  

 pågældende havde erhvervet tysk statsborgerret i perioden mellem 9. april  

 1940 og 31. december 1947.
 Finder fraflytningen først sted efter 1. januar 1951, mistes indfødsretten  

 dog kun, hvis den pågældende stadig har statsborgerret i et andet land og  

 ville miste eller have mistet indfødsretten, hvis reglerne i § 7 i lov nr.  

 252 af 1950 havde været i kraft, da han erhvervede fremmed statsborgerret (L.  

 1950 § 13 stk. 6).
d.
Fra 1. januar 1951 til 31. december l978 fortabes  

 ifølge § 7 i lov nr. 252 af 27. maj 1950 dansk indfødsret af:
 Automatisk erhvervelse af fremmed statsborgerret, fx for en kvindes  

 vedkommende ved ægteskab med en udlænding, medfører således ikke længere  

 fortabelse af dansk indfødsret, selv om erhvervelsen af den fremmede  

 statsborgerret kunne have være undgået ved afgivelse af en erklæring eller  

 anden handling:
e.
Fra og med 1. januar 1979 fortabes dansk indfødsret i  

 forbindelse med erhvervelse af fremmed statsborgerret kun af de grunde, som  

 er nævnt foran under C.1.d. 1), 2) og 3). Fortabelse af dansk indfødsret som  

 følge af, at et barns forældre har indgået ægteskab med hinanden, har derfor  

 kun kunnet finde sted, hvis barnet - efter at forældrene har indgået ægteskab  

 - er flyttet bort fra Danmark inden den 1. januar 1979, eller hvis forældrene  

 - medens barnet bor uden for Danmark - har giftet sig med hinanden inden den  

 1. januar 1979.
Hvis repræsentationen erfarer, at en dansk mand eller kvinde har erhvervet  

 fremmed statsborgerret, skal meddelelse herom og om eventuel annullering af  

 den pågældendes danske pas (jf. kap.
VI afsnit A. pkt. 7.i.) sendes direkte  

 til:
Justitsministeriet Indfødsretskontoret Datavej 4 3460 Birkerød og en genpart sendes til:
Rigspolitichefen Udlandspasregistret Politigården 1588 København V 2. Fødsel og forbliven i udlandet a.
Personer født før 30. april 1906 fortabte ikke dansk  

 indfødsret ved forbliven i udlandet.
b.
Personer, født i perioden 30. april 1906-31. december  

 1928 . Dansk mand og dansk ugift kvinde, der var født i udlandet i nævnte  

 periode og aldrig havde boet i Danmark, mistede indfødsretten ved det fyldte  

 22. år, medmindre de havde opholdt sig i Danmark under forhold, der tydede på  

 samhørighed med landet, eller inden den nævnte alder havde opnået kgl.  

 resolution for bevarelse af indfødsretten (L. 1925 § 6). Personer, der fyldte  

 22 år i tiden 25. juni 1940-31. december 1948, kunne dog bevare deres danske  

 indfødsret, hvis de inden 1. januar 1949 opnåede kgl. resolution eller tog  

 ophold i Danmark (L. nr. 333 af 1940 og an. nr. 230 af 1947).
Når en mand fortabte indfødsretten efter den anførte regel, fortabte også  

 hans hustru og ægtebørn indfødsretten.
Tabte en kvinde indfødsretten, gjaldt  

 det samme for hendes børn født uden for ægteskabet.
c.
Danske født 1. januar 1929 eller senere fortaber  

 indfødsretten ved det fyldte 22. år, uanset køn og ægteskabelig stilling,  

 hvis de er født i udlandet og ikke inden opnåelsen af den nævnte alder har  

 boet i Danmark eller opholdt sig der under forhold, der tyder på samhørighed  

 med landet (L.bkg. 1995 § 8). For personer født 1. januar 1947 eller senere  

 ligestilles bopæl i Finland, Norge eller Sverige i sammenlagt mindst 7 år med  

 bopæl i Danmark (L.bkg.1995 § 10 A).
Justitsministeren eller den, han bemyndiger dertil, kan tillade, at  

 indfødsretten bevares.
Tilladelsen kan meddeles også efter ansøgerens fyldte  

 22. år, men det er en absolut betingelse, at ansøgningen er kommet  

 repræsentationen i hænde, senest dagen før ansøgeren fylder 22 år . For  

 at sikre bevis for, at ansøgningen er rettidigt indgivet, skal  

 repræsentationen notere datoen for modtagelsen på selve ansøgningen.  

 Personer, der henvender sig til repræsentationen efter det fyldte 22. år, kan  

 søge om bevis for dansk indfødsret, jf.
A.2.
 Ansøgningen sendes straks af repræsentationen direkte til  

 Indfødsretskontoret, Datavej 4, 3460 Birkerød, og skal være ledsaget af (kopi  

 af) ansøgerens og hans/hendes forældres (for børn uden for ægteskab,  

 moderens) fødsels- eller dåbsattester - disse attester skal være af et sådant  

 indhold, at de angiver, hvem der er barnets forældre - og deres  

 vielsesattester samt indeholde oplysning på tro og love om følgende forhold:
 Ansøgning om bevarelse af dansk indfødsret kan i almindelighed kun  

 forventes imødekommet, hvis ansøgeren personligt frem til ansøgningens  

 tidspunkt har bevaret en reel tilknytning til danske forhold.
 Når afgørelsen foreligger, sender Justitsministeriet ansøgeren et bevis  

 for, at han/hun har bevaret sin danske indfødsret.
 Da sagsbehandlingstiden i Justitsministeriet kan vare op til 12 måneder,  

 tilrådes det, at ansøgning om bevarelse af indfødsretten indgives omkring det  

 fyldte 21. år.
Derimod er der ikke noget i vejen for allerede på et tidligere tidspunkt  

 at forelægge spørgsmålet for Justitsministeriet om, hvorvidt en dansk  

 statsborger, der er født i udlandet, allerede i kraft af bopæl eller ophold i  

 Danmark under forhold, der tyder på samhørighed med landet, har opfyldt  

 lovens betingelser for at bevare sin danske indfødsret.
Det bemærkes, at et  

 års uafbrudt ophold i Danmark ifølge Justitsministeriets praksis normalt  

 anses for tilstrækkeligt.
En ansøger, der ikke opfylder betingelserne for bevarelse af dansk  

 indfødsret - eller som ikke får afgivet sin ansøgning i tide - kan, hvis  

 han/hun tager ophold i Danmark, søge om at generhverve indfødsretten ved  

 naturalisation efter to års ophold her.
Det forudsættes, at ansøgeren  

 opfylder de almindelige naturalisationsbetingelser, herunder beherskelse af  

 det danske sprog.
 Tab af dansk indfødsret ved fødsel og forbliven i udlandet omfatter også  

 børn, der har erhvervet dansk indfødsret gennem den pågældende, medmindre  

 børnene derved bliver statsløse.
3. Løsning fra dansk statsborgerforhold Den, som er eller ønsker at blive fremmed statsborger, kan af  

 justitsministeren, eller den, han bemyndiger dertil, løses fra sit  

 statsborgerlige forhold til Danmark.
Løsningen sker i sidste tilfælde på  

 betingelse af, at ansøgeren inden en vis frist, normalt seks måneder, bliver  

 statsborger i et andet land.
Løsning kan ikke nægtes en person, som er  

 fremmed statsborger, og som har sin faste bopæl i et andet land (L.1950 § 9,  

 jf.
L.bkg. 1995).
4. Ægteskab med udenlandsk mand Om en dansk kvinde har mistet sin indfødsret ved ægteskab med en  

 udlænding, afhænger af tidspunktet for ægteskabets indgåelse.
Reglerne er  

 følgende:
 a. Ægteskab indgået før den 7. april 1898 . Dansk kvinde,  

 der indgik ægteskab med en udlænding før den 7. april 1898, mistede kun sin  

 danske indfødsret, hvis hun ved ægteskabet erhvervede fremmed statsborgerret  

 og tog ophold i udlandet (L. nr. 54 af 1871 § 1).
b. Ægteskab indgået mellem 7. april 1898 og 28. april 1925  

 . En dansk kvinde, der i denne periode indgik ægteskab med en udlænding,  

 mistede ubetinget sin danske indfødsret uden hensyn til, om hun ved  

 ægteskabet erhvervede fremmed statsborgerret.
Børn under 18 år, som  

 ægtefællerne havde sammen inden ægteskabets indgåelse, mistede ligeledes ved  

 forældrenes ægteskab deres danske indfødsret (L. 1898 § 6).
 c. Ægteskab indgået mellem 29. april 1925 og 31. december  

 1950 . En dansk kvinde, som i denne periode indgik ægteskab med en  

 udlænding, mistede kun sin danske indfødsret, hvis hun ved ægteskabets  

 indgåelse erhvervede mandens statsborgerret, og havde hun erhvervet sin  

 danske indfødsret ved fødslen, mistede hun den først, når hun flyttede fra  

 Danmark (L. 1925 § 5). Flyttede hun først fra Danmark efter den 1. januar  

 1951, bevarede hun som omtalt ovenfor under pkt. 1.c. sin danske indfødsret,  

 medmindre hun havde ansøgt om eller udtrykkeligt samtykket i at opnå  

 ægtemandens statsborgerret (L. 1950 § 13 stk. 6, jf. § 7 nr. 1).
 d. Ægteskab indgået efter 31. december 1950 . En dansk  

 kvindes erhvervelse af fremmed statsborgerret ved indgåelse af ægteskab med  

 en udlænding efter 31. december 1950 medfører som omtalt under pkt. 1. d.  

 ikke, at hun mister sin danske indfødsret, medmindre hun har ansøgt om eller  

 udtrykkeligt samtykket i at erhverve mandens statsborgerret.
5. Personer, der ved fødslen har erhvervet  

 statsborgerret både i Danmark og i et andet land Personer, som ved fødslen har erhvervet statsborgerret både i Danmark og i  

 et andet land - fx fordi de pågældendes forældre har statsborgerret  

 henholdsvis i Danmark og i et andet land - kan i henhold til  

 indfødsretslovens § 9 A, jf. bkg. nr. 155 af 6. april 1978, miste dansk  

 indfødsret, hvis de ved opnåelsen af en vis alder - som ikke må være under 19  

 år og ikke over 22 år - i de sidste fem år inden opnåelsen af denne alder har  

 haft uafbrudt fast bopæl i det andet land, hvori de også har statsborgerret.  

 Fortabelsen kan dog kun finde sted, hvis Danmark har sluttet aftale om det  

 med vedkommende fremmede land, og hvis personen opnår den alder ved aftalen,  

 der er fastsat, efter at aftalen er trådt i kraft.
Danmark har indtil nu  

 endnu ikke sluttet nogen sådan aftale, og der er ikke for tiden planer om at  

 indgå aftaler af denne art.
Der vil blive givet de danske  

 udlandsrepræsentationer underretning, hvis/når sådanne aftaler indgås.
6. Særregler for personer fra de tidligere  

 dansk-vestindiske øer De tidligere dansk-vestindiske øer må i alle henseender, hvori fødsel  

 eller bopæl i riget har betydning efter indfødsretslovene, ligestilles med  

 rigets øvrige bestanddele, for så vidt angår fødsel eller bopæl i tiden  

 indtil den 16. januar 1917. Fra og med øernes afståelse den 17. januar 1917  

 er de derimod udland.
 Danske statsborgere, uanset hvor de var født, som den 17. januar 1917  

 boede på øerne og forblev boende der ud over den 16. januar 1918, mistede med  

 virkning fra den 17. januar 1917 indfødsretten, medmindre de senest den 16.  

 januar 1918 over for en »Court of Record« afgav en erklæring om at  

 ville bevare dansk indfødsret (bkg. nr. 223 af 1917).
 Danske statsborgere, som den 17. januar 1917 var bosat uden for øerne,  

 bevarede deres danske indfødsret, selv om de stammede fra øerne.
7. Særregler for islændinge Dansk-islandsk forbundslov af 30. november 1918, hvorved Island med  

 virkning fra den 1. december 1918 opnåede selvstændighed, indeholdt ingen  

 bestemmelser om, hvilke danske statsborgere der fremtidig skulle være  

 statsborgere i Island, og hvilke der skulle bevare deres danske indfødsret.
 Efter den praksis, der er fulgt siden forbundsloven af 1918, og efter den  

 særregel for et bestemt forhold, der er givet i kapitel I i lov nr. 504 af  

 20. december 1950, gælder følgende:
Lov nr. 205 af 16. maj 1950 foreskriver, at islandske statsborgere, som  

 enten den 6. marts 1946 havde bopæl i Danmark eller på noget tidspunkt i  

 tiden 6. marts 1936-5. marts 1946 har haft bopæl i Danmark, fremdeles skal  

 have ret til at tage bopæl i Danmark og til under ophold i Danmark at nyde  

 fuld ligeret med danske statsborgere.
De nyder således ikke denne ligeret  

 under ophold i udlandet og har ikke krav på bistand fra de danske  

 repræsentationer.
D.
Generhvervelse af dansk statsborgerret 1. Generhvervelse af dansk statsborgerret for  

 danskfødte I henhold til § 4 i L.bkg. af 14. september 1995 kan den, der ved fødslen  

 har erhvervet indfødsret og har boet i det danske rige indtil det fyldte 18.  

 år, generhverve sin mistede indfødsret ved over for Statsamtet (i København  

 Overpræsidenten) at afgive skriftlig erklæring herom, når han/hun i de sidste  

 to år inden erklæringens afgivelse har boet i riget.
Har han/hun fremmed  

 statsborgerret, kan erklæringen dog kun afgives, hvis vedkommende godtgør  

 derved at miste den fremmede statsborgerret.
Ved anvendelsen af denne regel anses den, der har erhvervet indfødsret ved  

 de sønderjyske landsdeles genforening med Danmark (jf. afsnit B, pkt. 9.) som  

 danskfødt.
Endvidere ligestilles bopæl i de sønderjyske landsdele inden den  

 15. juni 1920 med bopæl i riget (L. 1950 § 13 stk. 2).
 Med bopæl i Danmark ligestilles bopæl i Finland, Norge eller Sverige før  

 det fyldte 12. år (L.bkg. 1995 § 10A).
 Generhvervelsen har virkning for ugifte børn under 18 år efter de regler,  

 der er anført under afsnit B, pkt. 6.a. 3) og 4).
 Når indfødsret generhverves, vil den pågældende modtage et  

 indfødsretsbevis fra Justitsministeriet eller Statsamtet (i København  

 Overpræsidenten).
2. Generhvervelse af dansk statsborgerret for finske,  

 norske og svenske statsborgere Den, der har mistet dansk indfødsret og derefter vedblivende har været  

 statsborger i Finland, Norge eller Sverige, generhverver dansk indfødsret,  

 når han/hun efter at have taget fast bopæl i den danske stat afgiver en  

 skriftlig erklæring derom over for statsamtet (i København Overpræsidenten)  

 (L.bkg. 1995 § 10 C, jf. overenskomst af 15. januar 1969 mellem Danmark,  

 Finland, Norge og Sverige).
3. Generhvervelse af dansk statsborgerret for andre Generhvervelse af dansk statsborgerret for andre end de nævnte  

 persongrupper kan kun finde sted ved naturalisation, jf. afsnit B, pkt. 6.
 I den forbindelse bemærkes, at det normalt er en betingelse for  

 naturalisation af personer over 18 år, at de pågældende har bopæl i Danmark  

 og kan forstå og gøre sig forståelig på dansk.
Pas, visum, flygtningesager,  

 indrejsebestemmelser mv., kørekort H.
Kørekort Pas, visum, flygtningesager, indrejsebestemmelser mv., kørekort A.
Pas 1. Generelt Reglerne om udstedelse af danske, færøske og grønlandske rejsepas samt  

 provisoriske pas er indeholdt i lovbekendtgørelse nr. 586 af 1. september  

 1986, som ændret ved §6 i lov nr. 386 af 20. maj 1992, justitsministeriets  

 bekendtgørelse nr. 166 af 25. februar 1997 (pasbekendtgørelsen) samt  

 justitsministeriets cirkulære nr. 21 af 25. februar 1997 (pascirkulæret). I  

 henhold til pasbekendtgørelsens § 4 er det politiet, der udsteder og  

 forlænger gyldigheden af pas til danske statsborgere, som opholder sig i  

 Danmark.
I henhold til § 4, stk. 2 fastsætter Udenrigsministeren nærmere  

 regler om danske diplomatiske og konsulære repræsentationers udstedelse og  

 forlængelse af gyldighed af pas til danske statsborgere, der opholder sig i  

 udlandet.
Danske statsborgere skal være i besiddelse af pas ved udrejse fra og  

 ankomst til Danmark, jf. paslovens § 1 og pasbekendtgørelsens §§ 1 og 2. Det  

 gælder dog ikke ved udrejse til og indrejse fra de nordiske lande over de for  

 grænsepassage åbne havne og lufthavne.
Børn under 15 år kan udrejse af landet  

 og indrejse hertil uden at være i besiddelse af eget pas, såfremt de rejser  

 sammen med deres forældre, plejeforældre eller andre dem nærtstående  

 personer, hvis pas de er optaget i.
Rigspolitichefen kan i særlige tilfælde  

 dispensere fra kravet om pas.
I henhold til pasbekendtgørelsens § 5 kan pas kun udstedes lydende på en  

 enkelt person.
Der gælder herfra de undtagelser, at børn under 15 år kan  

 optages i dem nærtstående personers pas, og at politiet under visse  

 omstændigheder kan udstede et fællespas i henhold til pasbekendtgørelsens §§  

 21-24.
Der er indført nye maskinlæsbare danske og grønlandske rejsepas med  

 virkning fra 1. marts 1997. Der indføres senere nye maskinlæsbare færøske  

 rejsepas, rejsedokument for flygtninge (flygtningekonventionspas) og  

 fremmedpas.
At de nye pas er maskinlæsbare vil sige, at passets oplysninger  

 kan aflæses af særligt udstyr, som er installeret i forbindelse med  

 paskontrollen i visse lande.
De nye maskinlæsbare rejsepas vil som de gamle pas bestå af 32 sider.
Der  

 vil ikke være mulighed for at få udstedt pas med flere sider til personer,  

 der på grund af stor rejseaktivitet hurtigt får fyldt deres pas med visa og  

 indrejsestempler.
Der må under ingen omstændigheder indsættes nye sider i et  

 pas.
Passene vil blive produceret på et centralt produktionsanlæg, som er  

 installeret hos Rigspolitichefen.
Her udfærdiges personsiden til passet på  

 grundlag af stamkort med fotos og underskrifter indsendt fra  

 repræsentationerne.
Personsiden lamineres ind i en pasbog, som derefter  

 nummereres ved laserperforering af passets sider.
Der kan i særlige tilfælde udstedes pas på et decentralt anlæg hos  

 politiet i Københavns Lufthavn.
Der vil ikke blive opstillet decentrale  

 produktionsanlæg på repræsentationerne, idet Udenrigsministeriet ikke finder,  

 at servicefordelene i forhold til danske statsborgere, hvis pas er udløbet,  

 udskrevet eller mistet, står mål med omkostningerne og de personalemæssige  

 ressourcer ved anskaffelse og drift af decentrale produktionsanlæg.
De maskinlæsbare pas udstedes lige som de gamle pas som A-pas til personer  

 mellem 18 og 67 år og B-pas til personer under 18 år og over 67 år.
De vil  

 imidlertid ikke bære betegnelsen A- eller B-pas, idet passene i fremtiden vil  

 være ens, men da der er forskelligt gebyr for personer i aldersgruppen 18-67  

 og andre, fremstilles de af hensyn til gebyrregnskabet i to forskellige  

 nummerserier.
2. Repræsentationernes bemyndigelse til at udstede pas Danske diplomatiske og konsulære repræsentationer med undtagelse af  

 vicekonsulater er bemyndiget til at udstede danske, færøske og grønlandske  

 rejsepas samt provisoriske pas til personer, der har dansk indfødsret, og som  

 er bosat eller opholder sig midlertidigt i repræsentationens distrikt.
De nye  

 maskinlæsbare pas skal som nævnt ovenfor produceres hos Rigspolitiet, men  

 repræsentationerne vil alligevel stå som den udstedende myndighed.  

 Flygtningekonventionspas og fremmedpas vil fortsat blive udstedt af  

 Udlændingestyrelsen, idet repræsentationerne dog konkret kan modtage  

 instruktion om udlevering af sådanne pas.
I Finland, Island, Norge og Sverige, hvortil danske statsborgere kan rejse  

 uden pas, bør repræsentationerne kun udstede pas til personer, der er fast  

 bosat i det pågældende land.
Til danskere, hvis ophold i disse lande er  

 midlertidigt, bør pas normalt kun udstedes, hvis der er en særlig grund til,  

 at pasudstedelsen ikke kan afvente hjemkomsten til Danmark.
 Hvis en repræsentation er i tvivl om, hvorvidt betingelserne for  

 pasudstedelse er opfyldt, forelægges sagen direkte for:
Indberetningen skal indeholde en redegørelse for de grunde, der har givet  

 repræsentationen anledning til tvivl.
Spørgsmål vedrørende pasudstedelse skal  

 ikke forelægges for Udenrigsministeriet, heller ikke ved underretningskopi.
3. Gyldigheden af pas For personer, der er fyldt 18 år, udstedes pas med en gyldighed på 10 år  

 fra udstedelsesdatoen.
Er pasansøgeren mellem 5 og 18 år, udstedes passet med en gyldighed på 5  

 år fra udstedelsesdatoen.
For børn under 5 år udstedes pas med en gyldighed,  

 der under normale omstændigheder ikke overstiger 2 år fra udstedelsesdatoen.  

 Indgives ansøgning om nyt pas inden for 3 måneder før passets udløb,  

 tillægges den resterende gyldighedstid - beregnet i hele antal måneder, som  

 rundes op - gyldighedstiden på det nye pas.
 Når særlige omstændigheder taler for det, kan der fastsættes en kortere  

 gyldighed.
 I gyldighedsperioden kan pasindehaveren kun få udstedt nyt pas, hvis det  

 tidligere pas annulleres, eller såfremt det på fyldestgørende måde godtgøres,  

 at passet er bortkommet, jf. dog afsnit 4.9.
Pas af den gamle type bevarer deres gyldighed til udløb.
Fra den 1. marts  

 1997 udsteder politiet kun danske og grønlandske rejsepas af den nye type.  

 Repræsentationerne kan, indtil modtagelsen af denne instruks og det fornødne  

 materiale til udstedelse af de nye pas, men ikke længere end til 1. oktober  

 1997, udstede rejsepas af den gamle type: disse pas må ikke udstedes med en  

 gyldighed længere end 1 år.
Repræsentationerne kan forlænge gyldigheden af et  

 dansk, færøsk eller grønlandsk rejsepas, der er udløbet inden for de sidste  

 to år, eller som vil udløbe inden for kort tid, såfremt det ikke vil være  

 muligt at udstede et nyt pas til indehaveren, inden en rejse skal foretages,  

 eller passet skal fremlægges over for opholdslandets myndigheder eller andre  

 som dokumentation for identitet.
Forlængelsen gives kun for det tidsrum, som  

 er påkrævet og ikke udover et år.
Gyldigheden for et pas kan kun i ganske  

 særlige tilfælde forlænges mere end en gang.
Ansøgeren skal udfylde  

 sædvanligt ansøgningsskema i to eksemplarer, hvoraf et eksemplar indsendes  

 til Rigspolitichefen, afd.
D, Pasregisteret.
3.1. Forlængelse af pas af gammel type Forlængelsen foretages i pas af den gamle type ved en påtegning på side 5  

 med følgende indhold:
Gyldighedstiden for dette pas er forlænget til The validity of this passport has been extended until La validite de ce passeport est prolongee jusqu'au Det bør normalt ske under anvendelse af et stempel, som er blevet tilsendt  

 alle de pasudstedende repræsentationer.
Ellers skal påtegningen ske med  

 tydelig håndskrift og sort farve.
Efter påtegningen påføres dato for  

 forlængelsen, repræsentationens stempel samt underskrift og navnestempel.
3.2. Forlængelse af maskinlæsbare pas Forlængelse af gyldighedstiden for et maskinlæsbart pas sker ved en  

 påtegning i passet på side 1 i rubrik nummer 12. Efter påtegningen påføres  

 dato for forlængelsen, repræsentationens stempel, samt underskrift og  

 navnestempel.
4. Danske rejsepas Der er indført nye maskinlæsbare danske rejsepas med virkning fra 1. marts  

 1997. Passene har følgende tekniske specifikationer.
De nye pasformularer for Danmark og Grønland har begge ICAO-format = 88 mm  

 x 125 mm med afrundede hjørner.
Passet er maskinlæsbart i henhold til ICAO's  

 specifikationer.
Omslagets farve er bordeaux (RAL 4004) med en overflade som imiteret  

 skind.
Omslaget er forsynet med guldpræg med teksten »DEN EUROPÆISKE  

 UNION« - »DANMARK« og »PAS« samt som centralt motiv  

 det danske rigsvåben (krone over et skjold med 3 løver og 9 hjerter).
 Forsatsarket er på forsiden påtrykt et rødbrunt kobbertryk visende et  

 motiv fra en dansk runesten og nederst en bjælke med »latent image«  

 med teksten DANMARK, der fremkommer, når området betragtes i en skrå vinkel.  

 Bagsidens forsats har et gråt bundtryk med teksten DANMARK med blå outline i  

 offset-tryk: derover et kontinuerligt slangemønster og i øverste højre hjørne  

 et fabeldyr fra dansk vikingetid trykt i rødbrunt kobbertryk.
 Passet indeholder 32 nummererede sider og et lamineret ark med persondata,  

 der er indsyet i passet mellem omslaget og side 1.
 Persondata, billede af indehaveren, underskrift og OCR-tekst er påført  

 dataarket ved almindelig sort laserprint.
Pasnummeret indeholder 9 cifre og er anbragt nederst på første side af det  

 laminerede ark og øverst til højre på arket med persondata.
Pasnummeret er  

 yderligere ved laserteknik perforeret nederst i siderne 1 til 32 samt i  

 omslagets bagside.
Papiret til passider og dataark er forsynet med centraliseret  

 vandmærkemotiv visende et fabeldyr fra dansk vikingetid.
Tilsvarende motiv er  

 trykt i murstensrød farve i øverste højre hjørne af alle ulige sider.
I  

 papiret er indstøbt tynde røde fibre i varierende længde.
Passet er hæftet i  

 ryggen mellem side 16 og 17 ved syning med snoet tråd med rød og hvid kordel.
Som generelt bundmønster på alle passets sider er anvendt et kontinuerligt  

 slangemønster i farverne orange og blå på en lys grå bund med negativ tekst  

 DANMARK.
Alle farver trykt i offset.
Den sorte tekst på alle passets sider er  

 ligeledes trykt i offset.
 Den indsyede laminat til dataarket har over billedet af pasindehaveren en  

 roset i farverne rød og blå med bogstaverne DK som centralt punkt.
Ved belysning med en ultraviolet lyskilde fremkommer i laminatet gule  

 motiver af fabeldyret og den grå bundfarve på siderne 1 til 32 fluorescerer i  

 en kraftig gul farve.
I sidepapir og dataark er indstøbt fibre, der  

 fluorescerer rødt og hvidt.
Tråden i rygsyningen fluorescerer hvidt.
4.1. Ansøgning om pas Pasansøgeren skal personligt indlevere et af vedkommende udfyldt og  

 underskrevet pasansøgningsskema i to eksemplarer.
Oplysningerne afgives under  

 ansvar efter straffelovens paragraf 163.
 Samtidig med pasansøgningen skal ansøgeren indlevere to fotografier (4.6),  

 det sidst udstedte pas eller evt. andre beviser for identitet (4.3), evt.  

 personnummerbevis (4.5.1). Der foretages en måling af pasansøgerens højde med  

 fodtøj, men uden hovedbeklædning: højden i cm indføres i ansøgningsskemaet.  

 Repræsentationen skal udfylde et stamkort, som forsynes med et fotografi af  

 ansøgeren (4.5), og som ansøgeren skal underskrive (4.6.1). Ansøgningsskema  

 og stamkort indsendes til Rigspolitichefen (4.6.2), som producerer passet og  

 sender det til repræsentationen til udlevering (4.5.4).
 Ansøgningsskemaer rekvireres i Udenrigsministeriets Papirforvaltning.  

 Repræsentationerne skal i god tid, inden oplaget er opbrugt, rekvirere en  

 passende beholdning.
4.2. Navn Passet udstedes lydende på ansøgerens fulde navn efter personnavneloven  

 bestående af samtlige fornavne, mellemnavne og efternavne i det omfang, det  

 er muligt inden for de givne antal positioner, der findes i politiets  

 index-register.
Fremgår ansøgerens nu anvendte navn ikke af det sidst udstedte pas eller  

 af de i pkt. 4.3 nævnte offentlige dokumenter, har ansøgeren i henhold til  

 pasbekendtgørelsen § 7, stk. 2 pligt til på forlangende at dokumentere  

 navneændringen ved forevisning af vielsesattest, navnebevis eller  

 dokumentation for anmeldelse til vielsesmyndigheden eller folkeregisteret.  

 Repræsentationerne bør normalt forlange sådan dokumentation forevist ved  

 indgivelsen af ansøgningen for at undgå unødig kommunikation med  

 Rigspolitichefen efter indsendelsen af ansøgningsskema og stamkort.
Hvis det  

 ikke kan lade sig gøre at fremlægge dokumentation, bør ansøgningsskemaet  

 forsynes med en bemærkning herom.
Et mellemnavn anmeldt og registreret i Det Centrale Personregister (CPR)  

 som adresseringsmellemnavn i medfør af bekendtgørelse om folkeregistrering  

 kan på ansøgerens begæring anføres i passet.
Hvis fornavn/ mellemnavn,  

 herunder adresseringsmellemnavn, samt efternavn tilsammen er for langt til  

 brug ved maskinel udskrivning fra politiets index-register, dannes et pasnavn  

 indeholdende efternavn, mens fornavn/ mellemnavn i nødvendigt omfang  

 forkortes til l. bogstav.
Eventuelle forkortelser foretages i sidste fornavn/  

 mellemnavn, derefter i næstsidste og så fremdeles.
På pasansøgerens begæring  

 kan forkortelser i fornavn/ mellemnavn foretages i en anden rækkefølge, dog  

 således at mindst et fornavn skrives fuldt ud.
Der kan ikke indføres navneændringer i maskinlæsbare pas.
En pasindehaver,  

 der efter passets udstedelse har skiftet navn eller ønsker et  

 adresseringsmellemnavn ændret eller fjernet, er berettiget til mod sædvanligt  

 gebyr at få udstedt nyt pas.
Det bemærkes, at der i den gamle pasbog fortsat  

 kan indføres en påtegning om navneændring mod et gebyr i henhold til  

 Udenrigsministeriets gebyrbekendtgørelse.
En navneændring, der har fundet sted over for vedkommende lovlige  

 myndighed i udlandet, herunder ved indgåelse af ægteskab, kan alene forventes  

 godkendt, hvis vedkommende var bosat i det pågældende land på  

 navneændringstidspunktet.
Tvivlsspørgsmål afgøres af Justitsministeriet,  

 Civilretsdirektoratet.
4.3. Bevis for identitet Er ansøgeren i besiddelse af et gyldigt dansk pas, hvoraf hans identitet  

 og nu anvendte navn klart fremgår, og hvis omstændighederne ikke giver  

 anledning til at betvivle, at han er rette indehaver af passet, kræves ingen  

 yderligere dokumentation for identiteten.
Hvis ansøgerens identitet ikke kan fastslås på grundlag af et gyldigt  

 dansk pas, og han ikke er repræsentationen personligt bekendt, har ansøgeren  

 pligt til på forlangende at godtgøre sin identitet og danske indfødsret ved  

 at vise andre danske identitetspapirer, fx et nyligt udløbet dansk pas,  

 original dåbs-, navne- eller fødselsattest, søfartsbog, ID-kort fra  

 pengeinstitut, kørekort til motorkøretøj, jagttegn, militærpapirer,  

 fagforeningsbog, skattekort eller sygesikringsbevis.
Hvis ansøgeren ikke er i  

 besiddelse af dokumenter udstedt af dansk myndighed, accepteres dåbs-, navne-  

 eller fødselsattest udstedt af udenlandsk myndighed.
Hvis der er tvivl om  

 ansøgerens identitet, herunder om navn og personnummer, eller hvorvidt  

 ansøgeren er rette indehaver af de foreviste dokumenter, bør yderligere  

 oplysninger søges indhentet, og sagen eventuelt forelægges for  

 Rigspolitichefen, afd.
D, Pasregisteret.
Oplyser ansøgeren, at et tidligere udstedt pas er bortkommet, skal  

 repræsentationen afkræve ham en skriftlig redegørelse for de nærmere  

 omstændigheder.
Ansøgeren bør så vidt muligt fremlægge bevis for, at  

 bortkomsten er meldt til det stedlige politi.
Forekommer redegørelsen  

 utilfredsstillende, eller fremlægges der ikke bevis for anmeldelse til det  

 lokale politi, forelægges sagen for Rigspolitichefen, afd.
D, Pasregisteret,  

 med anmodning om instruktion.
4.4. Dansk indfødsret Repræsentationen skal, ud over at sikre sig dokumentation for  

 pasansøgerens identitet, sikre sig, at ansøgeren (fortsat) er i besiddelse af  

 dansk indfødsret.
I tvivlstilfælde skal spørgsmålet forelægges for  

 Rigspolitichefen, afd.
D, Pasregisteret.
Det er som hovedregel tilstrækkeligt  

 bevis for dansk indfødsret, at ansøgeren er i besiddelse af et gyldigt eller  

 nyligt udløbet dansk pas.
Er ansøgeren født i Danmark, er det som hovedregel  

 ligeledes tilstrækkeligt bevis for dansk indfødsret, at den pågældende  

 fremviser sin dåbs- eller navneattest (i de sønderjyske landsdele  

 fødselsattest), medmindre de fremlagte oplysninger kunne tyde på, at  

 ansøgeren ikke er født af danske forældre eller kan have fortabt sin danske  

 indfødsret.
Om de nærmere regler for bevarelse, fortabelse, erhvervelse/generhvervelse  

 af dansk indfødsret henvises til denne instruks kapitel V.
Opmærksomheden  

 henledes på, at personer, der er født af danske forældre i udlandet, må  

 godtgøre at have bevaret dansk indfødsret, hvis de er over 22 år.
Er den  

 pågældende ikke fyldt 22 år, kan pas udstedes, dog ikke med gyldighed ud over  

 22-års fødselsdagen, medmindre det godtgøres, at indfødsretten er eller vil  

 blive bevaret.
I henhold til pasbekendtgørelsens § 2, stk. 3 kan en dansk statsborger,  

 der tillige er statsborger i et andet land, få udstedt dansk pas.
Den  

 pågældendes udenlandske pas inddrages eller annulleres ikke i den anledning.  

 Repræsentationen bør imidlertid være opmærksom på, om ansøgeren har erhvervet  

 et fremmed statsborgerskab på en sådan måde, at dansk indfødsret kan være  

 fortabt.
I så fald forelægges sagen for Rigspolitichefen afd.
D,  

 Pasregisteret, med anmodning om instruktion.
4.5. Stamkort For hver pasansøgning skal repræsentationens personale udfylde et særligt  

 stamkort, som ikke udleveres til ansøgeren sammen med ansøgningsskemaet.
Der  

 findes to typer stamkort til bestilling af hhv.
A-pas og B-pas.
Stamkortet er  

 forsynet med et pasnummer på ni cifre (læsbart og i stregkode) efterfulgt af  

 to checkcifre til Rigspolitichefens brug.
Stamkortets nummer bliver nummeret  

 på det ny pas.
Repræsentationen skal anføre stamkortets nummer på de to  

 ansøgningsskemaer.
Stamkort med tilhørende sikkerhedskuverter påtrykt: »PASANSØGNING.
Må  

 kun åbnes af Rigspolitichefen« rekvireres i Udenrigsministeriets  

 Papirforvaltning.
Blanke stamkort og sikkerhedskuverter er ikke underlagt  

 særlige sikkerhedskrav ved forsendelse til repræsentationerne: de fremsendes  

 via Udenrigsministeriets Postafsendelse på den til den enkelte repræsentation  

 sædvanligt benyttede fremsendelsesmåde.
Repræsentationerne skal kvittere for  

 modtagelsen af hver enkelt forsendelse af de nummererede stamkort over for  

 Papirforvaltningen, således at Rigspolitichefen kan underrettes, hvis  

 stamkort forsvinder.
Blanke stamkort skal opbevares i repræsentationens  

 pengeskab.
Hvis repræsentationen ikke er i besiddelse af et pengeskab, skal  

 de opbevares i et dokumentskab med forsvarlig låseanordning.
4.5.1. Personnummer Stamkortet udfyldes med ansøgerens danske personnummer.
Udenlandske  

 personnumre må ikke anføres i danske pas.
Fremgår ansøgerens danske  

 personnummer ikke tydeligt af de i pkt. 4.3 anførte dokumenter, skal tillige  

 indleveres et legitimationspapir udstedt af en dansk offentlig myndighed,  

 hvoraf ansøgerens danske personnummer tydeligt fremgår.
Det bemærkes, at hvis  

 ansøgeren er født i udlandet og ikke har været bosat i Danmark, vil  

 vedkommende ikke have fået tildelt et dansk personnummer.
Dansk personnummer  

 tildeles først efter tilmelding til et dansk folkeregister.
I så tilfælde  

 bortses fra kravet om personnummerbevis.
Udenlandske personnumre eller  

 lignende må ikke anføres.
Såfremt ansøgeren ikke er tildelt dansk  

 personnummer, anføres en streg i stedet for de fire sidste cifre i  

 personnummeret.
4.5.2. Pastype Der foretages afkrydsning af felterne om pastype: Dansk, færøsk eller  

 grønlandsk.
Opmærksomheden henledes på, at de færøske pas indtil videre ikke  

 udstedes i maskinlæsbar udgave.
De udstedes under anvendelse af de gamle  

 pasbøger.
4.5.3. Børn Det skal altid krydses af i stamkortet, om der ønskes optaget børn i  

 passet eller ej.
Vedrørende pas til børn eller optagelse af børn i  

 nærtståendes pas gælder følgende regler.
4.5.3.1. Selvstændigt pas til børn Børn, som er danske statsborgere, kan få udstedt selvstændigt pas.
Hvis pasansøgeren er under 18 år og ugift, skal forældremyndighedens  

 indehaver(e) ved underskrift på barnets ansøgningsskema give samtykke til  

 pasudstedelsen.
Hvis der er tale om fælles forældremyndighed, og det ikke er  

 muligt at opnå skriftligt samtykke fra begge forældre, skal sagen forelægges  

 for Rigspolitichefen, afd.
D, Pasregisteret.
Hvis det angives, at kun den ene  

 af forældrene har forældremyndighed, må vedkommende dokumentere det.
Kopi af  

 dokumentationen vedlægges sagen.
Det bemærkes, at en mor, der har  

 forældremyndigheden ex lege, (dvs. mødre til børn født uden for ægteskab)  

 normalt ikke har mulighed for at fremlægge egentlig dokumentation herfor, men  

 hun må på passende vis godtgøre, at det er tilfældet.
Oplysning herom  

 vedlægges sagen.
I alle tilfælde, hvor der kan være tvivl om spørgsmålet om  

 forældremyndighed, forelægges sagen for Rigspolitichefen, afd.
D,  

 Pasregisteret.
4.5.3.2. Optagelse af børn i nærtstående personers pas Børn under 15 år, som er danske statsborgere, kan optages i deres  

 forældres, plejeforældres eller andre dem nærtstående personers danske pas.
I  

 så fald udfyldes rubrikkerne herom i den pågældende persons  

 ansøgningsskema(er).
 Hvis et barn ønskes optaget i den ene af forældrenes pas, og den anden er  

 medindehaver af forældremyndigheden, kræves dennes samtykke efter samme  

 regler som ovenfor. Ønskes barnet optaget i en anden nærtstående persons pas,  

 kræves på tilsvarende måde samtykke fra forældremyndighedens indehaver(e).  

 Nærtstående omfatter, udover forældre og plejeforældre, bedsteforældre,  

 samlevende med forældremyndighedens indehavere samt personer i øvrigt, hvis  

 tilknytning til barnet ganske må ligestilles hermed.
Som dokumentation skal forevises barnets originale dåbs-, navne- eller  

 fødselsattest samt personnummerbevis eller andet legitimationspapir, der er  

 udstedt af en offentlig dansk myndighed, og hvoraf barnets personnummer  

 tydeligt fremgår.
Hvis barnet er født i udlandet og ikke er i besiddelse af  

 dokumenter udstedt af dansk myndighed, accepteres dog dåbs-, navne- eller  

 fødselsattest udstedt af udenlandsk myndighed.
Har barnet siden fødslen  

 ændret navn, bør navneændringen dokumenteres.
Dansk personnummer tildeles  

 først efter tilmelding til et dansk folkeregister ved flytning til Danmark,  

 jf. afsnit 4.5.1.
Der indsættes ikke fotografi eller signalement af barnet i passet.  

 Indskrivning af barnet foretages på side 2 i de fortrykte rubrikker med  

 angivelse af efternavn, fornavne, fødselsdato, personnummer og køn.
Skal der  

 indføres flere børn, end der er plads til på passets side 2, foretages en  

 henvisning (»Se side ....«) til den første ledige side i passet,  

 hvor øvrige børn indføres efter samme retningslinjer.
Skal der optages børn i et allerede udstedt pas, foretages dette af  

 repræsentationen.
Optagelsen sker på side 2 med angivelse af efternavn,  

 fornavne, fødselsdato og personnummer.
Indførelsen skal ske med tydelig  

 håndskrift og sort farve.
Der er udsendt et særligt stempel til brug ved  

 indførsel af børn uden for de fortrykte rubrikker.
Stemplet anvendes også til  

 optagelse af børn i provisoriske pas.
Efter indførelsen anbringer  

 repræsentationen umiddelbart nedenunder sit stempel sammen med en  

 underskrift, navnestempel og datoen for indførelsen.
 Der er ikke noget i vejen for, at et barn samtidig er optaget i flere  

 personers pas.
4.5.4. Udlevering De færdige pas er ikke underlagt særlige sikkerhedskrav ved forsendelse.  

 Medmindre det færdige pas kan sendes til en adresse i Danmark, sender  

 Rigspolitichefen det via Udenrigsministeriets Postafsendelse til  

 repræsentationen til afhentning eller forsendelse til ansøgerens adresse i  

 opholdslandet.
Repræsentationen skal derfor normalt afkrydse feltet  

 »Passet sendes til nedenstående adresse« og udfylde  

 adresserubrikken med repræsentationens adresse.
Kun hvis ansøgeren ønsker  

 passet sendt til en adresse i Danmark, skrives ansøgerens navn og adresse i  

 adresserubrikken.
Hvis pasansøgeren er forhindret i at afhente passet  

 personligt, kan det, når repræsentationen finder det forsvarligt, udleveres  

 til en tredie person eller sendes i anbefalet brev, hvis det gamle pas eller  

 et provisorisk pas allerede er afleveret til repræsentationen.
 Såfremt ansøgeren ved ansøgningens indgivelse har fået forlænget  

 gyldighedstiden for et pas eller fået udstedt et provisorisk pas, skal passet  

 sendes til repræsentationen med henblik på udlevering eller - såfremt  

 ansøgeren har fast bopæl i Danmark - den lokale politistation (hvis adresse  

 da angives) med henblik på udlevering derfra, idet det tidligere pas med  

 forlængelsespåtegning skal annulleres eller det provisoriske pas skal  

 inddrages.
4.6. Fotografi Der skal indleveres to vellignende nyere fotografier af ansøgeren.
Det  

 skal være holdbart og være fremstillet ved en fotografisk proces på  

 almindeligt tyndt fotopapir og må ikke være forsynet med ældre stempler,  

 huller eller andre beskadigelser.
Kun egentlige fotografier må anvendes.  

 Andre typer billeder, herunder såkaldte videoprint, kan således ikke  

 anvendes, uanset om de fremstår som værende af god kvalitet.
Det skyldes, at  

 billedkvaliteten i så fald bliver for dårlig, når billedet skal skannes ind i  

 produktionssystemet i forbindelse med fremstillingen af passet.
Fotografiet skal være 35 x 45 mm, og pasansøgerens hoved (fra toppen af  

 håret til hagespids) skal fylde mellem 25 og 35 mm.
Det skal være taget i  

 halvprofil, dvs. således, at kroppen er drejet ca. 40 grader i forhold til  

 kameraet, og således at begge øjne samt - afhængigt af frisuren - enten højre  

 eller venstre øre og side af ansigtet kan ses på billedet.
Kravet om  

 halvprofil kan undtagelsesvist fraviges, hvis billedet i øvrigt er meget  

 vellignende.
Fotografiet skal være taget uden hovedbeklædning.
Fotografi med  

 hovedbeklædning kan dog efter en konkret vurdering godkendes, hvis  

 pasansøgeren på grund af sin religion ønsker det, og hvis ansigtets hovedtræk  

 tydeligt fremgår af fotografiet.
Dette betyder, at ansigtets hageparti, næse,  

 kindben, øjne og øjenbryn ikke må være tildækket, og at panden skal være  

 afdækket i et sådant omfang, at ansigtsformen fremgår.
 Fotografiet påklæbes stamkortet (se nedenfor) i det markerede felt.
 Hvis der er tvivl om fotografiets anvendelighed, vil det normalt være mest  

 hensigtsmæssigt at anmode om et nyt fotografi, i stedet for at sende et  

 uanvendeligt fotografi hjem.
4.6.1. Underskrift Ansøgeren skal i repræsentationens påsyn udfylde underskriftsrubrikken.  

 Underskriften skal afgives med en 0,8 mm pen med sort skrift og skal holdes  

 inden for feltet.
Kan pasansøgeren ikke udfylde underskriftsrubrikken på  

 grund af alder eller sygdom, efterlades rubrikken blank, og der foretages  

 afkrydsning på stamkortet af rubrikken »Ansøger er ikke i stand til at  

 afgive underskrift«.
4.6.2. Indsendelse af ansøgningsskemaer og stamkort Det udfyldte stamkort med påsat fotografi foldes nøjagtigt sammen, og det  

 lægges sammen med et af de udfyldte pasansøgningsskemaer i en  

 sikkerhedskuvert, der straks lukkes.
Der skal bruges en sikkerhedskuvert for  

 hvert stamkort.
De lukkede sikkerhedskuverter skal opbevares i  

 repræsentationens pengeskab, indtil de hjemsendes.
Hvis repræsentationen ikke  

 er i besiddelse af et pengeskab, skal de opbevares i et dokumentskab med  

 forsvarlig låseanordning, De skal normalt opsamles til ugentlige  

 forsendelser.
En forsendelse må dog højst indeholde 25 stamkort, således at  

 repræsentationer, der ikke benytter dip-bag eller dip-cargo, jf. nedenfor,  

 kan afsende stamkortene, når dette antal er nået, uanset om det måtte betyde  

 flere end en forsendelse pr. uge.
 Sikkerhedskuverterne lægges i en ydre kuvert, der tilklæbes og på bagsiden  

 stemples over kuvertens samlinger med repræsentationens stempel, der herefter  

 overklæbes med tape.
Repræsentationer, der har ugentlig forbindelse med Udenrigsministeriet med  

 enten dip-bag eller dip-cargo, indsender kuverterne i en samlekuvert tydeligt  

 påført den samme tekst, der er angivet på sikkerhedskuverterne:  

 »PASANSØGNING.
MÅ KUN ÅBNES AF RIGSPOLITICHEFEN«.
 Alle andre repræsentationer skal sende den ydre kuvert direkte til  

 Rigspolitichefen, afdeling D, Pasregisteret, Landlystvej 34-40, 2650 Hvidovre  

 efter følgende regler:
Repræsentationer i de nordiske lande : Rekommanderet brev Repræsentationer i Europa med ekstraordinær dårlig postforbindelse  

 og repræsentationer uden for Europa : Kurerservice dokumentforsendelse Til brug for forsendelse med kurerservice dokumentforsendelse er der  

 oprettet et særligt kontonummer, der alene må benyttes til forsendelse af  

 pasansøgninger til Rigspolitichefen:
UPS: United Parcel Service kontonummer 3 W 1 3 3 1 Repræsentationerne kan ved henvendelse til den stedlige repræsentant for  

 UPS få den fornødne vejledning samt fragtbrev til brug for forsendelse.
4.7. Arkivering af ansøgningsskemaer Et eksemplar af ansøgningsskemaet påhæftes et foto af ansøgeren og lægges  

 i repræsentationens arkiv i en særlig aktpakke (eller ringbind) for udstedte  

 pas.
Ansøgningsskemaet lægges i alfabetisk og ikke i kronologisk orden.
En  

 særlig pasprotokol er ikke påkrævet.
4.8. Aflevering af ældre pas Er pasansøgeren allerede i besiddelse af et dansk pas, skal dette  

 afleveres til repræsentationen, inden det nye pas udleveres.
Det gamle pas  

 skal straks annulleres ved gennemhulning af passets omslagssider og siderne  

 1-4. Passets side 1 overstemples med ordet »annulleret«.
Hvis der i  

 passet findes gyldige viseringer, og pasindehaveren sandsynliggør, at  

 vedkommende har en væsentlig interesse i fortsat at kunne benytte viseringer  

 i det gamle pas, annulleres det ikke.
Det forsynes i stedet med en henvisning  

 til det nye pas med anførelse af dettes nummer samt tid og sted for dets  

 udstedelse.
 Hvis pasindehaveren ikke beder om at få det gamle pas udleveret,  

 tilintetgøres det af repræsentationen, og ansøgningsskemaet påføres en  

 bemærkning herom.
Pas, der indleveres til repræsentationen, efter at det er udløbet, eller  

 efter at pasindehaveren er afgået ved døden eller har mistet sin danske  

 indfødsret, skal tilintetgøres af repræsentationen.
Underretning herom sker  

 til Rigspolitichefen, afd.
D, Pasregisteret.
Bortkomne pas, der indleveres til repræsentationen, indsendes efter en  

 passende tid direkte til Rigspolitichefen, afd.
D, Pasregisteret.
4.9. Mangler ved passet En pasindehaver, der dokumenterer, at passet på grund af fejl ved  

 udstedelsen eller ved pasbogen lider af væsentlige mangler, der må tilregnes  

 den pasudstedende myndighed, er berettiget til at få manglerne udbedret eller  

 at få udstedt et nyt pas.
Et sådant pas udstedes uden gebyr.
Foretages der  

 ombytning til et nyt pas, er pasindehaveren forpligtet til at aflevere det  

 fejlbehæftede pas til repræsentationen samt til at indgive ny ansøgning om  

 pas.
Pasansøgerens dokumenterede udgifter til fremskaffelse af fotografi  

 refunderes.
Passet udstedes med en gyldighedstid svarende til det  

 fejlbehæftede pas.
Bliver et pas beskadiget eller slidt i et sådant omfang, at stempler, foto  

 eller tekst, herunder numre og datoer, ikke kan kontrolleres på stedet, eller  

 er passet i øvrigt behæftet med væsentlige mangler, skal indehaveren anmode  

 om at få udstedt nyt pas, inden nye rejser foretages.
Passet udstedes mod  

 sædvanligt gebyr.
Såfremt en pasansøger erklærer, at et bestilt pas ikke er modtaget fra  

 Rigspolitiet eller repræsentationen, afkræves der den pågældende en erklæring  

 herom.
Om fornødent bør der foretages en politimæssig undersøgelse til  

 oplysning om, hvorledes passet er bortkommet, herunder om der er sket misbrug  

 af passet.
Pasansøgeren skal indgive en ny ansøgning om pas, der udstedes  

 uden gebyr, og pasansøgerens dokumenterede udgifter til fremskaffelse af  

 fotografi refunderes.
4.10. Særlige regler for ekstra pas Ekstra pas kan kun udstedes til danske statsborgere, der opholder sig i  

 udlandet, efter tilladelse i hvert enkelt tilfælde fra Rigspolitichefen, afd.  

 D, Pasregisteret.
Der kan kun udstedes et ekstra pas ad gangen til ansøgeren.  

 Danske statsborgere, der er bosat i Danmark, kan ansøge om et ekstra pas hos  

 den lokale politimester eller i København hos politidirektøren.
Tilladelse vil normalt blive givet, hvis ansøgeren kan dokumentere eller  

 skriftligt erklærer, at vedkommendes pas er indleveret eller skal indleveres  

 til visering i anledning af en forestående rejse, og at ansøgeren, førend  

 passet kan tilbageleveres, skal foretage en eller flere rejser til udlandet.  

 Det er en betingelse for udstedelse af ekstra pas, at det vil medføre  

 betydelig ulempe eller økonomisk tab for ansøgeren, hvis udstedelse af ekstra  

 pas nægtes.
Udstedelse af ekstra pas i medfør af denne bestemmelse kan  

 normalt ikke ske alene i anledning af turistrejser, jf. dog næste afsnit.
 Under tilsvarende betingelser kan der udstedes et ekstra pas til personer,  

 hvis pas er forsynet med viseringer eller indrejsestempler, som kan medføre  

 nægtelse af indrejse i det land, som pasansøgeren agter at rejse til.
Ekstra pas udstedes med en gyldighedstid, der er afhængig af rejsens eller  

 rejsernes varighed, dog ikke ud over to år.
Der skal betales sædvanligt  

 gebyr, og der skal indgives sædvanlig pasansøgning.
 Ekstra pas skal afleveres til politiet eller en dansk repræsentation efter  

 udløbet af gyldighedstiden.
4.11. Nægtelse af pas eller inddragelse af allerede udstedt pas I henhold til paslovens § 2, stk. 1 kan politiet nægte at udstede pas til  

 en dansk statsborger eller inddrage et allerede udstedt pas i følgende  

 tilfælde:
Spørgsmål om ophævelse af en af politiet truffet bestemmelse om nægtelse  

 af pas eller inddragelse af pas kan af den pågældende kræves indbragt for  

 retten.
Opholder vedkommende sig i udlandet, skal politiet, inden passet  

 inddrages, søge rettens godkendelse af den trufne bestemmelse.
Anmodninger om, at der ikke udstedes nyt pas til en dansk statsborger  

 eller om, at et allerede udstedt pas inddrages, sker sædvanligvis ved  

 henvendelse til Udenrigsministeriet, der i en cirkulæreskrivelse underretter  

 de udsendte repræsentationer.
Repræsentationerne bør derfor føre en liste  

 over instruktioner om nægtelse eller inddragelse af pas eller på anden måde  

 sikre, at der ikke udstedes pas i modstrid med sådanne instruktioner.
Denne  

 kontrol har særlig betydning i forbindelse med udstedelse af provisoriske  

 pas, idet Rigspolitichefen rutinemæssigt undersøger, om ansøgeren er  

 eftersøgt, eller om der er truffet beslutning om nægtelse af udstedelse af  

 pas i forbindelse med udstedelse af danske, færøske og grønlandske rejsepas.  

 Det undersøges endvidere, om vedkommende tidligere har fået udstedt pas, som  

 stadig er gyldige.
Hvis en repræsentation bliver bekendt med, at en pasansøger falder ind  

 under en af de ovenfor nævnte kategorier, skal den straks underrette  

 Rigspolitichefen, afd.
D, og anmode om instruktion.
Rigspolitichefen kan  

 bemyndige repræsentationen til at udstede et provisorisk pas i de tilfælde,  

 hvor et rejsepas ikke må udstedes.
5. Færøske rejsepas Der indføres nye maskinlæsbare færøske rejsepas i løbet af 1997. Indtil  

 det sker, anvendes de gamle pasbøger og ansøgningsskemaer efter de hidtidige  

 regler, som er gengivet i det følgende.
 Færøske rejsepas udstedes til danske statsborgere, der har bopæl på  

 Færøerne, medmindre ansøgeren måtte ønske at få udfærdiget et dansk rejsepas.  

 Vedrørende betingelserne i øvrigt henvises til afsnit 4 om danske rejsepas,  

 idet der endvidere gælder følgende regler:
5.1. Passets udfærdigelse Pas kan kun lyde på en enkelt person, bortset fra tilfælde hvor børn under  

 15 år optages i forældres eller nærtstående personers pas.
5.1.2. Pasbøger Ved udfærdigelse af pas må kun anvendes de dertil autoriserede pasbøger,  

 som rekvireres fra Udenrigsministeriets Papirforvaltning, og som skal  

 opbevares i repræsentationens pengeskab.
Hvis repræsentationen ikke er i  

 besiddelse af et pengeskab, skal de opbevares i et dokumentskab med  

 forsvarlig låseanordning.
Der må under ingen omstændigheder indsættes nye  

 blade i pasbogen eller i et allerede udstedt pas.
 Pas i A-serien udstedes til personer, der er fyldt 18 år, men ikke 67 år.  

 Til personer under 18 år eller over 67 år anvendes B-serien.
Pasbogens rubrikker skal udfyldes med tydelig håndskrift, blokbogstaver og  

 uden rettelser.
Rubrikkerne udfyldes med sort farve.
5.1.3. Navn På første side skrives ansøgerens efternavn og alle for- og mellemnavne  

 med kaldenavne (fornavn) understreget.
Passet udstedes lydende på ansøgerens eget efternavn.
For personer, der er  

 eller har været gift, udstedes passet dog lydende på ansøgerens giftenavn i  

 følgende tilfælde:
En pasindehaver, der efter passets udstedelse dokumenterer på lovlig måde  

 at have skiftet navn, er berettiget til mod sædvanligt gebyr enten at få  

 udstedt nyt pas eller at få passet forsynet med påtegning om det nu benyttede  

 navn.
En påtegning sker ved, at repræsentationen på passets side 2 i rubrik 1  

 og/eller rubrik 2 overstreger hele den rubrik, hvor der sker ændring, og  

 pasindehaverens underskrift i rubrik 10. I alle de overstregede rubrikker  

 anføres »se side 5«.
På passets side 5 anføres indholdet af den  

 rubrik, hvori der sker ændring, med det nu benyttede navn.
Ved dateret  

 påtegning, der forsynes med repræsentationens stempel, angives på samme side  

 grundlaget for rettelsen, for eksempel »navnet ændret ved  

 ægteskab«.
Har navneændringen fundet sted over for vedkommende lovlige myndighed i  

 udlandet, skal ændring dog godkendes af Justitsministeriet,  

 Civilretsdirektoratet, inden den kan indføres i passet.
Navneændringen kan  

 alene forventes godkendt, hvis vedkommende var domicileret i det pågældende  

 land på navneændringstidspunktet.
En person, der i forbindelse med indgåelse  

 af ægteskab for udenlandsk myndighed har antaget den anden ægtefælles  

 efternavn, kan dog i udlandet få indført navneændringen i sit pas uden  

 forudgående godkendelse af Civilretsdirektoratet under forudsætning af, at  

 vedkommende var domicileret i landet på vielsestidspunktet, og kan  

 dokumentere at have antaget giftenavn.
5.1.4. Køn Pasansøgerens køn angives i passets rubrik 5 med et F for kvinder og et M  

 for mænd.
5.1.5. Signalement og CPR.NR Repræsentationen skal måle pasansøgeren uden hovedbeklædning, men med  

 fodtøj.
Højden angives i cm på passets side 3 i rubrik 12.
 Pasansøgerens øjenfarve skal angives på passets side 3 i rubrik 13 ved  

 understregning både i den danske tekst og oversættelserne og kan, hvis det  

 giver en mere rammende karakteristik, angives ved understregning af to af de  

 anførte farver.
 Pasansøgerens danske personnummer anføres i rubrikken 4a.
5.1.6. Fotografi Efter fjernelse af det brune beskyttelseslag isættes ansøgerens fotografi  

 omhyggeligt i passet, således at kanten følger den angivne ramme.
Med  

 repræsentationens eyelet-tang fastgøres pasbilledet til passiden med en  

 messingring i øverste højre eller venstre hjørne.
Fotografiet stemples med  

 repræsentationens stempel, således at dette aftrykkes delvist på fotografiet,  

 delvist uden for dette i rubrikken derunder.
Repræsentationer, som måtte være  

 i besiddelse af prægestempel, bør anvende dette.
5.1.7. Underskrift Forinden passet udleveres, skal det på repræsentationen underskrives i  

 rubrik 10, side 2, af ansøgeren, jf. dog nedenfor under pkt. 5.1.9. Hvis  

 pasansøgeren på grund af alder eller sygdom ikke kan udfylde blanketten,  

 sættes repræsentationens stempel i underskriftsrubrikken.
5.1.8. Repræsentationens underskrift og stempel Det færdige pas underskrives i rubrik 9 af en ved repræsentationen dertil  

 bemyndiget person, hvis underskrift gentages med navnestempel.
Ved siden af  

 underskriften anbringes repræsentationens stempel.
5.1.9. Passets udlevering Er pasansøgeren forhindret i personligt at afhente passet, kan det, når  

 repræsentationen finder det forsvarligt, udleveres til en tredje person eller  

 sendes i anbefalet brev med pålæg til ansøgeren om straks ved modtagelsen at  

 forsyne det med underskrift i passets rubrik 10, side 2.
6. Grønlandske rejsepas Der er indført nye grønlandske rejsepas med virkning fra 1. marts 1997. De  

 grønlandske pas er identiske med de danske rejsepas i teknisk henseende.
De  

 grønlandske pas bærer dog ikke påskriften DEN EUROPÆISKE UNION, og teksten er  

 trykt på grønlandsk, dansk og engelsk.
 Grønlandske rejsepas udstedes til danske statsborgere, der har bopæl i  

 Grønland, medmindre ansøgeren måtte ønske at få udfærdiget et dansk rejsepas.  

 Vedrørende betingelserne i øvrigt og proceduren for udstedelse henvises til  

 det i afsnit 4 om danske maskinlæsbare rejsepas anførte.
7. Provisorisk pas Der er indført nye danske provisoriske pas med virkning fra 1. marts 1997.  

 Passene har følgende tekniske specifikationer.
Det provisoriske pas består af et enkelt papirark foldet tre gange til  

 format 88 mm x 125 mm.
Passet indeholder persondataside, 4 viseringssider og  

 to tekstsider.
Papiret er forsynet med vandmærkemotiv, bundmønster og  

 indstøbte fibre som i nationalitetspasset.
 Forsiden er overtrykt med bordeaux farve og teksten DANMARK - PROVISORISK  

 PAS på dansk, engelsk og fransk samt det danske rigsvåben står i hvid farve.
Passet er forsynet med iklæbet fotografi af pasindehaveren og persondata  

 er indført med håndskrift.
Pasnummeret i øverste højre hjørne af  

 persondatasiden er ligeledes anført med håndskrift.
 Persondata og billede er beskyttet med en tynd klæbefolie og over  

 billedets nederste højre hjørne er anbragt et farvevarierende guldmotiv (OVD)  

 af det danske rigsvåben.
 Ved belysning med en ultraviolet lyskilde ses en række motiver af  

 fabeldyret i den øverste halvdel af beskyttelseslaminatet i en kraftig gul  

 farve og den grå bundfarve på passets sider fluorescerer gult.
 Vedrørende betingelserne for udstedelse af et provisorisk pas henvises til  

 afsnit 4 om danske rejsepas, idet der i øvrigt gælder følgende regler.
 Efter ansøgning kan der udstedes et provisorisk pas, når det - fx af  

 tidsmæssige grunde - ikke vil være muligt at udstede et nyt rejsepas eller  

 forlænge gyldigheden af et eksisterende pas.
Et provisorisk pas udfærdiges af repræsentationen på en særlig blanket og  

 gives kun for det tidsrum, som er påkrævet af hensyn til rejsens varighed, og  

 ikke ud over et år.
Et provisorisk pas skal afleveres efter benyttelsen.
Udfyldelsen af det provisoriske pas skal ske med tydelig håndskrift,  

 blokbogstaver og sort farve.
I feltet »Pasnummer« anføres det  

 nummer, som er trykt på sidste side af det provisoriske pas.
Fotografiet sættes i passet i det forlimede felt, således at kanten følger  

 den angivne ramme.
Af hensyn til laminatets holdbarhed må der ikke isættes  

 messingring eller hæfteklamme i fotografiet.
Fotografiet må ikke stemples med  

 repræsentationens stempel: laminatets rigsvåben rækker ind over fotografiet.
Passet underskrives af ansøgeren.
Hvis pasansøgeren på grund af alder  

 eller sygdom ikke kan udfylde blanketten, sættes en streg og  

 repræsentationens stempel i underskriftsrubrikken.
Det færdige pas underskrives af en ved repræsentationen dertil bemyndiget  

 person, hvis underskrift gentages med navnestempel.
Ved siden af  

 underskriften anbringes repræsentationens stempel.
 Herefter lamineres siden med personoplysningerne.
 Ønsker ansøgeren ikke at indgive ansøgning om et nyt rejsepas samtidig med  

 udstedelsen af det provisoriske pas, foretages der afkrydsning på bagsiden af  

 det provisoriske pas af rubrikken »Det provisoriske pas skal afleveres  

 ved det første paskontrolsted, der passeres i det nordiske  

 paskontrolområde«.
 Ønsker ansøgeren at indgive ansøgning om et nyt rejsepas samtidig med  

 udstedelsen af det provisoriske pas, foretages der afkrydsning på bagsiden af  

 det provisoriske pas i rubrikken »Det provisoriske pas skal afleveres  

 ved afhentningen af ordinært pas«.
Det nye rejsepas kan først udleveres, når det provisoriske pas er  

 afleveret til repræsentationen (eller politiet i Danmark), eller det på  

 fyldestgørende måde godtgøres, at det er bortkommet.
Var pasindehaveren ved  

 udstedelsen af det provisoriske pas allerede i besiddelse af et gyldigt pas,  

 skal også dette pas afleveres til annullering eller makulering.
Der kan optages børn i et provisorisk pas.
Vedrørende betingelserne herfor  

 henvises til det i afsnit 4 om danske rejsepas anførte.
Der er udsendt et  

 særligt stempel til indførelse af børn i provisoriske pas.
En pasansøger, der får udstedt et provisorisk pas, bør gøres opmærksom på,  

 at rejse på et provisorisk pas eventuelt kan give anledning til problemer i  

 forhold til udenlandske grænsekontrolmyndigheder.
Det provisoriske pas er  

 anmeldt over for de udenlandske grænsekontrolmyndigheder på lige fod med det  

 danske rejsepas, men det kan alligevel ikke ganske afvises, at det vil kunne  

 give problemer ved nogle rejsemål.
Blanke provisoriske pas rekvireres fra Udenrigsministeriets  

 Papirforvaltning.
De sendes af sikkerhedsgrunde til repræsentationerne under  

 anvendelse af samme forsendelsesmetode, som anvendes for udfyldte stamkort.  

 Repræsentationerne skal kvittere for modtagelsen af hver enkelt forsendelse  

 af de blanke provisoriske pas, således at Rigspolitichefen kan underrettes,  

 hvis de forsvinder.
Blanke provisoriske pas skal opbevares i  

 repræsentationens pengeskab.
Hvis repræsentationen ikke er i besiddelse af et  

 pengeskab, skal de opbevares i et dokumentskab med forsvarlig låseanordning.
Ansøgningsskemaer indsendes til Rigspolitichefen, afd.
D, Pasregisteret på  

 den måde, repræsentationen normalt indsender post.
8. Særlig paslegitimation for personer, som ikke er  

 danske statsborgere Hvis Udlændingestyrelsen anmoder om det, kan repræsentationer, som er  

 bemyndiget til at udstede danske nationalitetspas, udfylde og udlevere  

 særlige paslegitimationer (rejsedokument for flygtninge, fremmedpas) eller  

 udstede laissez-passer til personer, der ikke er danske statsborgere.  

 Udlændingestyrelsen vil i hvert enkelt tilfælde sende pasbog med instruktion  

 om, for hvilken gyldighedsperiode passet kan udstedes.
Efter bemyndigelse fra  

 Udlændingestyrelsen kan gyldigheden af sådanne pas forlænges.
Rejsedokument for flygtning udstedes af Udlændingestyrelsen til  

 udlændinge, der er meddelt asyl i Danmark efter udlændingelovens § 7, stk. 1  

 i henhold til konventionen af 28. juli 1951 om flygtninges retsstilling  

 (konventionsflygtninge) eller overenskomst af 15. oktober 1946 om indførelse  

 af rejselegitimation for flygtninge.
Der indføres nye maskinlæsbare  

 flygtningekonventionspas i løbet af 1997.
Fremmedpas udstedes af Udlændingestyrelsen til udlændinge, der er meddelt  

 asyl i Danmark efter udlændingelovens §7, stk. 2 (de facto flygtninge).  

 Desuden til andre udlændinge (fx familiesammenførte), der har fast bopæl i  

 Danmark, og som ikke kan komme i besiddelse af nationalitetspas.
Der indføres  

 nye maskinlæsbare fremmedpas i løbet af 1997.
 Ansøgning om udstedelse eller forlængelse af gyldigheden af disse særlige  

 rejselegitimationer indsendes af repræsentationen direkte til  

 Udlændingestyrelsen.
B.
Visum Reglerne for udstedelse af visum indeholdes i »Viseringsinstruks for  

 Udenrigstjenesten«, der kun sendes til de viseringsberettigede  

 repræsentationer.
 I Udenrigsministeriets kalender er anført: »vis.« ved alle  

 repræsentationer, der har bemyndigelse til at udstede visum.
C.
Flygtningesager Indledning og oversigt I visse udlændingesager (flygtningesager) indgår der ofte oplysninger,  

 som, hvis de kommer myndighederne i hjemlandet eller andre til kundskab, vil  

 kunne afsløre udlændingens identitet og medføre, at udlændingens og dennes  

 nærtståendes sikkerhed kompromitteres.
 I afsnit 1 gennemgås de krav, der derfor generelt stilles til den udsendte  

 repræsentations sagsbehandling i sager, hvori der indgår beskyttelsesbehov,  

 herunder også beskyttelse af lokale kilders identitet:
Beskyttelse af oplysninger ........................... afsnit 1.1 Beskyttelse af kilder ................................ afsnit 1.2 Flygtningesager er sager vedrørende udlændinge, der enten har ansøgt om  

 eller har opnået asyl i Danmark, og andre sager vedrørende udlændinge, hvor  

 der kan optræde beskyttelsesbehov svarende til, hvad der gælder i  

 asylsagerne.
De oftest forekommende sagstyper gennemgås som følger:
Asylsager ............................................ afsnit 2 Udsendelsessager ..................................... afsnit 3 Kvoteflygtninge ...................................... afsnit 4 Familiesammenføring .................................. afsnit 5 Andre sagstyper ...................................... afsnit 6 Herefter følger afsnit 7 og 8 om de udsendte repræsentationers anvendelse  

 af lokale kilder og endelig afsnit 9 om repræsentationernes  

 indberetningsvirksomhed på flygtningeområdet: Udvælgelse af kilder  

 .................................. afsnit 7.1 Udvælgelseskriterier .................................. afsnit 7.2 Udvælgelsesprocessen .................................. afsnit 7.3 Kontrol med kilder .................................... afsnit 7.4 Repræsentationens udgifter ............................ afsnit 8 Repræsentationens indberetningsvirksomhed på flygtningeområdet ..................................... afsnit 9 1. Krav til repræsentationerne i sager med  

 beskyttelsesbehov 1.1. Beskyttelse af oplysninger, der kan tjene til at afsløre den  

 pågældende udlændings identitet over for hjemlandets myndigheder mfl.
 Oplysninger, der kan tjene til at afsløre den pågældendes identitet over  

 for myndighederne mv., kan udover navn og adresse fx være et journalnummer på  

 et dokument, oplysning om mødetidspunkt hos en navngiven myndighed, dato på  

 en tilsigelse eller datering af en truffen myndighedsafgørelse.
 Henvendelse fra repræsentationens medarbejdere til opholdslandets  

 myndigheder mfl. er derfor udelukket, medmindre der foreligger en udtrykkelig  

 anmodning om eller tilladelse til det fra Udenrigsministeriet eller den  

 rekvirerende myndighed.
 Ved tvivl om, hvorvidt repræsentationen i en konkret sag må rette  

 henvendelse til opholdslandets myndigheder, skal repræsentationen indhente  

 fornyet instruktion fra Udenrigsministeriet eller fra den rekvirerende  

 myndighed.
 Det vil ofte som led i den konkrete sagsbehandling være nødvendigt for  

 repræsentationen at konsultere juridiske og/eller andre uofficielle eller  

 utraditionelle lokale kilder.
 Det er en følge af konsekvenserne af det nævnte beskyttelsesbehov og af,  

 at repræsentationens medarbejdere sjældent vil kunne foretage undersøgelser  

 på egen hånd uden risiko for at henlede myndighedernes opmærksomhed på sagen.
 Oplysninger, der kan tjene til at afsløre udlændingens identitet, må kun  

 videregives til den/de lokale kilder, som repræsentationen benytter i  

 forbindelse med behandlingen af flygtningesager, hvis det af den konkrete  

 anmodning fremgår, at oplysninger om udlændingens identitet i fortrolighed  

 kan videregives til en lokal kilde, og hvis repræsentationen i øvrigt i den  

 konkrete sag skønner det forsvarligt og nødvendigt for sagens ekspedition.
 Den lokale kilde må ikke rette henvendelse til de stedlige myndigheder  

 mfl., medmindre henvendelsen kan ske på en måde, der udelukker videregivelse  

 af oplysninger, der kan tjene til at afsløre den pågældende udlændings  

 identitet.
Er det muligt for den lokale kilde at rette henvendelse til de stedlige  

 myndigheder mfl. på en måde, der udelukker videregivelse af oplysninger af  

 den nævnte art, er det vigtigt, at repræsentationen på forhånd er bekendt med  

 denne mulighed.
Kilden/repræsentationen skal i sit svar redegøre for, hvorfor  

 og hvordan henvendelse i så fald har kunnet ske uden brud på tavshedspligten.  

 Fx hvis kilden har direkte og personlig adgang til officielle registre.
 Om udvælgelse og kontrol med lokale kilder henvises til afsnit 7.
1.2. Beskyttelse af kilders identitet Afsløring af en lokal kildes identitet kan medføre, at kilden udsættes for  

 repressalier fra opholdslandets myndigheder, idet kildens bistand til Danmark  

 af myndighederne efter omstændighederne vil kunne opfattes som et forsøg på  

 at modarbejde statens interesser.
Kendskab til kildens identitet vil også  

 kunne føre til, at asylansøgere eller andre søger at påvirke kildens  

 udtalelse i en konkret sag.
Skuffede asylansøgere mfl. vil også efterfølgende  

 kunne udsætte kilden for repressalier, hvis dennes udtalelse opfattes at have  

 bidraget til det negative resultat.
Beskyttelsesbehovet omfatter ikke kun oplysninger, der direkte angår  

 kildens identitet.
Videregivelse af en kildes udtalelse vil kunne prisgive  

 detaljer om den fremgangsmåde, som kilden benytter ved indhentelse af  

 oplysninger, og dermed vanskeliggøre kildens fremtidige arbejdsmuligheder.
 Derfor vil det normalt altid være nødvendigt at beskytte både identiteten  

 af de lokale kilder, der benyttes af repræsentationerne, og disses  

 udtalelser.
 Af hensyn til beskyttelse af kilden skal enhver henvendelse til kilden  

 derfor ske på en sådan måde, at opholdslandets myndigheders opmærksomhed ikke  

 henledes på kilden.
2. Asylsager 2.1. Lovgrundlaget for asylansøgninger Afgørende for om en udlænding er omfattet af stk. 1 er således, om  

 udlændingen falder ind under definitionen i flygtningekonventionen fra 1951.  

 Kernen i denne del af udlændingelovens flygtningebegreb er derfor identisk  

 med flygtningedefinitionen i konventionens art. 1 A:
 ... any person who ... owing to a wellfounded fear of being persecuted for  

 reasons of race, religion, nationality, membership of a particular social  

 group or political opinion, is outside the country of his nationality and is  

 unable or, owing to such fear, is unwilling to avail himself of the  

 protection of that country: or who, not having a nationality and being  

 outside the country of his habitual residence as a result of such events, is  

 unable or, owing to such fear, is unwilling to return to it.
Særligt om begrebet forfølgelse bemærkes, at dette ikke er præcist  

 defineret i konventionen.
En trussel på liv eller frihed på grund af race,  

 religion, mv., antages imidlertid at indebære forfølgelse.
Visse andre  

 alvorlige brud på menneskerettighederne antages også at være omfattet.  

 Diskrimination antages derimod normalt ikke i sig selv at være forfølgelse,  

 men der kan forekomme situationer, hvor diskriminerende foranstaltninger har  

 ført til konsekvenser af virkelig skadelig karakter på afgørende livsområder.
Stk. 2  omfatter det såkaldte de facto-flygtningebegreb,  

 der finder anvendelse på personer, som ikke er omfattet af  

 flygtningekonventionen, men som alligevel findes at have behov for  

 beskyttelse.
Dette kan fx skyldes, at den forfølgelse, der påberåbes, er  

 begrundet i andre forhold end dem, der er nævnt i konventionen.
Det kan også  

 skyldes, at der ikke er tale om frygt for forfølgelse, men for en efter dansk  

 retstradition ganske urimelig sanktion, som efter vedkommende lands  

 lovgivning i den givne situation ville ramme enhver borger, der måtte have  

 forset sig på samme måde.
Der kan også være tale om, at den pågældende  

 frygter at blive inddraget i aktiv krigstjeneste.
En asylansøger vil i henhold til udlændingelovens § 48, stk. 2 kunne  

 afvises ved grænsen, hvis fornødent pas og visum ikke er til stede.
En  

 afvisning vil dog aldrig kunne ske, hvis den pågældende herved udsendes til  

 et land, hvor der er risiko for forfølgelse som nævnt i  

 flygtningedefinitionen, eller hvor der ikke er beskyttelse mod videresendelse  

 til et sådant land.
Afvisning kan derfor kun finde sted, hvor indrejse sker  

 fra et land, hvor asylansøgeren befinder sig i en faktisk tryghedssituation  

 (»et sikkert tredjeland«). De asylansøgere, der nægtes tilladelse  

 til at indrejse, bliver i forbindelse med afvisningen vejledt om de danske  

 asylregler, herunder om muligheden for at indgive asylansøgning gennem en  

 dansk repræsentation i det land, hvortil de afvises eller udsendes.  

 Afvisningen ved den danske grænse er i disse tilfælde tilstrækkelig  

 »tilknytning til Danmark« til, at repræsentationen skal modtage og  

 indsende en asylansøgning fra den pågældende, jf. udlændingelovens § 7, stk.  

 4, og § 46b, jf. i øvrigt nedenfor under 2.2.
2.2. Asylansøgninger, der indgives til repræsentationen En udlænding kan søge om asyl i Danmark på en dansk repræsentation i  

 udlandet (»ambassadeansøgninger«). Dette gælder dog - jf.  

 flygtningedefinitionen - ikke, hvis pågældende udlænding er statsborger i  

 repræsentationens opholdsland eller statsløs med fast bopæl i  

 repræsentationens opholdsland (som ikke er anerkendt som flygtninge).  

 Ansøgninger fra sådanne personer bør umiddelbart afvises.
 Når tredjelands-statsborgere, herunder anerkendte flygtninge med fast  

 bopæl i opholdslandet, henvender sig til repræsentationen for at søge om asyl  

 i Danmark, bør asylansøgeren informeres om, at der i praksis kun er mulighed  

 for at opnå asyl i Danmark, hvis den pågældende opfylder betingelserne i  

 udlændingelovens § 7, stk. 1 eller 2. Han eller hun skal herudover have en  

 særlig tilknytning til Danmark, især i form af tidligere, længerevarende,  

 lovligt ophold i Danmark eller nær familiemæssig tilknytning til personer med  

 lovligt ophold i Danmark, således at Danmark må anses for nærmest til at yde  

 beskyttelse, jf. § 7 stk. 4.
De udsendte repræsentationer er udstyret med specifik hjemmel til at  

 afvise at modtage asylansøgninger, der ikke opfylder de krav, der stilles til  

 ansøgerens personlige tilknytning til Danmark.
Udlændingelovens § 46 b, stk.  

 1 og 2 lyder:
 Følgende kan nævnes som hjælp til en bedre forståelse af udtrykket  

 »ansøgerens tilknytning til Danmark«:
Hvis ansøgeren udtrykkelig har angivet ikke at have nogen tilknytning til  

 Danmark, eller ikke givet oplysning om det, eller han har angivet en  

 tilknytning af helt ideel karakter fx en almindelig interesse i at komme til  

 at bo i det danske samfund eller modtage uddannelse her, er repræsentationen  

 berettiget til at afvise og bør afvise at modtage ansøgningen.
Det samme  

 gælder, hvor den pågældende har angivet en tilknytning, der forekommer  

 åbenbart urigtig, fx i tilfælde, hvor et meget stort antal ansøgere angiver  

 den samme danske person, virksomhed eller lignende som reference.
Andre  

 typiske eksempler er, at asylansøgere angiver fx et turistmål i Danmark eller  

 en dansk virksomhed, hvis navn og adresse kan være fundet på en vare i  

 opholdslandet.
 Opmærksomheden henledes på den særlige situation, hvor en asylsøger, der  

 er blevet afvist ved den danske grænse og tilbagesendt til et »sikkert  

 land«, påny ansøger om asyl, jf. ovenfor under afsnit 2.1. Afvisningen  

 ved grænsen er i disse tilfælde tilstrækkelig »tilknytning til  

 Danmark« til, at repræsentationen skal modtage og indsende ansøgningen,  

 jf. lovens § 46 b.
Den personkreds, der kan ansøge om asyl på en dansk repræsentation efter  

 reglerne i lovens § 46 b, er langt videre end den personkreds, der kan få  

 opholdstilladelse efter lovens § 7, stk. 4. Det er alene  

 udlændingemyndighederne, der afgør, om kriterierne i lovens § 7, herunder  

 hvad der er »længerevarende ophold« eller »nære  

 slægtninge«, er opfyldt.
Repræsentationen skal i tilfælde af berettiget  

 tvivl om den pågældendes (personlige) »tilknytning til Danmark«  

 modtage ansøgningen.
 Asylansøgere, der ikke kan oplyse nogen personlig tilknytning til Danmark,  

 og som fastholder at have et beskyttelsesbehov i overensstemmelse med  

 flygtningekonventionen, kan af repræsentationen rådes til at søge om UNHCR's  

 beskyttelse på nærmeste UNHCR-kontor.
Med hensyn til den videre ekspedition af asylansøgninger henvises til  

 Viseringsinstruksen, kapitel 5. Det bemærkes, at en ansøger samtidigt kan  

 ansøge om asyl og om familiesammenføring.
Dette skal i så fald fremgå  

 tydeligt af ansøgningen, og kravene til bilag skal være opfyldt for begge  

 ansøgninger.
2.3. Krav fra ansøgerside om hurtig behandling, herunder  

 »ambassadebesættelser« Der har været tilfælde, hvor asylansøgere har været stærkt insisterende i  

 deres ønske om, at de danske udlændingemyndigheder modtager og/eller meget  

 hurtigt tager stilling til deres asylansøgning.
Under hævdelse af at stå  

 under de danske myndigheders beskyttelse har de undladt eller truet med ikke  

 at ville forlade repræsentationen, før der forelå en (positiv) afgørelse på  

 ansøgningen.
 Hvis sådanne situationer opstår, kan repræsentationen informere ansøgeren  

 om, at de danske udlændingemyndigheder tager stilling til  

 ansøgningerne i den rækkefølge, de indgår og så hurtigt som muligt, at  

 ansøgerne efter ansøgningens indgivelse ikke står under de danske  

 myndigheders beskyttelse, idet repræsentationernes område ikke ifølge  

 folkeretten anses for dansk territorium, samt at en tilladelse til at  

 opholde sig på repræsentationens område, mens ansøgningen behandles, ikke vil  

 blive givet (medmindre den pågældende befinder sig i overhængende fare, jf.  

 nedenfor).
Hvis en ansøger, efter enten at være blevet afvist eller efter at have  

 indgivet en ansøgning, nægter at følge en opfordring om at forlade  

 repræsentationen, må eventuel assistance fra opholdslandets myndigheder ikke  

 tilkaldes uden forudgående instruktion fra Udenrigsministeriet.
Sagen bør  

 omgående forelægges ministeriet med angivelse af, om den eller de pågældende  

 ansøgere skønnes at være forfulgt af opholdslandets myndigheder på en sådan  

 måde, at de må anses for at befinde sig i overhængende fare.
 Repræsentationerne bør i alle tilfælde, hvor en asylansøger befinder sig i  

 overhængende fare, telegrafisk underrette Udenrigsministeriet og indhente  

 instruktion, jf. afsnit 5.2.4. i Viseringsinstruksen.
 De almindelige regler for nødværge, fx i situationer, der har karakter af  

 terroraktioner, kan dog begrunde fravigelse af reglen om indhentelse af  

 ministeriets instruktion, før der tilkaldes bistand fra opholdslandets  

 myndigheder med henblik på fjernelse evt. ved magt.
2.4. Indhentelse eller verificering af oplysninger til brug for  

 udlændingemyndighedernes behandling af asylansøgninger Udlændingemyndighederne kan således have behov for generelle  

 baggrundsoplysninger enten som led i en generel undersøgelse eller i  

 forbindelse med en konkret sag.
Endvidere kan udlændingemyndighederne have  

 behov for at få ægthedsvurderet dokumenter, der er fremlagt af asylansøgere  

 til støtte for deres ansøgning.
Udlændingemyndighederne kan også, uanset at  

 der ikke foreligger et dokument, have behov for at få verificeret faktiske  

 oplysninger om eller fremlagt af asylansøgere.
 Når repræsentationen fra Udenrigsministeriet modtager en anmodning om en  

 udtalelse, er der allerede foretaget et skøn over, om Udenrigsministeriet  

 anser det for muligt for repræsentationen at bidrage med et substantielt svar  

 eller en ajourføring af tidligere oplysninger inden for en rimelig tidsfrist.  

 Er repræsentationen uenig i dette skøn over dens muligheder, bør  

 repræsentationen snarest belejligt indsende en begrundet indstilling.
2.4.1. Politiets indledende asylsagsbehandling Ved tvivl om, hvorvidt der i den konkrete sag må rettes henvendelse til  

 opholdslandets myndigheder, skal repræsentationen indhente instruktion fra  

 politiet eller Udenrigsministeriet.
2.4.2. Ægthedsvurdering af dokumenter Repræsentationens medarbejdere vil normalt ikke have det fornødne  

 detailkendskab til opholdslandets dokumenter, som gør det muligt at foretage  

 ægthedsvurderinger uden brug af lokale kilder.
Foretager en dansk  

 ambassademedarbejder på egen hånd undersøgelser i lokale arkiver eller på  

 lokale myndighedskontorer mv., kan dette endvidere påkalde sig unødig og  

 større opmærksomhed, end hvis undersøgelsen udføres af fx en lokal advokat.  

 Det vil derfor i de fleste tilfælde være nødvendigt, at en lokal kilde  

 anmodes om at gennemføre ægthedsvurderingen.
Hvis ægthedsvurderingen ikke med sikkerhed vil kunne foretages på  

 forsvarlig måde, skal repræsentationen undlade at foretage den og returnere  

 sagen til Udenrigsministeriet med en redegørelse for, hvorfor  

 ægthedsvurderingen ikke har kunnet foretages.
Repræsentationen kan samtidigt  

 anmode om fornyet instruktion.
Det vil til enhver tid være at foretrække at  

 undlade at gennemføre en ægthedsvurdering fremfor at løbe en risiko for  

 afsløring af asylansøgerens identitet.
 Oplysninger, der kan tjene til at afsløre asylansøgerens identitet, må kun  

 videregives til den lokale kilde, hvis det må anses for nødvendigt af hensyn  

 til gennemførelse af en fyldestgørende og kvalificeret ægthedsvurdering.
 Hvis repræsentationen vurderer, at det er unødvendigt, at den lokale kilde  

 får adgang til alle sagens oplysninger, bør dokumentet anonymiseres (dvs. at  

 oplysninger, der på nogen måde kan tjene til at afsløre udlændingens  

 identitet, fjernes). Hvis anonymisering af dokumentet kræver særlige  

 forudsætninger - fx tolkebistand eller et detaljeret kendskab til sagen - bør  

 repræsentationen indsende dokumentet til Udenrigsministeriet, der så kan  

 anmode den rekvirerende myndighed om at foretage anonymiseringen.  

 Repræsentationen bør i de konkrete sager udtrykkeligt instruere kilden om, at  

 der ikke må videregives oplysninger, der kan afsløre asylansøgerens  

 identitet, til opholdslandets myndigheder eller uvedkommende tredjemand.
Repræsentationen skal endvidere instruere sine kilder om, at alle  

 ægthedsvurderinger skal være begrundede.
Det kan eksempelvis ske med  

 henvisning til, at papirtypen svarer til/afviger fra den gængse, at der  

 er/ikke er anvendt rigtig formular, at brevhovedet stemmer overens med/ikke  

 svarer til afsender, at journal- eller løbenummer stemmer med  

 sagsindholdet/refererer til en anden sag, at paragrafhenvisninger stemmer  

 med/ikke er relevante for sagen, at sproget er/ikke er holdt i de rette  

 vendinger for dokumenttypen, at de rette myndighedsstempler er/ikke er  

 anvendt, at underskriften stemmer med/ikke stemmer med den  

 underskriftbemyndigede embedsmand på tidspunktet mv.
 Hvis kilden i forbindelse med sine undersøgelser har konsulteret et  

 offentligt eller et for advokater tilgængeligt officielt register i  

 forbindelse med ægthedsvurderingen, bør det oplyses, hvordan undersøgelsen  

 har kunnet foretages uden afsløring af asylsøgerens identitet.
 Om beskyttelse af lokale kilder henvises til afsnit 1.2. Om besvarelse af  

 anmodninger om ægthedsvurderinger henvises til afsnit 2.4.5. Opmærksomheden  

 henledes i øvrigt på »Rapport fra arbejdsgruppen vedrørende  

 ægthedsvurderinger i udlændingesager« fra juni 1996, der er sendt til  

 alle udsendte repræsentationer, som bilag til skrivelse AA 5713 af 21. juni  

 1996.
2.4.3. Verifikation af faktiske oplysninger Eksempler på faktiske oplysninger, der ønskes verificeret, kan være  

 oplysning om, hvorvidt en asylansøger faktisk har været til stede ved,  

 deltaget i eller er blevet tilbageholdt i forbindelse med en given  

 demonstration, har været tilsagt til et retsmøde eller boet på en given  

 adresse.
 Repræsentationen skal vurdere, om undersøgelserne vil kunne gennemføres  

 uden risiko for afsløring af den pågældende asylsøgers identitet, jf. afsnit  

 1.1., inden den gennemfører egne undersøgelser eller lader en lokal kilde  

 gennemføre undersøgelser af konkrete, faktiske oplysninger om eller afgivet  

 af en asylansøger.
Repræsentationen skal undlade at iværksætte eller lade undersøgelser  

 iværksætte, hvis undersøgelserne ikke med sikkerhed vil kunne gennemføres på  

 forsvarlig måde.
Repræsentationen skal i givet fald indberette det med  

 anmodning om fornyet instruktion.
 Repræsentationen bør - ligesom ved ægthedsvurderinger - i de konkrete  

 sager instruere kilden om, at der ikke må videregives oplysninger, der kan  

 afsløre asylansøgerens identitet, til opholdlandets myndigheder eller  

 uvedkommende tredjemand.
 Om beskyttelse af lokale kilder henvises til afsnit 1.2. Om besvarelse af  

 anmodninger om verifikation af faktiske oplysninger henvises til afsnit  

 2.4.5.
2.4.4. Indhentelse af generelle baggrundsoplysninger Repræsentationen kan blive anmodet om generelle baggrundsoplysninger.  

 Modtager repræsentationen i den forbindelse oplysninger, der vedrører den  

 konkrete asylsag, der har givet anledning til høringen, og som kan afsløre  

 asylansøgerens identitet, bør repræsentationen søge at besvare anmodningen  

 uden at gøre brug af disse oplysninger.
Hvis repræsentationen vurderer, at de  

 er nødvendige for at indhente de ønskede baggrundsoplysninger, skal de  

 anførte retningslinjer under afsnit 1 for sager med beskyttelsesbehov  

 iagttages.
Som led i sagsbehandlingen af anmodninger om generelle  

 baggrundsoplysninger om forhold i opholdslandet bør repræsentationen søge at  

 inddrage et bredt udsnit af kilder.
Hvis kilderne er helt eller delvist  

 uenige, bør dette anføres i repræsentationens indberetning.
Det skal fremhæves, at juridiske kilder kun bør forelægges de spørgsmål,  

 som de må anses for at være bedst egnede til at belyse.
Generelle spørgsmål -  

 fx om organisationers status, struktur og ledelse, konkrete begivenheder,  

 politiske forhold - kan formentligt bedre end af advokater belyses af andre  

 landes repræsentationer, journalister, politiske og humanitære organisationer  

 mv.
Udlændingemyndighederne har et stort informationsmateriale.
Tilsyneladende  

 mangelfulde spørgsmål kan derfor skyldes, at udlændingemyndighederne allerede  

 kender dele af svaret.
Hvis udlændingemyndighederne stiller spørgsmål, som de  

 »burde« kende svaret på, er forklaringen som regel, at de ønsker  

 oplysningerne bekræftet.
 Da udenrigstjenestens svar på høringer fra udlændingemyndighederne indgår  

 i deres konkrete sagsbehandling og videregives til asylansøgeren og dennes  

 advokat og dermed reelt er offentligt tilgængelige, vil Udenrigsministeriet  

 normalt »sløre« kilderne, jf. afsnit 2.4.5. Repræsentationen  

 anmodes derfor om at anføre, om en kilde vil kunne citeres ved  

 navn/organisation mv.
2.4.5. Repræsentationernes besvarelse af høringer Når resultatet af den/de lokale kilders undersøgelser foreligger, skal  

 repræsentationen påse, at udtalelsen er så fyldestgørende som muligt med en  

 nuanceret begrundelse for kildens eventuelle vurderinger.
En kildes udtalelse  

 indsendes til Udenrigsministeriet sammen med repræsentationens eventuelle  

 egne bemærkninger.
 2.5. Forkyndelse af afgørelser i asylsager mv.
 Om ekspedition af udlændingemyndighedernes afgørelser på asylansøgninger  

 indgivet gennem repræsentationen henvises til Viseringsinstruksen kapitel 5,  

 afsnit 5.3 og 5.4.
3. Udsendelses- og udvisningssager Hvis en udlænding med opholdstilladelse i Danmark ved dom udvises på grund  

 af strafbart forhold, indebærer udvisningen, at den tidligere meddelte  

 opholdstilladelse bortfalder, jf. udlændingelovens § 32, stk. 1. Dette gælder  

 også, hvis den pågældende udlænding har opnået asyl efter lovens § 7. En  

 udlænding må dog ikke udvises til et land, hvor denne risikerer forfølgelse  

 eller ikke er beskyttet mod videresendelse til et sådant land, jf. nærmere  

 udlændingelovens § 31. Det er politiet, der foretager en eventuel  

 tvangsmæssig udsendelse, hvis udlændingen ikke udrejser frivilligt.
Ved  

 anmodninger om bistand i udsendelses- og udvisningssager - fx med  

 verificering af rejselegitimation - kan repræsentationen normalt rette  

 henvendelse til opholdslandets myndigheder.
Udlændingemyndighederne har i  

 forbindelse med den konkrete afgørelse vurderet forfølgelsesrisikoen i  

 forhold til hjemlandets myndigheder mfl. og truffet afgørelse om, at  

 udsendelse/udvisning kan finde sted.
Repræsentationen må i den forbindelse  

 ikke oplyse hjemlandets myndigheder om, at den pågældende udlænding har  

 ansøgt om asyl i Danmark.
Det vil derimod kunne oplyses, at den pågældende er  

 blevet meddelt afslag på ansøgning om opholdstilladelse i Danmark.
Repræsentationen skal ved tvivl om, hvordan anmodninger modtaget direkte  

 fra Rigspolitiet bør ekspederes, indberette det til Rigspolitiet og anmode om  

 instruktion.
Efter omstændighederne med samtidig kopi til Udenrigsministeriet  

 bilagt kopi af den oprindelige henvendelse.
4. Kvoteflygtninge I tilfælde, hvor den pågældende flygtning befinder sig i et land, hvor der  

 ikke er en viseringsberettiget repræsentation, underretter  

 Udenrigsministeriet UNHCR i Geneve om afgørelsen.
Konsulatet i Geneve vil  

 samtidigt blive bemyndiget til med henblik på videregivelse til UNHCR at  

 udstede opholdstilladelse og eventuelt laissez-passer til den pågældende  

 flygtning.
5. Familiesammenføring 5.1. Lovgrundlaget Det er en betingelse for indgivelse af en ansøgning om  

 familiesammenføring, at ansøgeren har lovligt ophold i det land, hvor  

 ansøgningen indgives, jf.
Viseringsinstruksen, afsnit 4.3.1.3. Opholder  

 ansøgeren sig ulovligt i landet, skal ansøgningen afvises.
5.2. Indhentelse af oplysninger til brug for Udlændingestyrelsens  

 behandling af ansøgninger om familiesammenføring 5.2.1. Efterprøvelse af dokumenter Hvis repræsentationen bliver anmodet om at efterprøve dokumenter, der er  

 fremlagt i sager om familiesammenføring, skal det fremgå af anmodningen, om  

 der må rettes henvendelse til opholdslandets myndigheder.
Ved tvivl om,  

 hvorvidt der i en konkret sag må rettes henvendelse til myndighederne, skal  

 repræsentationen indhente (fornyet) instruktion fra Udenrigsministeriet.
 I de tilfælde, hvor ansøgeren - eller andre personer, der er omfattet af  

 anmodningen - er nuværende eller tidligere asylansøger med ophold i Danmark,  

 og der således ikke må rettes henvendelse til opholdslandets myndigheder,  

 skal sagen behandles som en sag vedrørende ægthedsvurdering af dokumenter i  

 asylsager, jf. afsnit 2.4.2. - med mindre der foreligger oplysninger om, at  

 beskyttelseshensynet måtte være bortfaldet.
 Om repræsentationens besvarelse af høringer i familiesammenføringssager,  

 hvor der gælder beskyttelseshensyn, henvises til afsnit 2.4.5.
5.2.2. Indhentelse af generelle oplysninger om opholdslandets  

 lovgivning Ved anmodninger om generelle oplysninger om opholdslandets lovgivning om  

 indgåelse af ægteskab, opholdstilladelse, mv. kan repræsentationen som  

 udgangspunkt rette henvendelse til opholdslandets myndigheder.
 Det forudsættes dog, at der i henvendelsen ikke videregives oplysninger om  

 den bagvedliggende konkrete sag, hvis den er behæftet med et  

 beskyttelsesbehov.
6. Andre typer af sager 6.1. Civil- og strafferetlige sager I civil- og strafferetlige sager kan ægthedsvurdering af dokumenter eller  

 lignende undersøgelser være nødvendig for, at danske myndigheder kan træffe  

 afgørelser eller gennemføre trufne afgørelser.
Af typer af sager kan fx nævnes sager om forældremyndighed, faderskab,  

 adoption samt straffesager.
For en nærmere gennemgang af sagstyperne henvises  

 til »Rapport fra arbejdsgruppen vedrørende ægthedsvurderinger i  

 udlændingesager« fra juni 1996, afsnit 4.(4).
6.2. Indhentelse af oplysninger til brug for danske myndigheders  

 sagsbehandling Nuværende og tidligere asylansøgere med opholdstilladelse i Danmark, og  

 andre udlændinge med et lignende beskyttelsesbehov kan være parter i civil-  

 og strafferetlige sager.
Derfor kan det også i sådanne sager være nødvendigt  

 at beskytte oplysninger, der kan tjene til at afsløre den pågældendes  

 identitet.
Det bør fremgå af anmodningen til repræsentationen, om der i den konkrete  

 sag må rettes henvendelse til opholdslandets myndigheder.
Hvis dette ikke  

 fremgår, eller repræsentationen af andre grunde måtte være i tvivl, skal  

 repræsentationen indhente (fornyet) instruktion fra Udenrigsministeriet.
 Om repræsentationens ekspedition af sager, hvor der er beskyttelsesbehov,  

 henvises der til afsnit 1, afsnit 2.4.2 og afsnit 2.4.3. Om besvarelser  

 henvises der til afsnit 2.4.5.
7. Lokale kilder 7.1. Udvælgelse af lokale kilder Repræsentationen skal indledningsvis vurdere, om det - henset til de  

 generelle forhold i opholdslandet - er forsvarligt at søge at udvælge en  

 lokal kilde, der bl.a. vil skulle foretage ægthedsvurderinger i asylsager.  

 Der vil ved denne vurdering navnlig kunne lægges vægt på, om der er en  

 tradition for en uafhængig og kritisk opposition i landet, en advokatstand  

 uafhængig af myndighederne mv.
Det skal desuden indgå i vurderingen, om det  

 for repræsentationen er muligt at opretholde den nødvendige kontakt til og  

 løbende kontrol med kilden.
 Hvis det ud fra denne generelle vurdering skønnes forsvarligt, skal  

 repræsentationen forsøge at udvælge en lokal kilde.
 Repræsentationen skal ved udvælgelsen vurdere konkret, om kilden kan  

 antages at have den fornødne erfaring og det pålidelige kontaktnet, som  

 kræves for at forestå ægthedsvurdering af de i det pågældende land normalt  

 forekommende typer af dokumenter.
 Da de fleste ægthedsvurderinger vedrører juridiske eller officielle  

 dokumenter (fx indkaldelser til retsmøder eller aftjening af værnepligt,  

 domsudskrifter, fødsels- eller vielsesattester), vil personer med den  

 relevante detailviden som oftest have en juridisk uddannelse eller indsigt  

 (typisk lokale advokater). Men også medarbejdere ved lokale eller  

 internationale humanitære organisationer, medarbejdere ved nærtstående landes  

 ambassader eller andre personer med erfaringer fra lignende sager vil kunne  

 benyttes.
7.2. Udvælgelseskriterier Det er af afgørende betydning, at de lokale kilder, der benyttes i  

 flygtningesager, herunder ved ægthedsvurdering af dokumenter, ikke vil bryde  

 den aftale, de indgår med repræsentationen, om at beskytte oplysningerne i  

 sagen, og herigennem afsløre de berørte personers identitet over for de  

 stedlige myndigheder eller andre, som vil kunne tænkes at misbruge denne  

 viden.
 Ved udvælgelsen af en kilde bør der bl.a. lægges vægt på følgende  

 kriterier:
7.3. Udvælgelsesprocedure En og om muligt gerne flere kilder udvælges og indkaldes af  

 repræsentationen til en »ansættelsessamtale«, hvor der indhentes  

 oplysninger om de nævnte forhold under punkt 7.2. Samtidig søges der  

 indhentet referencer fra lokale og internationale humanitære organisationer  

 eller andre Danmark nærtstående landes repræsentationer.
På baggrund af disse oplysninger vurderer repræsentationen, om kilden vil  

 kunne anvendes i flygtningesager, herunder ved ægthedsvurdering af  

 dokumenter.
Hvis dette skønnes at være tilfældet, samles oplysningerne om  

 kilden i en fortrolig rapport, der indsendes til Udenrigsministeriets  

 underretning.
Udenrigsministeriet kan ud fra en samlet vurdering af  

 oplysningerne beslutte, at der skal indhentes supplerende oplysninger om  

 kilden, eller at repræsentationen skal søge at lokalisere en anden kilde.
Det er således repræsentationen, der træffer beslutningen om  

 »ansættelse« af en lokal kilde.
Beslutningen vil dog med baggrund i  

 repræsentationens indberetning kunne ændres af Udenrigsministeriet.
 Hvis kilden anvender underkilder i forbindelse med ægthedsvurderingerne,  

 skal repræsentationen sikre sig, at også disse personer vil kunne leve op til  

 de stillede krav til pålidelighed, uafhængighed og objektivitet.
7.4. Kontrol med kilderne Repræsentationen skal derfor med mellemrum 53 alt efter sagsantal og  

 forholdene på stedet iøvrigt 53 indkalde kilden og efter omstændighederne  

 dennes eventuelle underkilder til en »kontrolsamtale«, hvor  

 forholdene under punkt 7.2 og 3 vurderes.
Ved samme lejlighed bør de  

 oprindeligt indhentede referencer søges bekræftet.
 Repræsentationen kan desuden med mellemrum forelægge samme opgave for to  

 udvalgte kilder for herigennem at kontrollere boniteten af en kildes arbejde.  

 Resultatet af en sådan kontrol anføres i en særskilt indrapportering til  

 Udenrigsministeriet.
Repræsentationen skal samtidig udarbejde en rapport om det passerede og  

 indsende den til Udenrigsministeriet.
Rapporten skal indeholde en redegørelse  

 for de faktiske omstændigheder, og om det må antages, at der kan være sket  

 skade, og i givet fald i hvilke sager.
8. Repræsentationens udgifter i forbindelse med  

 flygtningesager Udgifter til advokatbistand i forbindelse med besvarelse af forespørgsler  

 i flygtningesager kan omposteres til Udenrigsministeriet, der sørger for  

 refusion hos Udlændingestyrelsen eller Flygtningenævnet.
Bemyndigelse til at  

 afholde større udgifter bør dog indhentes før indgåelse af aftale med en  

 advokat.
Da det er af betydning, at udgifterne kan henføres til de enkelte  

 sager, bør posteringsindberetningen indeholde følgende oplysninger: Rekvirent  

 (Udlændingestyrel sen/Flygtningenævnet), anmodningens dato og udl.nr./j.nr.,  

 asylansøgerens navn eller emnet for udtalelsen.
Da indberetningen som  

 hovedregel videresendes til den rekvirerende myndighed må den lokale kildes  

 navn og adresse af hensyn til kildens personlige sikkerhed og kildens  

 muligheder for fortsat at bistå repræsentationen ikke fremgå af  

 indberetningen.
I de tilfælde, hvor repræsentationen får sine udgifter refunderet ved  

 direkte henvendelse til den rekvirerende myndighed, dvs. uden om  

 Udenrigsministeriet, er det repræsentationens ansvar at påse, at identiteten  

 på de lokale kilder ikke videregives.
Den pågældende kildes faktura bør  

 således kun vedlægges repræsentationens skrivelse til den rekvirerende  

 myndighed i form af en anonymiseret kopi, medens originalen opbevares på  

 repræsentationens akter.
9. Repræsentationens indberetningsvirksomhed på  

 flygtningeområdet Repræsentationen bør løbende indberette om ændringer i asylrelevante  

 forhold, herunder om opholdslandets forhold til FN's flygtningekonvention og  

 gennemførelsen af konventionens bestemmelser i praksis.
Det vil generelt være af interesse at modtage orientering om forhold i  

 opholdslandet, der kan være af relevans for indsamlingen af oplysninger til  

 brug for asylsagsbehandling.
Dette gælder især for repræsentationerne i lande  

 med en traditionel stor udvandring (de flygtningeproducerende lande). Som  

 eksempler kan nævnes menneskerettighedssituationen i landet, herunder  

 hvorvidt politisk aktive personer, som tilhører eller sympatiserer med  

 oppositionen og kommer på kant med loven, kan regne med at få en retfærdig  

 rettergang, forhold vedrørende militærlovgivning og vedrørende ind- og  

 udrejsemulighederne.
Repræsentationen bør være særligt opmærksom på, om opholdslandet  

 respekterer konventionens forbud mod »refoulement«, dvs. forbudet  

 mod at tilbagesende asylsøgere og flygtninge til det land, hvor de angiver at  

 være forfulgt.
Det kan i den forbindelse oplyses, at forpligtelsen til ikke  

 at refoulere inden for folkeretten af nogle forfattere anses for at være et  

 eksempel på »jus cogens« dvs. en internationalt bindende norm,  

 hvoraf følger, at stater, som ikke har tiltrådt FN's flygtningekonvention,  

 også anses for at være forpligtet til ikke at refoulere.
 Endelig henledes repræsentationernes opmærksomhed på de store  

 internationale flygtningepolitiske emner, som løbende er genstand for  

 diskussioner i FN og særligt i UNHCR: individers og befolkningsgruppers behov  

 for international beskyttelse, mulighederne for genbosætning/repatriering  

 samt tilbagevenden/-sendelse, herunder staters forpligtelse til at  

 tilbagetage egne statsborgere.
 Udenrigsministeriet vil værdsætte at modtage oplysninger om opholdslandets  

 politiske holdninger til disse emner, både som de kommer til udtryk som led i  

 verdenssamfundets generelle diskussion om humanitære spørgsmål og i  

 forbindelse med konkrete begivenheder, fx politisk systemskifte, borgerkrig,  

 miljøkatastrofer mv., som kan skabe flygtningeproblemer.
D.
Veterinærbestemmelser For indførsel i Danmark af hunde, katte og andre husdyr gælder følgende  

 forskrifter, der håndhæves strengt af myndighederne.
Repræsentationen bør  

 derfor tilråde rejsende nøje at overholde disse regler.
I tvivlstilfælde  

 forlægges sagen for Veterinærdirektoratet, Rolighedsvej 25, 1958  

 Frederiksberg C, telefon 31 35 81 00, telex 22 473, telefax 35 36 19 12 i god  

 tid inden afrejsen.
1. Hunde og katte a.
Direkte fra Færøerne, Island, Norge, Sverige, Australien,  

 Irland, Japan, New Zealand og Storbritannien kan hunde og katte, som  

 ledsager personer på rejse, frit indføres.
Det kræves ikke, at dyret er  

 vaccineret mod rabies. (Årsagen til fritagelse for vaccination er den, at de  

 nævnte lande er officielt fri for rabies).
b.
Fra andre lande kan hunde og katte over fire måneder,  

 som ledsager personer på rejse, indføres ved at vise en vaccinationsattest  

 udstedt af en dyrlæge, hvoraf fremgår, at dyret er vaccineret mod  

 hundegalskab (rabies), og at denne vaccination er foretaget mindst en måned  

 og højst 12 måneder forud for indførslen.
Hunde/katte under tre måneder  

 kræves ikke vaccineret mod rabies, men der skal foreligge en sundhedsattest,  

 som på indrejsetidspunktet ikke er mere end 10 dage gammel.
Af denne skal det  

 fremgå , at der de seneste 60 dage forud for indførslen ikke har været rabies  

 i det område , hvor hunden/katten har opholdt sig.
Hunde/katte mellem tre og  

 fire måneder skal ledsages af en sundhedsattest som ovennævnte samt være  

 vaccineret mod rabies ved tre måneders-alderen.
c.
For ilandsætning af skibshunde gælder tilsvarende  

 regler, som anført ovenfor under a. og b.
d.
Indførsel af hunde og katte, der ikke medføres af personer  

 på rejse , er betinget af, at hvert enkelt dyr opfylder betingelserne under a. eller b. og  

at  dyrene findes sunde ved et sundhedseftersyn, der foretages af en  

 grænsedyrlæge umiddelbart efter ankomsten.
Grænsedyrlægen skal underrettes om  

 dyrets ankomst mindst 24 timer i forvejen.
e.
Transit.
Hunde og katte kan frit sendes gennem Danmark,  

 hvis forsendelsen sker i kasse, kurv eller anden efter toldvæsenets skøn  

 betryggende emballage.
Transitten, der foretages under toldvæsenets kontrol,  

 skal ske uden unødigt ophold undervejs, og dyrene må ikke komme i  

 berøring med danske dyr.
f.
Grænsedyrlæger findes i følgende byer: København  

 (Kastrup), Billund, Frederikshavn og Hirtshals.
For sundhedseftersyn og  

 eventuel vaccination opkræves de til enhver tid gældende takster.
Indførsel af hunde og katte til Færøerne og Grønland er generelt forbudt.  

 Vedrørende muligheden for dispensation kan henvendelse ske til henholdsvis  

 Færøernes landsstyre/repræsentationskontor i København og Grønlands  

 hjemmestyre/Danmarkskontoret i København, se kap.
II E.
2. Andre dyr Indførsel af andre dyr end hunde og katte kræver i almindelighed  

 tilladelse fra Veterinærdirektoratet.
Der er totalt forbud mod indførsel af  

 aber.
Ved ansøgning om indførsel af papegøjefugle, kaniner mv. skal den  

 danske adresse, hvortil dyrene ønskes indført, altid oplyses, da der kan være  

 tale om en forud indhentet godkendelse af den danske adresse som privat  

 karantæne.
Tropefugle (ekskl. papegøjefugle), akvariefisk, skildpadder,  

 slanger, hamstre og marsvin kan indføres uden veterinære restriktioner, men  

 opmærksomheden henledes på, at adskillige eksotiske dyr er omfattet af  

 bestemmelserne om udryddelsestruede vilde dyr.
Det tilrådes derfor at rette  

 henvendelse til Skov- og Naturstyrelsen, Haraldsgade 53, 2100 København Ø,  

 tlf. 39 47 20 00, telefax 39 27 98 99, i god tid inden afrejsen for at sikre  

 opfyldelse af denne myndigheds bestemmelser.
E.
Rejsegods 1. Rejseudstyr Ved indrejse fra tredjelande kan rejsende told- og afgiftsfrit indføre  

 rejseudstyr og andre varer, der medtages i den rejsendes personlige bagage i  

 ikke-erhvervsmæssigt øjemed, og som er bestemt til genudførsel.
 Rejseudstyr er fx tøj, ure, smykker, toiletsager, musikinstrumenter,  

 fotografiapparater, radio- og tv-apparater, båndoptagere, sports-, jagt- og  

 fiskeriudstyr samt computere med tilbehør.
Ved henvendelse til Told og Skattestyrelsen, Østbanegade 123, 2100  

 København Ø, tlf. 3529 7300, telefax 3543 4720, kan oplysninger om de  

 aktuelle regler indhentes.
Der kan også herfra rekvireres en folder om  

 reglerne.
2. Spiritus, vin og tobak Rejsende kan efter ophold over 24 timer uden for Danmark afgiftsfrit  

 medføre 1,5 l spiritus, 300 cigaretter eller 75 cigarer, 150 cigarillos eller  

 400 g. tobak ved indrejse fra et EU-land.
Ved indrejse fra tredjelande kan  

 told- og afgiftsfrit medtages 1 l spiritus eller 2 l hedvin, 2 l bordvin, 200  

 cigaretter eller 50 cigarer eller 100 cigarillos eller 250 g røgtobak.
Ved indrejse fra et EU-land må den del af de angivne mængder, der er købt  

 ubeskattet i lufthavnskiosker, i fly og på skibe, dog højst svare til de  

 mængder, der kan indføres told- og afgiftsfrit fra tredjelande.
Den  

 resterende mængde kan kun indføres afgiftsfrit, hvis den er købt i beskattet  

 stand i et andet EU-land.
 Told- og afgiftsfri indførsel af spiritus, vin og tobaksvarer kan kun  

 foretages af personer, der er fyldt 17 år.
3. Parfume, kaffe og te Der kan told- og afgiftsfrit medtages 50 g parfume, 1/4 l toiletvand, 500  

 g kaffe eller 200 g kaffeekstrakt, 100 g te eller 40 g teekstrakt.
4. Told- og afgiftsfrihed for andre varer Ved indrejse fra tredjelande kan rejsende medføre andre varer end  

 ovennævnte til en værdi, der ikke overstiger 1.350 kr.
 Salg til rejsende i den interne EU-trafik fra butikker i lufthavne, i fly  

 og på skibe af andre afgiftsfri varer end ovennævnte (under punkt 2 og 3) må  

 ikke overstige 700 kr. pr. rejsende pr. rejse.
5. Andre bestemmelser I de tilfælde, hvor den rejsende ved indrejsen medfører varer indkøbt i  

 Norge, og hvis enhedsværdi overstiger 1.350 kr. inkl. moms, skal  

 toldmyndighederne efter anmodning attestere varernes indførsel på fakturaen  

 eller et udstedt bilag, der er beregnet til returnering til sælgeren til brug  

 ved fritagelse for merværdiafgift i Norge.
Der skal i forbindelse med  

 varernes indførsel i Danmark betales dansk moms.
6. Våben og ammunition Håndvåben til brug under jagt, skydekonkurrencer eller fiskeri samt  

 ammunition hertil i rimeligt omfang kan medbringes og anvendes i Danmark uden  

 tilladelse, hvis opholdet ikke strækker sig ud over tre måneder.
Indehaveren af våbenet skal være i besiddelse af en våbentilladelse fra  

 sit hjemlands myndigheder eller en attest om, at en sådan tilladelse ikke er  

 nødvendig.
Er der tale om en skydekonkurrence, skal indbydelsen fremlægges.
Ved indrejsen udfyldes en blanket med oplysninger om våbenets art,  

 fabrikationsnummer og kaliber.
En kopi af denne blanket skal afleveres til  

 toldopsynet ved udrejsen.
 Det er forbudt uden særlig tilladelse fra politiet at indføre skarpe våben  

 med en klinge på over 12 cm (bortset fra dolke og knive, der anvendes som  

 værktøj eller til husholdningsbrug), springknive og springstiletter samt  

 slag- eller stødvåben, herunder knojern, totenschlagere, gummiknipler o.l.
F.
Flyttegods og brudeudstyr Der er told- og afgiftsfrihed for personlige ejendele, der indføres af  

 personer, der flytter til Danmark.
Ved personlige ejendele forstås genstande,  

 der er beregnet til de pågældendes personlige brug eller til brug i deres  

 husholdning, dvs. især løsøre og bohave, cykler og motorcykler,  

 motorkøretøjer til privat brug mv.
Desuden er transportabelt værktøj, udstyr  

 eller instrumenter, der er nødvendige for udøvelsen af de pågældendes  

 erhverv, omfattet.
Told og Skattestyrelsen, Østbanegade 123, 2100 København  

 Ø, tlf. 3529 7300, telefax 3543 4720, kan give oplysninger om de aktuelle  

 regler.
1. Told- og afgiftsfritagelse ved indførsel af  

 flyttegods fra andre lande end EU-lande Fritagelsen er betinget af, at indføreren har haft sædvanligt opholdssted  

 uden for EU i en sammenhængende periode på mindst 12 måneder.
Fritagelsen er endvidere som hovedregel betinget af, at varerne har været  

 i indførerens besiddelse og har været benyttet af denne på det tidligere  

 sædvanlige opholdssted i mindst seks måneder, inden den pågældende ophørte  

 med at have sit sædvanlige opholdssted i det pågældende land.
Opfyldelse af  

 denne betingelse vil i almindelighed kunne baseres på en vurdering af  

 rigtigheden af den erklæring, som indføreren har afgivet herom.
Der skal dog  

 altid fremlægges dokumentation for benyttelsen af motorkøretøjer.
Der gives  

 kun fritagelse for motorkøretøjer, der udelukkende bruges privat.
Indføreren skal afgive en flyttegodserklæring.
Dette gælder dog ikke  

 udenlandske diplomater akkrediteret her i landet og udsendte lønnede  

 konsuler.
 Hvis de indførte genstande overdrages, pantsættes, udlejes eller udlånes i  

 de første 12 måneder efter indførslen, skal der betales told og afgifter.  

 Sidste indførsel skal finde sted senest 12 måneder efter flytningen,  

 medmindre der foreligger særlige omstændigheder.
 Der gælder særlige regler for toldfritagelse ved indførsel af løsøre og  

 bohave til møblering af en sekundær bolig.
2. Afgiftsfritagelse ved indførsel af flyttegods fra  

 EU-lande For afgiftsfritagelse ved indførsel fra EU-lande gælder følgende  

 betingelser:
1. Genstandene skal være erhvervet i overensstemmelse  

 med et EU-lands almindelige afgiftsregler, og der må ikke være givet  

 afgiftsgodtgørelse ved udførslen.
Som erhvervet i overensstemmelse med et  

 EU-lands almindelige afgiftsregler anses ejendele, der er leveret til  

 diplomatiske repræsentationer mv., internationale organisationer samt væbnede  

 styrker fra andre stater.
 2. Genstandenes ejer eller bruger skal have haft  

 sædvanligt opholdssted i et andet EU-land i mindst seks måneder.
 3. Motorkøretøjer må udelukkende anvendes privat.
 4. Ejeren eller brugeren skal i udførselslandet have  

 benyttet de pågældende motorkøretøjer (herunder påhængsvogne hertil),  

 campingvogne, mobile homes, lystfartøjer og privatfly i mindst seks måneder  

 inden flytningen.
5. For alkoholholdige produkter er der  

 afgiftsfritagelse for fire gange de mængder, der kan opnå told- og  

 afgiftsfrihed som rejsegods.
På tobaksområdet gælder afgiftsfritagelsen  

 mængderne i rejsegodsreglerne.
Der skal betales afgifter, hvis de indførte  

 genstande overdrages, udlejes eller udlånes i løbet af de første 12 måneder  

 efter indførslen.
Sidste indførsel skal finde sted senest 12 måneder efter  

 overflytningen af det sædvanlige opholdssted.
 Der gælder særlige regler for afgiftsfritagelse ved indførsel af løsøre og  

 bohave til møblering af en sekundær bolig.
3. Told- og afgiftsfritagelse ved indførsel af  

 brudeudstyr Der er told- og afgiftsfritagelse for personligt udstyr, løsøre og bohave,  

 der tilhører en person, der flytter til Danmark som følge af indgåelse af  

 ægteskab.
Fritagelsen følger samme regler som for flyttegods med visse  

 undtagelser.
Bortset fra motorkøretøjer mv., der skal have været benyttet i  

 udførselslandet i mindst seks måneder inden flytningen, stilles der ingen  

 krav om særlige anvendelsesperioder for de indførte genstande.
Der gives som  

 hovedregel kun fritagelse for varer, der er indført tidligst to måneder inden  

 den fastsatte bryllupsdag og senest fire måneder efter bryllupsdagen.  

 Indførsel før brylluppet kræver sikkerhedsstillelse.
 Fritagelsen er betinget af, at indføreren fremlægger dokumentation for  

 ægteskabets indgåelse.
Der er desuden told- og afgiftsfritagelse for gaver, der sædvanligvis  

 gives ved et bryllup, og som foræres til den person, der indgår ægteskab, af  

 en person, der har sædvanligt opholdssted i et andet land.
Den enkelte gaves  

 værdi må ikke overstige 1000 ECU (ca. 7500 kr.). Alkoholholdige produkter,  

 tobak og tobaksvarer, der indføres som gaver, er ikke fritaget for afgift.
G.
Personmotorkøretøjer 1. Midlertidigt ophold i Danmark En bil eller motorcykel registreret i udlandet kan told- og afgiftsfrit  

 indføres og benyttes under et midlertidigt ophold i Danmark på følgende  

 vilkår, forudsat at ejeren (brugeren) ikke har bopæl i Danmark:
 Grænseforsikringen kan tegnes for en hvilken som helst periode, helt ned  

 til en dag: overskrides perioden, dækker ansvarsforsikringen alligevel, men  

 føreren må i så fald efterbetale præmiebeløbet for den resterende periode ved  

 udrejsen af Danmark.
Tager ejeren (brugeren) efter indrejsen bopæl i Danmark, eller overdrager  

 eller overlader han køretøjet til en her bosat person, eller anvendes det til  

 transport her i landet mod betaling, skal told og almindelig omsætningsafgift  

 straks betales eller køretøjet genudføres.
Endvidere skal køretøjet inden 14  

 dage registreres i Danmark, og registreringsafgiften betales eller  

 nummerpladerne afleveres til politiet.
 En person, der har opholdt sig i Danmark i et år eller inden for de sidste  

 to år har opholdt sig i landet sammenlagt 365 dage, anses for at have taget  

 bopæl i Danmark.
Ved henvendelse til Centralregisteret for motorkøretøjer, Landlystvej 34,  

 2650 Hvidovre, kan en person, der ikke har bopæl i Danmark, opnå tilladelse  

 til i indtil et år efter indrejsen at benytte et her indkøbt ubrugt  

 personmotorkøretøj uden at betale told og almindelig omsætningsafgift.  

 Udlændinge vil kunne opnå tilladelsen umiddelbart før indrejsen.
Oplysning om  

 bopælsforhold i en udlændings ansøgning skal være bekræftet af en myndighed i  

 hjemlandet.
2. Flytning til Danmark En person, der flytter til Danmark og medtager en bil eller motorcykel,  

 skal inden 14 dage registrere køretøjet her i landet og betale  

 registreringsafgift eller aflevere nummerpladerne til politiet.
I København  

 sker henvendelse til Motorkontoret, Korsdalsvej 111, 2610 Rødovre.
 Hvis den pågældende har haft fast bopæl i udlandet i hele det sidste år  

 før flytningen, og køretøjet har været registreret i udlandet i hans eller  

 hans ægtefælles navn og været benyttet af ham eller hans ægtefælle uden for  

 Danmark i mindst seks måneder, betragtes køretøjet som flyttegods, og der  

 skal ikke betales told og almindelig omsætningsafgift.
3. Beregning af told, almindelig omsætningsafgift  

 (moms) samt registreringsafgift Ajourførte oplysninger herom udsendes regelmæssigt af Udenrigsministeriet  

 til alle udsendte repræsentationer.
 De gældende importtoldsatser fremgår af den danske brugstarif, der findes  

 på repræsentationerne.
Køretøjer med oprindelse i EU, eller som der forudgående er betalt told  

 for i et EU-land (uden at tolden senere er refunderet) er toldfri.
I andre  

 tilfælde gælder, at køretøjer med oprindelse i EFTA kan indføres toldfrit,  

 hvis den præferenceberettigede oprindelse dokumenteres i overensstemmelse med  

 reglerne herom i EU's aftaler med de pågældende lande.
Toldberegningsværdien er fakturaværdi for et tilsvarende nyt køretøj inkl.  

 forsendelsesomkostninger til dansk grænse.
For brugte køretøjer ydes et vist  

 nedslag i toldberegningsværdien.
 Moms betales af toldberegningsværdien plus eventuel told.
Registreringsafgiften beregnes på grundlag af køretøjets salgsværdi i  

 Danmark (ekskl. registreringsafgift) efter satser, der stiger progressivt med  

 køretøjets værdi.
Satserne er så høje, at det kan være en tvivlsom fordel at  

 medtage et køretøj, som efter ovenfor anførte regler bliver  

 registreringspligtigt i Danmark.
For udlændinge, hvis ophold i Danmark er af  

 kortere varighed, gælder, at det kan tillades, at der i stedet for betaling  

 af det fulde registreringsbeløb svares en afgift på 1 pct. af afgiftsbeløbet  

 pr. måned, så længe opholdet varer.
H.
Kørekort Indehavere af danske kørekort, der opholder sig i udlandet, kan indsende  

 ansøgning om udstedelse af kørekort (EF-model) gennem de danske  

 repræsentationer i udlandet.
 Ansøgningen indsendes på en særlig blanket (P 22) til Københavns Politi,  

 Kørekortkontoret, Hambrosgade 13, 1562 København V, sammen med en kopi af  

 ansøgerens pas, ansøgerens foto (35 x 45 mm) samt et udfyldt stamkort.  

 Ansøgningen skal indeholde oplysning om, hvor det oprindelige kørekort er  

 udstedt og oplysning om, at betaling er sket.
Repræsentationens personale skal med tydelig håndskrift anføre ansøgerens  

 personnummer på stamkortet.
Ansøgeren skal i personalets påsyn udfylde  

 underskriftsrubrikken på stamkortet.
Underskriften skal afgives med en 0,8 mm  

 sort pen og holdes inden for rubrikkens ramme.
Er ansøgeren ikke i stand til  

 at udfylde underskriftsrubrikken, efterlades rubrikken blank, og der  

 foretages i stedet afkrydsning i feltet »Ansøger er ikke i stand til at  

 afgive underskrift«.
Fotografiet af ansøgeren påklæbes stamkortet i det  

 dertil markerede felt.
Det nye kørekort skal i alle tilfælde udleveres til indehaveren fra en af  

 Udenrigsministeriets repræsentationer.
Det anføres i stamkortets adressefelt,  

 fra hvilken repræsentation afsendelse eller udlevering skal finde sted.  

 Ansøgerens gamle kørekort skal mod udlevering af det nye kørekort indleveres  

 til repræsentationen og herefter destrueres.
 Hvis der er vilkår eller begrænsninger i kørekortet, bedes kodevejledning  

 (P 507) udleveret sammen med det nye kørekort.
Det understreges, at kravene til udfyldelse af stamkort og til foto skal  

 overholdes.
Er det indleverede foto ikke af tilstrækkelig god kvalitet, eller  

 er stamkortet ikke udfyldt korrekt, kan det ikke produceres på  

 Rigspolitichefens udstyr, og kunden må indgive en ny ansøgning.
Bistand til danske i udlandet Bistand til danske i udlandet A.
Generelle regler B.
Anmodninger, som bør afvises Bistand til danske i udlandet A.
Generelle regler Blandt udenrigstjenestens mangeartede opgaver er en af de vigtigste at  

 beskytte og bistå danske statsborgere i udlandet.
Den konsulære bistand vil  

 for hovedparten af den danske offentlighed være eneste berøringsflade med  

 udenrigstjenesten og er således for mange udenrigstjenestens ansigt udadtil.
Offentlighedens forventninger vil ofte overstige den bistand, en  

 repræsentation har mulighed for at yde.
Det stiller derfor store krav til en  

 medarbejders evner og indsigt at undgå at skuffe en bistandssøgende, der  

 henvender sig med urealistiske forventninger.
Repræsentationen bør møde den bistandssøgende med velvilje og forståelse  

 og hjælpe den pågældende bedst muligt til på egen hånd at søge problemerne  

 løst.
Med andre ord: Hjælp til selvhjælp.
Der findes ikke i dansk lovgivning generelle bestemmelser om den hjælp,  

 danske statsborgere i udlandet kan gøre krav på eller kan forvente fra  

 udenrigstjenestens side.
Wienerkonventionen af 24. april 1963 om konsulære  

 forbindelser angiver i artikel 5 områderne for normale konsulære opgaver,  

 mens artikel 36 fastslår adgangen for en konsulatsembedsmand til at  

 kommunikere med arresterede eller fængslede statsborgere, når disse måtte  

 ønske dette.
Ud over bistand til danske statsborgere og herboende udlændinge yder  

 danske repræsentationer også bistand til nordiske og EU-statsborgere, hvis  

 hjemlande ikke er repræsenteret det pågældende sted.
For så vidt angår  

 bistand til nordiske statsborgere henvises til Instruksens Bind 3, kapitel  

 XXI, mens retningslinjerne for bistand til statsborgere fra andre EU-lande  

 fremgår af Instruksens Bind 3, kapitel XXII.
Repræsentationen bør som hovedregel søge at bistå i det omfang, det er  

 foreneligt med skik og brug på stedet for diplomatisk og konsulær bistand  

 samt efter retningslinjerne i denne instruks.
Repræsentationen må under ingen  

 omstændigheder medvirke til handlinger, der er uforenelige med eller  

 indebærer omgåelse af opholdslandets lovgivning.
Repræsentationen kan kun  

 efter instruktion fra Udenrigsministeriet medvirke til handlinger eller  

 foretage skridt, som kan fremkalde et modsætningsforhold til opholdslandets  

 myndigheder.
I tilfælde af hastende behov for bistand, hvor det af tidsmæssige grunde  

 ikke er muligt at indhente Udenrigsministeriets instruktion, må  

 repræsentationen handle efter konduite.
Udenrigsministeriet skal snarest  

 underrettes om bistanden og omstændighederne herfor.
 Ved gebyropkrævning i bistandssager henvises til Vejledning om  

 udenrigstjenestens betalingsordning.
B.
Anmodninger, som bør afvises En repræsentation skal ikke yde bistand i sager, som normalt ekspederes  

 eller varetages af banker, rejsebureauer og hoteller.
En repræsentation skal  

 fx ikke foretage hotelreservationer for private personer eller virksomheder,  

 arrangere rejser, yde lån, bistand til pengeoverførsel eller anden  

 banklignende service bortset fra særlige tilfælde beskrevet i instruksen.
En  

 repræsentation er heller ikke forpligtet til at bistå danske statsborgere med  

 at opnå arbejde, opholds- og arbejdstilladelse i repræsentationens  

 virksomhedsområde.
C. Økonomisk bistand under midlertidigt ophold i udlandet En række lande vil i et vist omfang yde nødstedte udlændinge bistand,  

 selvom deres ophold kun er midlertidigt.
Bliver de syge, eller tilstøder der  

 dem en ulykke, vil de lokale myndigheder normalt sørge for nødvendig  

 lægehjælp og indlæggelse på hospital, men står de - selvforskyldt eller ikke  

 - pludselig uden midler til at betale kost og logi, vil opholdslandets  

 myndigheder som regel henvise dem til at søge bistand hos deres eget lands  

 repræsentation.
Der foreligger næppe nogen egentlig folkeretlig forpligtelse  

 for opholdsstaten til økonomisk at understøtte udlændinge, som midlertidigt  

 opholder sig i landet, og i lande med en lidet udviklet offentlig forsorg er  

 den bistand, udlændinge vil kunne regne med fra myndighedernes side, i hvert  

 fald af begrænset omfang.
 Danskere, der midlertidigt opholder sig i udlandet, vil derfor ofte være  

 henvist til at søge bistand hos danske diplomatiske og konsulære  

 repræsentationer, hvis de kommer i nød.
 Økonomisk bistand - hvad enten det drejer sig om kontant bistand  

 eller udlæg til hjemrejsebillet, lægehjælp, hospitalsophold osv. - bør  

 repræsentationen kun yde efter følgende retningslinjer:
1. Bemyndigelse fra Udenrigsministeriet Økonomisk bistand - ligegyldigt af hvilken art - bør principielt kun ydes  

 efter forud indhentet bemyndigelse fra Udenrigsministeriet evt. forud  

 indhentet skriftlig garanti fra pengeinstitutter, jf. nedenfor, samt med  

 henblik på hjemrejse til Danmark i forbindelse med et midlertidigt ophold i  

 udlandet.
 Der ydes ikke bistand til overførsel af penge til videre rejse i udlandet,  

 medmindre ganske særlige omstændigheder og forhold gør sig gældende.  

 Anmodning om overførsel bør derfor normalt henvises til at foretages via  

 pengeinstitutter.
Imidlertid varierer mulighederne for overførsel af penge via  

 pengeinstitutterne meget fra land til land.
Repræsentationen bør derfor altid  

 være nøje orienteret om de muligheder, som består i opholdslandet, så at en  

 bistandssøgende kan vejledes om den enkleste og hurtigste måde for  

 pengeoverførsel, som kan anvendes uden udenrigstjenestens medvirken.
 Den bistandssøgende skal ved henvendelse hos en repræsentation med udsendt  

 personale anmodes om selv at udfylde den særlige formular »Anmodning om  

 økonomisk bistand«, som er gengivet nedenfor.
Repræsentationen skal nøje kontrollere, at alle oplysninger er  

 fyldestgørende, før sagen forelægges for Udenrigsministeriet.
Det er i denne  

 forbindelse af særlig betydning for en hurtig og sikker ekspedition i  

 Udenrigsministeriet, at den bistandssøgendes CPR-nummer foreligger, bl.a.  

 fordi en bistandssag i Udenrigsministeriet bygger på og lokaliseres ved  

 CPR-nummeret.
Det er videre af betydning for en hurtig og sikker  

 sagsbehandling, at bistandssøgende opgiver alternative referencer i Danmark  

 såsom slægtninge, venner, bankforbindelse o.l., som Udenrigsministeriet kan  

 tage forbindelse med for at arrangere en eller anden form for  

 garantistillelse for den ønskede bistand.
2. Repræsentationens ydelse af økonomisk bistand på  

 grundlag af garanti indhentet direkte fra danske pengeinstitutter I rutinemæssige sager vedrørende overførsel af penge til nødstedte  

 danskere vil repræsentationen ofte kunne ekspedere en pengeoverførsel uden  

 Udenrigsministeriets mellemkomst, men på grundlag af en pr. telefax eller  

 telex indhentet garanti fra et dansk pengeinstitut om efterfølgende refusion  

 af et udlagt beløb og gebyr direkte til repræsentationen.
 Denne ressourcebesparende fremgangsmåde forudsætter, at repræsentationen  

 uden større vanskelighed og for den bistandssøgendes regning kan etablere  

 kontakt til betalingsvillige referencer i Danmark, og at lokale valutariske  

 forhold og tidsforskelle ikke stiller sig hindrende i vejen.
3. Bistand ved sygdom eller dødsfald Den offentlige rejsesygesikring dækker inden for en periode på maksimalt  

 en måned efter udrejsedato fra Danmark ved ferierejser i følgende område:
 Europæiske lande - mod øst frem til Ural - Grønland, Færøerne, samtlige  

 lande med kystlinjer til Middelhavet samt Jordan, De Kanariske Øer, Madeira  

 og Azorerne.
Den offentlige rejsesygesikring dækker ikke ved forretningsrejser  

 eller ved ferieophold i forbindelse med forretningssrejser.
Deltagere i  

 faglige kongresser eller konferencer samt professionelle sportsudøvere er  

 heller  ikke dækket.
Udgifter til behandling i udlandet af en række  

 kroniske lidelser er ikke  dækket, hvis disse med rimelighed kunne  

 forventes at ville medføre et behandlingsbehov under rejsen, ligesom udgifter  

 ved sygdom eller dødsfald forårsaget af misbrug af alkohol og/eller  

 euforiserende stoffer  ikke er dækket af den offentlige  

 rejsesygesikringsordning.
 Repræsentationer, som måtte modtage henvendelse om bistand til personer,  

 der er dækket af den offentlige rejsesygesikring, skal anmelde sagen til:
 Ved sygdom/tilskadekomst:
Euro-Alarm Vesterbrogade 84 1790 København V Tlf: +45 33 25 25 33 (døgnbetjening) Fax: +45 31 31 12 32 (døgnbetjening) Ved dødsfald/psykisk sygdom:
SOS-International A/S Vesterbrogade 74 1620 København V Tlf: +45 33 27 72 33 (døgnbetjening) Fax: +45 33 27 72 27 (døgnbetjening) I tilfælde af lægebehandling, hospitalsindlæggelse, sygehjemtransport,  

 dødsfald m.m., hvor den pågældende ikke er omfattet af den offentlige  

 rejsesygesikring, er det af betydning for udenrigstjenestens medvirken, at  

 repræsentationen får nøjagtige og fyldestgørende oplysninger om, hvilket  

 forsikringsselskab der i givet fald måtte være tegnet forsikring hos, og i  

 bekræftende fald forsikringspolicenummer (ved charterrejser: Rejseselskab og  

 afrejsedato) og forsikringsbeløb.
Det bemærkes, at der ud over Europæiske  

 Rejseforsikring A/S er et stigende antal private selskaber, som tilbyder  

 rejsesygeforsikring, fx: Alm.
Brand, Gouda Rejseforsikring, Int.
Health  

 Insurance Danmark A/S, Kompas Forsikring A/S samt AIG Europe, som tilbyder  

 særlige erhvervsrejseforsikringer.
4. Uden bemyndigelse fra Udenrigsministeriet Repræsentationen kan efter eget skøn og på egen hånd yde den strengt  

 nødvendige bistand, hvis der foreligger sådanne omstændigheder, at der ikke  

 er tid til at forelægge sagen for Udenrigsministeriet og indhente  

 bemyndigelse.
Repræsentationen skal efterfølgende straks indberette til  

 Udenrigsministeriet.
5. Økonomisk bistand til ikke-danske statsborgere med  

 fast bopæl i Danmark Nordiske statsborgere og andre udlændinge med fast bopæl i Danmark og  

 disses familiemedlemmer (ægtefælle og fælles børn) vil efter omstændighederne  

 kunne modtage bistand efter samme retningslinjer, som gælder for bistand til  

 danske statsborgere.
Indehavere af dansk rejsedokument for flygtninge eller af dansk fremmedpas  

 kan få økonomisk bistand efter samme retningslinjer, som gælder for danske  

 statsborgere.
Det forudsætter dog, at det udstedte rejsedokument  

 fortsat er gyldigt, at opholdet i udlandet er af midlertidig karakter,  

 samt  at opholdet ikke har strakt sig eller vil komme til at  

 strække sig over mere end seks på hinanden følgende måneder , da en  

 dansk opholds/arbejdstilladelse ellers normalt bortfalder.
I visse tilfælde  

 kan et længere ophold i udlandet dog accepteres.
Sådanne sager skal altid via  

 Udenrigsministeriet forelægges Udlændingestyrelsen, og i tilfælde af  

 manglende referencer i Danmark også for de sociale myndigheder i den  

 bistandssøgendes seneste opholdskommune i Danmark.
6. Bistand ydet af repræsentationer De honorære repræsentationer bør følge retningslinjerne i punkt 1-5, idet  

 dog formularen »Anmodning om økonomisk bistand« kun anvendes af de  

 honorære repræsentationer, som fører mellemregnskab med Udenrigsministeriet,  

 og som derfor måtte være forsynet med denne formular.
Andre honorære  

 repræsentationer kan bistå med pengeudbetalinger, hvortil bemyndigelse er  

 indhentet, ved anvendelse af en almindelig kvittering.
Af denne skal fremgå  

 den bistandssøgendes navn, cpr-nummer og adresse i Danmark.
D. Økonomisk bistand til danske statsborgere med fast bopæl i  

 udlandet 1. Lovgivning og praksis En dansk statsborger med fast bopæl i udlandet, som kommer i nød, kan  

 normalt ikke regne med økonomisk bistand fra udenrigstjenesten og bør som  

 hovedregel henvises til at søge bistand hos opholdslandets myndigheder.  

 Repræsentationen bør dog hjælpe den pågældende danske statsborger til at opnå  

 den understøttelse/bistand, som måtte være hjemlet i opholdslandets sociale  

 lovgivning.
I lovgivning og praksis yder de fleste stater i princippet nødlidende  

 udenlandske statsborgere, der er fast bosat i landet, hjælp efter væsentlig  

 samme regler, som gælder for landets egne borgere.
Opholdsstaten kan altid på  

 egen bekostning hjemsende en nødlidende udlænding til dennes hjemland.
Hvis  

 spørgsmålet om hjælp fra opholdsstaten til en dansk statsborger bliver  

 aktuelt, kan repræsentationen bekræfte, at dette princip følges i Danmark  

 over for fremmede statsborgere, og at man fra dansk side forventer  

 gensidighed på dette område.
Princippet om opholdsstatens pligt til at understøtte udlændinge med fast  

 bopæl i opholdsstaten er yderligere udbygget i en række konventioner og  

 bilaterale overenskomster, som Danmark har tilsluttet sig.
Det gælder således  

 den nordiske konvention om social tryghed af 5. marts 1981. Denne konvention  

 vil, for så vidt angår bestemmelserne om social bistand, blive afløst af den  

 nordiske konvention om social bistand og sociale tjenester, som blev  

 underskrevet den 14. juni 1994. Denne er trådt i kraft den 1. oktober 1996.
I EU-landene gælder særlige regler med hensyn til sociale ydelser for  

 danske statsborgere med bopæl i et af de andre medlemslande.
EU-Traktatens  

 art. 51 har til formål at sikre arbejdstagere og selvstændige  

 erhvervsdrivende, som benytter sig af muligheden for at arbejde og opholde  

 sig i en anden medlemsstat end hjemstaten, mod de tab af rettigheder, der  

 ellers ville være en følge heraf.
 Rådets forordning EØF 1408/71 og gennemførelsesforordningen EØF 574/72,  

 som er blevet revideret flere gange, fastlægger bestemmelserne om social  

 sikring for vandrende arbejdstagere og selvstændige erhvervsdrivende.  

 Forordningerne har til formål at koordinere medlemsstaternes lovgivninger om  

 social sikring for at beskytte arbejdstagere og selvstændige  

 erhvervsdrivende, der skifter arbejds- eller opholdssted inden for Unionen.
 Forordningerne omfatter ret til ydelser ved sygdom og moderskab, pension,  

 ydelser i anledning af arbejdsulykker og erhvervssygdomme, ydelser ved  

 arbejdsløshed, børnetilskud og familieydelser.
 Såfremt en repræsentation modtager forespørgsler i konkrete sager, bør de  

 forelægges direkte for den relevante myndighed i Danmark.
 De relevante myndigheder er:
 Socialministeriet:
 Dagpenge ved sygdom eller fødsel, sociale pensioner,  

 arbejdsskadeforsikring, børnetilskud og familieydelser, revalidering.
 Sundhedsministeriet:
 Naturalydelser ved sygdom (sygehuse og sygesikring) og begravelseshjælp.
 Arbejdsministeriet:
 Arbejdsløshedsforsikring og ATP.
 Kontaktorganer er:
 Sundhedsministeriet vedrørende naturalydelser ved sygdom og  

 begravelseshjælp.
 Direktoratet for Social Sikring og Bistand vedrørende dagpenge og  

 ved sygdom og fødsel, social pension og andre ydelser efter den sociale  

 pensionslovgivning herunder ATP, revalidering, børnefamilieydelse og  

 børnetilskud.
 Arbejdsskadestyrelsen vedrørende ydelser ved arbejdsskader.
 Direktoratet for Arbejdsløshedsforsikring vedrørende ydelser i  

 anledning af arbejdsløshed samt efterløn.
2. Understøttelse fra danske myndigheder I visse lande kan der være mulighed for efter bistandslovens § 5 at yde  

 hjælp til en dansk statsborgers forsørgelse i udlandet, når hjemsendelse  

 derved kan undgås, og omstændighederne i øvrigt taler for det.
Det gælder i  

 lande, som ikke følger international sædvane på området og ikke har  

 tilsluttet sig en af de nævnte internationale konventioner eller bilaterale  

 overenskomster under pkt. 1 eller i lande, hvor social forsorg ikke findes  

 eller er lidet udviklet.
 Efter Socialministeriets praksis gives der normalt kun hjælp til personer,  

 som har opholdt sig i udlandet gennem mange år, og som nærmer sig den danske  

 folkepensionsalder.
 Det er en forudsætning for at give hjælp, at ansøgeren og en eventuel  

 ægtefælle ikke selv har indtægter eller en mere end ubetydelig formue, som  

 kan dække behovet.
 Hjælpen kan højest udgøre et beløb pr. person svarende til folkepensionens  

 grundbeløb fratrukket eventuelle indtægter.
 Repræsentationen forelægger sagen for Udenrigsministeriet med oplysninger  

 om:
ansøgerens navn, alder, fødested, nationalitet, opholdssteder efter det fyldte 18. år, familieforhold samt kortfattet resume om erhvervsforhold, herunder årsagen til, at pågældende  

 ikke længere kan klare sig selv.
 Derudover skal der være oplysninger om indtægter og formue, herunder  

 oplysninger om formuens karakter og størrelse, samt oplysninger om udgifter  

 til bolig, kost og læge/medicin.
 Desuden bør der være oplysninger om muligheden for støtteordninger i  

 opholdslandet samt eventuelle oplysninger om udgiftsniveauet i det pågældende  

 land i forhold til udgiftsniveauet i Danmark.
 Repræsentationen bør sikre sig nødvendig dokumentation for, at oplysninger  

 om indtægts-, udgifts- og formueforhold er korrekte.
 Indstillingen bør afsluttes med repræsentationens skøn over størrelsen af  

 den hjælp, der vil være behov for med fornøden hensyntagen til de lokale  

 forhold.
 Udenrigsministeriet sender sagen til Socialministeriet, som træffer  

 afgørelse om, hvorvidt der kan ydes hjælp efter bistandslovens § 5, og  

 træffer afgørelse om hjælpens størrelse.
Socialministeriet sender afgørelsen til Udenrigsministeriet, som sørger  

 for at underrette repræsentationen.
Repræsentationen orienterer modtageren  

 om, at pågældende har pligt til at give oplysninger til repræsentationen om  

 ændringer i pågældendes og en eventuel ægtefælles personlige og økonomiske  

 forhold, som kan have betydning for retten til at modtage hjælp efter  

 bistandslovens § 5. Repræsentationen underretter Udenrigsministeriet, hvis  

 repræsentationen får sådanne oplysninger eller selv kommer i besiddelse af  

 dem.
Udenrigsministeriet sender oplysningerne til Socialministeriet, der  

 træffer afgørelse om, hvorvidt pågældende fortsat er berettiget til hjælp.
 Udbetalingen af hjælpen efter bistandslovens § 5 sker gennem den danske  

 repræsentation.
Retten til hjælp efter bistandslovens § 5 ophører ved modtagerens død, og  

 det bemærkes i den forbindelse, at der ikke kan ydes særskilt hjælp til  

 udgifter ved begravelse m.m.
Der stilles dog efter praksis ikke krav om  

 tilbagebetaling af den del af hjælpen, der allerede måtte være udbetalt for  

 tiden efter dødsfaldet.
E.
Bistand i straffesager 1. Alvorligere lovovertrædelser, herunder fængsling Hvis en repræsentation modtager meddelelse om eller erfarer, at en dansk  

 statsborger er blevet arresteret eller tiltales for en alvorligere  

 lovovertrædelse , skal følgende oplysninger straks indhentes og  

 forelægges Udenrigsministeriet:
a.
Arresteredes navn, adresse og CPR-nummer.
b.
Pårørende i Danmark, som den arresterede ønsker at underrette.
c.
Lovovertrædelsens art og omfang.
d.
Strafferamme og sandsynlig straf.
e.
Regler for offentlig beskikkelse af forsvarer og værdien af et sådant  

 forsvar.
f.
Vilkårene for privat advokatbistand og salærsats.
g.
Vilkårene for anvendelse af tolk.
h.
Varetægtens formodede længde og arrestforholdene.
i.
Mulighederne for løsladelse mod eller uden kaution.
Ifølge folkerettens regler og Wienerkonventionen af 24. april 1963 om  

 konsulære forbindelser kan opholdslandets myndigheder ikke nægte en  

 frihedsberøvet udlænding adgang til at sætte sig i forbindelse med sit lands  

 diplomatiske eller konsulære repræsentation.
Myndighederne er også forpligtet  

 til at underrette udlændingen om denne rettighed.
 Repræsentationen bør sørge for snarest muligt at få adgang til en  

 personlig samtale med den frihedsberøvede - medmindre denne ikke ønsker det -  

 for at erfare, om den arresterede måtte have særlige ønsker med hensyn til  

 juridisk hjælp (udgifter til advokatbistand skal afholdes af den pågældende  

 selv) eller anden hjælp som fx særlig kostforplejning, medicin eller  

 økonomisk bistand fra pårørende i Danmark.
Hvis repræsentationen skønner, at frihedsberøvelse er sket i strid med  

 almindelig anerkendte retsprincipper, bør repræsentationen forelægge sagen  

 for Udenrigsministeriet for at få bemyndigelse til eventuelt at foretage en  

 demarche over for opholdslandets myndigheder.
En sådan demarche må som  

 hovedregel ikke kunne opfattes som et udtryk for mistillid til lovligheden af  

 det eller de skridt, som opholdslandets myndigheder har taget i sagen.
 Hvis repræsentationen kan udvirke tiltalefrafald eller løsladelse på  

 betingelse af, at den pågældende hjemsendes ved repræsentationens  

 foranstaltning, skal dette forelægges Udenrigsministeriet for at opnå  

 bemyndigelse til afholdelse af hjemtransportudgifter.
 Repræsentationen bør til stadighed holde sig orienteret om sagens forløb  

 og sørge for, at den frihedsberøvede - medmindre denne modsætter sig det -  

 modtager besøg af en medarbejder ved repræsentationen eller en anden person,  

 som er repræsentationen bekendt, og som repræsentationen har særlig tillid  

 til (fx honorær konsul, dansk præst i udlandet). Spørgsmålet om hyppigheden  

 af besøg hos den frihedsberøvede må bero på repræsentationens eget skøn under  

 hensyntagen til omstændighederne i hver enkelt sag og lokale forhold i  

 øvrigt, da vigtigheden af en regelmæssig kontakt med den frihedsberøvede  

 understreges.
Om mulighederne for overførelse til strafafsoning i Danmark henvises til  

 kap.
VIII, I.
2. Mindre forseelser Hvis en dansk statsborger i udlandet arresteres eller tiltales for en  

 mindre forseelse eller lovovertrædelse, kan repræsentationen bidrage til  

 opklaring af misforståelser (sprogvanskeligheder, ukendskab til lokale  

 forhold) og muligvis på denne måde få sagen løst.
 Disse sager skal ikke indberettes til Udenrigsministeriet, medmindre  

 ganske særlige omstændigheder efter repræsentationens skøn taler for det.
3. Løsladelse og udvisning Løslades en arresteret midlertidigt mod eller uden kaution, må  

 repræsentationen ikke over for de lokale myndigheder garantere for den  

 pågældendes forbliven i landet eller garantere for afholdelse af udgifterne  

 ved hans fortsatte ophold i landet.
Overtrædelse af opholdslandets lovgivning kan i en række lande ofte  

 medføre udvisning.
Udgifterne i forbindelse hermed er i princippet den danske  

 stat uvedkommende.
Anmoder opholdsstatens myndigheder repræsentationen om at udstede dansk  

 pas for en person, som ønskes udvist, bør repræsentationen i første omgang  

 søge at fremskaffe den pågældendes pas, hvis det er blevet beslaglagt ved  

 arrestationen.
Er dette ikke muligt, bør repræsentationen sikre sig, at den  

 pågældende er dansk statsborger og i tvivlstilfælde forelægge sagen for  

 Udenrigsministeriet.
Når en repræsentation erfarer, at en dansk statsborger er eller vil blive  

 udvist af opholdslandet på grund af kriminelle forhold, bør de lokale  

 myndigheder anmodes om udskrift af de straffedomme, som den pågældende er  

 idømt.
Udskrifterne indsendes til Udenrigsministeriet til videregivelse til  

 Justitsministeriet.
4. Honorære repræsentationers opgaver En honorær repræsentation bør straks underrette den overordnede udsendte  

 repræsentation for at indhente vejledning eller instruks, hvis den har fået  

 kendskab til, at en dansk statsborger er blevet frihedsberøvet inden for  

 repræsentationens virksomhedsområde.
Den overordnede repræsentation afgør, om  

 sagen skal forelægges Udenrigsministeriet.
 Hvis sagen er af særlig hastende karakter, kan den honorære repræsentation  

 forelægge den direkte for Udenrigsministeriet med samtidig underretning til  

 den overordnede repræsentation.
F.
Bistand ved dødsfald i udlandet 1. Generelt Den bistand og de foranstaltninger, en repræsentation skal og bør udføre i  

 forbindelse med et dødsfald i udlandet, varierer betydeligt, alt efter bl.a.  

 om afdøde havde fast bopæl i Danmark eller i udlandet, og om afdøde havde  

 tegnet gyldig forsikring eller ej.
En repræsentation er ofte første instans,  

 som underrettes om, at en dansk statsborger under midlertidigt ophold i  

 repræsentationens virksomhedsområde er afgået ved døden.
Tilsvarende vil en  

 repræsentation også ofte være den første, som underrettes om, at en dansk  

 statsborger med fast bopæl inden for repræsentationens virksomhedsområde er  

 afgået ved døden og har nærmeste pårørende bosiddende i Danmark.  

 Repræsentationen og Udenrigsministeriet har derfor en vigtig opgave for  

 hurtigt at underrette de pårørende.
I Danmark sker dette altid via  

 Rigspolitiets kommunikationscenter (telefax 33 32 27 71) efter anmodning fra  

 Udenrigsministeriet, medmindre underretning er sket ved fx et  

 forsikringsselskabs mellemkomst.
2. Dødsfald under midlertidigt ophold i udlandet Når en repræsentation erfarer, at en dansk statsborger eller en ikke-dansk  

 statsborger med gyldig dansk opholds- og arbejdstilladelse (fast bopæl i  

 Danmark) under et midlertidigt ophold i repræsentationens virksomhedsområde  

 er afgået ved døden, skal repræsentationen hurtigst muligt søge afdødes  

 identitet bekræftet (fx afdødes pas, oplysning fra rejseledsager(e), lokal  

 myndigheds bekræftelse). Derefter teleindberettes til Udenrigsministeriet om  

 dødsfaldet, herunder afdødes fulde navn, adresse og CPR-nummer, dødsårsagen,  

 tid og sted for dødsfaldet samt eventuelle pårørende i Danmark.
Oplysninger  

 om tegnet forsikring og forsikringsselskab bør også indgå i indberetningen.
Hvis der er usikkerhed om identificering af afdøde, kan repræsentationen  

 anmode Udenrigsministeriet om at søge oplysninger fremskaffet om særlige  

 kendetegn, såsom fødselsmærker, tatovering o.l.
I vanskelige tilfælde vil fx  

 afdødes tandkort kunne være af stor betydning.
I det omfang, den offentlige sygesikring dækker (jf. under pkt.
C, 3), bør  

 SOS International (tlf. 33 27 72 33, telefax 33 27 72 27) underrettes.
3. Obduktion ved dødsfald i udlandet I mange lande findes der bestemmelser om, at obduktion skal foretages,  

 hvis dødsfaldet indtræder uden for et sygehus.
Hvis der ikke foretages obduktion, bør repræsentationen hurtigst muligt  

 forelægge sagen for Udenrigsministeriet med henblik på instruktion, herunder  

 indhentelse af pårørendes samtykke til obduktion, hvis der er mistanke om, at  

 en forbrydelse kan være årsag til dødsfaldet, eller en fejlagtig angiven  

 dødsårsag foreligger.
I givet fald skal repræsentationen sørge for  

 indsendelse af obduktionsrapport samt rapport om politiundersøgelsen.
4. Registrering og hjemsendelse af efterladenskaber a.
Registrering.
Repræsentationen bør i forståelse med de  

 stedlige myndigheder og afdødes eventuelle rejseledsager(e) sørge for, at  

 afdødes efterladenskaber bliver registreret og hjemsendt til Danmark, da en  

 skiftebehandling af sådanne efterladenskaber i henhold til dansk ret  

 principielt hører under skifteretten på afdødes hjemsted.
 Registreringen bør i tilfælde af efterladenskaber af større værdi  

  foretages i overværelse af to vidner, der sammen med den, der foretager  

 registreringen (stedlig myndighed eller repræsentationen), underskriver  

 fortegnelsen.
 Hvis afdøde var ledsaget af sin ægtefælle, og efterladenskaberne består af  

 normal rejsebagage, rejsevaluta mv., kan repræsentationen afstå fra  

 registrering, men bør foreholde ægtefællen, at en registrering, specielt af  

 værdigenstande (ur, smykker o.l.) er i dennes interesse.
 Med hensyn til afdødes pas bør repræsentationen sørge for, at dette  

 annulleres ved stempling af passets sider med oplysninger om pasindehaver mv.  

 eller ved gennemhulning af passet og afklipning af to hjørner.
b.
Hjemsendelse.
Hvis efterladenskaberne tages i forvaring  

 af stedlige myndigheder, bør repræsentationen snarest sørge for, at disse  

 udleveres og sendes til Udenrigsministeriet.
 Hvis de stedlige myndigheder ikke tager efterladenskaber i varetægt, bør  

 de opbevares af repræsentationen og af denne hjemsendes på betryggende måde.
 Forsendelser af efterladenskaber til Udenrigsministeriet skal være  

 tydeligt mærket »Værdiforsendelse - Efterladenskaber« samt referere  

 til tidligere indberetning/meddelelse om dødsfaldet.
Hvis det efter omstændighederne er mest praktisk, vil efterladenskaber  

 kunne udleveres til eventuelt ledsagende ægtefælle, slægtninge eller andre  

 rejseledsagere, hvis pålidelighed repræsentationen ikke har grund til at  

 betvivle.
Der bør i så fald udfærdiges en kvittering for efterladenskabernes  

 modtagelse, eventuelt ved en påtegning på en kopi af  

 registreringsfortegnelsen.
5. Hjemsendelse af kiste/urne Er afdøde omfattet af den offentlige sygesikring eller forsikret hos  

 Europæiske Rejseforsikring A/S eller et andet forsikringsselskab, vil  

 repræsentationen blive anmodet af en af sidstnævnte om at sørge for  

 hjemsendelse af afdøde.
I andre tilfælde vil hjemsendelse ske efter instruks  

 fra Udenrigsministeriet.
 Hvis lokal begravelse kan blive aktuel, skal sagen hurtigst muligt  

 forelægges for Udenrigsministeriet.
I tilfælde af kremering af afdøde skal de pårørendes ønsker som regel være  

 afgørende.
Askeurner skal adresseres enten til Udenrigsministeriet eller en  

 bedemandsforretning i Danmark eller kontoret ved den kirkegård, hvor  

 bisættelse skal finde sted.
Askeurnen skal være ledsaget af en dødsattest  

 udstedt af en kompetent myndighed og en ligbrændingsattest.
Der er ingen  

 indklareringsformaliteter i Danmark for askeurner.
 Danmark har endnu ikke tiltrådt den europæiske konvention af 26. oktober  

 1973 om transport af lig (tiltrådt af Belgien, Cypern, Grækenland, Island,  

 Luxembourg, Nederlandene, Norge, Portugal, Schweiz, Sverige, Tyrkiet og  

 Østrig), men gældende danske bestemmelser opfylder konventionens forskrifter  

 (Indenrigsministeriets bkg. nr. 152 af 14. april 1983 og Sundhedsstyrelsens  

 cirk. af 26. september 1983 om transport af lig til og fra udlandet).
 Ligkister, som skal være ledsaget af et ligpas udstedt af en kompetent  

 myndighed, kan ligeledes frit indføres og udleveres uden  

 indklareringsformaliteter.
Kisten skal være af en vis beskaffenhed.
Den skal være udført i et  

 materiale, som er uigennemtrængeligt for fugt og indeholde et væskeopsugende  

 materiale (fx tørvesmuld eller trækulspulver). Kisten skal bestå enten  

 af en udvendig trækiste (mindst 20 mm sider) og en indvendig kiste af  

 omhyggeligt sammenloddet zink eller af en enkelt trækiste, hvis sider  

 er mindst 30 mm tykke og foret med et lag zink.
Ved transport af kisten med  

 fly skal endvidere medfølge en balsameringsattest.
 Ifølge en uformel overenskomst mellem de nordiske lande skal  

 Europarådskonventionens bestemmelser med visse modifikationer anvendes.
 I de lande, som ikke er tilsluttet Europarådskonventionen om transport af  

 lig, eller hvor der ikke er en kompetent myndighed, må repræsentationen selv  

 udfærdige det nødvendige ligpas med følgende tekst:
--------------------------------------------------------------------- Inden ligpas udstedes, bør repræsentationen kræve følgende forelagt:
 Disse erklæringer skal vedhæftes ligpasset.
 Sundhedsstyrelsen modsætter sig ikke, at den amerikanske kistetype  

 anvendes.
6. Fast bopæl i udlandet Repræsentationen bør fremsende rutinemæssige meddelelser om dødsfald af  

 danske statsborgere direkte til Rigspolitichefen, Kriminalregistret, Postboks  

 93, 2650 Hvidovre.
 Kun i særlige tilfælde bør der telexindberettes til Udenrigsministeriet om  

 dødsfaldet, fx hvor der er tale om en egentlig bistandssag, som kræver  

 Udenrigsministeriets involvering, fx i forbindelse med underretning af  

 nærmeste pårørende eller stillingtagen til hjemsendelse af afdøde.
 Rutineindberetninger skal også omfatte dødsfald af ikke-danske  

 statsborgere med fast bopæl i Danmark, som repræsentationen informeres om.
 Oplysningerne i repræsentationens indberetning til Rigspolitichefen,  

 Kriminalregistret videreformidles til Indenrigsministeriets CPR-register med  

 henblik på registrering bl.a. i Det centrale Personregister.  

 Indenrigsministeriet har i sin Vejledning om Folkeregistrering (1. marts  

 1993) fastsat, at registrering af dødsfald i udlandet som udgangspunkt  

 forudsætter forevisning af original eller bekræftet kopi eller udskrift af  

 dødsattest udstedt af kompetent myndighed eller en tilsvarende  

 dødsformodningsdom.
Repræsentationerne anmodes derfor om i videst muligt omfang at sørge for,  

 at disse meddelelser om dødsfald ledsages af en sådan dokumentation eller -  

 når det gælder steder, hvor der ikke udstedes dødsattester eller  

 dødsformodningsdomme - anden tilstrækkelig dokumentation for dødsfaldet.
Der  

 bør dog aldrig medsendes dokumenter, som ønskes tilbagesendt.
 Repræsentationen kan ikke afholde eller udlægge udgifter til rekvirering  

 af dødsattester eller udskrifter heraf.
Sørger de pårørende ikke for begravelse af afdøde og træffer de stedlige  

 myndigheder ikke på eget initiativ foranstaltning til begravelsen, bør  

 repræsentationen anmode de lokale myndigheder om at drage omsorg for en  

 passende begravelse.
Udgifter i forbindelse med begravelsen, som i princippet  

 er den danske stat uvedkommende, bør afholdes af afdødes efterladte midler,  

 eller i det omfang disse måtte være utilstrækkelige, af de stedlige  

 myndigheder.
 Begravelse ved repræsentationens foranstaltning bør normalt kun finde sted  

 efter instruktion fra Udenrigsministeriet eller i tilfælde, hvor stedlige  

 religiøse eller kulturelle forskelle bevirker, at begravelsen ikke bør  

 foretages af de stedlige myndigheder.
7. Honorære repræsentationers opgaver Hvis en honorær konsulær repræsentation erfarer, at en person bosat i  

 Danmark eller en dansk statsborger bosiddende inden for distriktet er afgået  

 ved døden, skal den overordnede myndighed straks underrettes med henblik på  

 instruktion om videre foranstaltning.
G.
Bistand ved naturkatastrofer, flyulykker mv.
Ved naturkatastrofer og ulykker, hvori danskere er impliceret, skal  

 repræsentationen yde enhver mulig bistand.
Udenrigsministeriet skal hurtigst  

 muligt underrettes om navn og adresse på implicerede danske statsborgere med  

 henblik på underretning af pårørende.
Repræsentationen bør i samme  

 forbindelse indhente så korrekte oplysninger som muligt om situationen og  

 træffe de foranstaltninger, som ulykken måtte give anledning til.  

 Repræsentationen bør herefter holde Udenrigsministeriet løbende underrettet  

 om udviklingen.
 I forbindelse med naturkatastrofer er det af særlig betydning, at  

 repræsentationen i størst muligt omfang søger kontakt med danske  

 statsborgere, som bor inden for repræsentationens virksomhedsområde, og  

 indberette det til Udenrigsministeriet.
 Repræsentationen er bemyndiget til at afholde alle nødvendige udgifter,  

 men bør, hvis tiden tillader det, først indhente Udenrigsministeriets  

 godkendelse.
 Specielt ved flyulykker vil der være behov for en hurtig og effektiv  

 indsats fra den stedlige repræsentation over for de lokale myndigheder bl.a.  

 for at forhindre, at omkomne danske bliver begravet på stedet, og for at  

 muliggøre hurtig identifikation og eventuel hjemtransport af døde og sårede.
 Da der ved flyulykker ofte er tale om betydelige  

 identifikationsvanskeligheder på grund af ligenes tilstand, kan der blive  

 tale om at udsende en ekspertgruppe fra Danmark, der på grundlag af medbragte  

 identifikationsoplysninger, herunder især tandkort, er i stand til at  

 gennemføre identifikationen, hvor de lokale myndigheder på forhånd anser det  

 for umuligt.
H.
Spørgsmål om værnepligt 1. Værnepligt i Danmark a.
Generelt.
Ifølge lov om værnepligt nr. 213 af 30. maj  

 1980, senest ændret ved lov nr. 1056 af 23. december 1992 og  

 lovbekendtgørelse nr. 190 af 2. april 1993, omfatter værnepligten enhver  

 dansk mand.
Den, der også er statsborger i en fremmed stat, kan dog være  

 fritaget for værnepligten i medfør af international overenskomst eller  

 bilaterale aftaler med andre lande, jf. pkt. 2. Endvidere kan personer, der  

 har gjort værnepligtstjeneste eller har gennemgået uddannelse i en fremmed  

 stats forsvar, helt eller delvis fritages for dansk værnepligtstjeneste.  

 Ansøgning indsendes til Værnepligtskontoret, Slotsholmsgade 10, 1216  

 København K.
 Indenrigsministeren kan tillade udenlandske mænd at gøre  

 værnepligtstjeneste, når særlige omstændigheder taler for det, og dette ikke  

 strider mod overenskomst med en fremmed stat.
b.
Registrering.
De værnepligtige registreres på grundlag  

 af Det Centrale Personregister (CPR).
c.
Møde for sessionen.
Pligten til at møde for sessionen  

 indtræder i det år, hvor den værnepligtige fylder 18 år, medmindre  

 indenrigsministeren bestemmer, at den først skal indtræde senere.
Det er en  

 forudsætning for mødepligten, at den værnepligtige har fast bopæl i Danmark.  

 Mødepligten indtræder ikke ved midlertidigt ophold.
Der kan gives  

 værnepligtige udsættelse med at møde på session indtil udgangen af det år,  

 hvori de fylder 25 år, hvis det godtgøres, at en sådan udsættelse af hensyn  

 til deres uddannelse eller af andre grunde er af særlig betydning.
Det kan på sessionen pålægges en værnepligtig, der ikke er tilstrækkeligt  

 udviklet eller lider af en midlertidig svaghed eller sygdom, at møde for en  

 senere session.
Værnepligtige, der ikke er blevet endeligt sessionsbehandlede  

 inden deres fyldte 30. år, kan ikke udskrives.
d.
Aftjening af værnepligten.
De værnepligtige, der er  

 udskrevet på sessionen, indkaldes til aftjening af værnepligten inden for  

 forsvarets forskellige grene.
Aftjening af værnepligten kan imidlertid også  

 ske inden for Redningsberedskabet.
Hvis indkaldelse til værnepligt strider  

 mod den pågældendes samvittighed, kan der søges om overførsel til civilt  

 arbejde (militærnægtertjeneste) eller under særlige omstændigheder ved  

 bistandsarbejde i udviklingslande.
 Der kan gives værnepligtige udsættelse med indkaldelsen indtil udgangen af  

 det år, hvori de fylder 26 år, hvis det godtgøres, at en sådan udsættelse af  

 hensyn til deres uddannelse eller af andre grunde vil være af særlig  

 betydning for dem.
Yderligere udsættelse kan kun gives værnepligtige, der godtgør, at en  

 udsættelse er af væsentlig betydning for deres eller deres pårørendes  

 velfærd.
Udsættelse ud over udgangen af det år, hvor den værnepligtige fylder  

 26 år, meddeles for indtil 1 år ad gangen og kan, hvis de nævnte forhold  

 stadig foreligger, gives for i alt tre år.
Herefter kan værnepligtige, hvis  

 en fritagelse har afgørende  betydning for deres eller deres  

 pårørendes velfærd, helt fritages for aftjening af værnepligt.
 Værnepligtige, der ikke inden deres 32. år har begyndt  

 værnepligtstjenesten, kan ikke indkaldes.
e.
Særlige regler for søfarende.
Værnepligtige, der er  

 forhyrede på skibe i udenrigsfart, herunder fart på Færøerne og Grønland,  

 skal henvende sig til et af de sessionsadministrerende statsamter for at  

 blive sessionsbehandlede, første gang de kommer til Danmark efter det halvår,  

 hvor deres fødselsårgang møder for session.
f.
Danske statsborgere med fast bopæl i udlandet.  

 Værnepligtige, der har fast bopæl uden for Danmark, har ikke pligt til at  

 møde for sessionen i Danmark.
Hvis en dansk statsborger, der har fast bopæl i udlandet, ønsker at gøre  

 dansk værnepligtstjeneste, vil han efter aftale kunne møde for sessionen på  

 et af landets sessionssteder.
Ved sessionen skal der udfyldes et  

 helbredsspørgehæfte vedrørende eventuelle lidelser, der kan have betydning  

 for den pågældendes egnethed.
Hvis den fremmødte findes egnet eller begrænset  

 egnet, kan der ansøges om hurtig indkaldelse til aftjening af værnepligt.  

 Omkostningerne ved den pågældendes rejse i forbindelse med mødet for  

 sessionen afholdes af den pågældende selv, hvorimod rejsen i Danmark til  

 vedkommende tjenestested i forbindelse med indkaldelsen sker på fribillet.
2. Værnepligt i udlandet Da danskere, der er bosat i udlandet, er underkastet opholdslandets love,  

 vil de - i det omfang den pågældende lovgivning i opholdslandet pålægger de  

 bosatte udlændinge værnepligt - ikke kunne unddrage sig denne pligt,  

 medmindre de er fritaget for værnepligten i henhold til en overenskomst  

 afsluttet mellem Danmark og opholdslandet.
Danmark har indgået bilaterale aftaler med en række lande, som gensidigt  

 tilsikrer det ene lands statsborgere fritagelse for værnepligt i det andet  

 land samt overenskomster, som sikrer, at personer med dobbelt statsborgerret  

 ikke undergives værnepligt i mere end et land.
Det er normalt det land, hvor  

 den pågældende har fast bopæl.
Endvidere har Danmark ratificeret den  

 europæiske konvention af 6. maj 1963 med efterfølgende ændringer om  

 begrænsning af tilfælde af dobbelt statsborgerret og værnepligt for personer  

 med dobbelt statsborgerret.
 Forespørgsler om værnepligtsforhold bør i tvivlstilfælde forelægges  

 Udenrigsministeriet eller direkte for Indenrigsministeriet,  

 Værnepligtskontoret, Slotsholmsgade 10, 1216 København K.
Bistand i civilretlige og strafferetlige  

 anliggender Bistand i civilretlige og strafferetlige  

 anliggender Bistand i civilretlige og strafferetlige  

 anliggender A.
Bistand til inddrivelse af fordringer 1. Sagen forelægges for debitor Når en repræsentation modtager en anmodning om bistand til inddrivelse af  

 en fordring i repræsentationens distrikt, skal repræsentationen mundtligt  

 eller skriftligt forelægge sagen for debitor og anmode ham om at indbetale  

 modværdien af beløbet til repræsentationen eller eventuelt overføre beløbet  

 til kreditor.
Har repræsentationen grund til at nære tvivl om fordringens  

 rigtighed, bør den dog, inden sagen forelægges for debitor, indhente nærmere  

 dokumentation fra kreditor.
Drejer det sig om offentlige fordringer (skatterestancer, forskudsvis  

 udbetalte underholdsbidrag mv.) under 2.000 kr. eller kommercielle fordringer  

 under dette beløb, er repræsentationen dog efter omstændighederne bemyndiget  

 til at fortælle kreditor, at udenrigstjenesten ikke ser sig i stand til at  

 yde bistand til inddrivelse af fordringen og derfor beklager at måtte henvise  

 kreditor til at søge fordringen inddrevet ad anden vej.
I den forbindelse  

 skal opgives navn og adresse på inkassobureauer eller advokater, som kan  

 anbefales, og de skønsmæssige omkostninger ved fordringens inddrivelse.
Ved  

 kommercielle fordringer forstås krav, der fremkommer mellem to virksomheder.
 Den nævnte beløbsgrænse gælder ikke ikke-kommercielle fordringer, dvs.  

 krav mellem private personer eller mellem en virksomhed og en privatperson.
Hvis der træffes en ordning, hvorefter debitor indbetaler det skyldige  

 beløb til repræsentationen i rater, kan repræsentationen vente med at afregne  

 med kreditor, indtil alle rater er indbetalt, hvor det drejer sig om mindre  

 beløb, og der ikke skønnes nogen kursrisiko forbundet dermed.
Strækker  

 betalingerne sig over mere end et halvt år, skal repræsentationen dog afregne  

 halvårligt.
2. Henvisning til advokat eller inkassobureau Reagerer debitor ikke på repræsentationens henvendelse, skal  

 repræsentationen sende ham en fornyet henvendelse i anbefalet brev.
Heri  

 meddeles, at repræsentationen, hvis debitor ikke svarer eller ikke kan eller  

 vil betale, vil henvise kreditor til at søge fordringen inddrevet gennem et  

 inkassobureau eller en advokat på stedet.
Ved at sende brev anbefalet vil  

 repræsentationen samtidigt få mulighed for at kontrollere adressen.
Fører heller ikke denne fornyede henvendelse til resultat, skal  

 repræsentationen underrette kreditor og samtidig redegøre for de muligheder,  

 der består for at inddrive fordringen ad anden vej.
Repræsentationen skal  

 oplyse navn og adresse på inkassobureauer eller advokater, som  

 repræsentationen kan anbefale, samt de skønsmæssigt forbundne omkostninger  

 ved inkasso og den tid, der normalt vil gå, inden et resultat foreligger.
3. Tvangsinddrivelse ad rettens vej Udenlandske myndigheder og domstole vil ikke medvirke til at inddrive  

 fremmede offentlige krav, medmindre der er aftale om det.
 Uanset om en fordring er fastsat ved dansk dom eller administrativ  

 beslutning (fx underholdsbidrag), vil det over for debitors vægring ved at  

 betale normalt være nødvendigt at søge dom over ham i opholdslandet, inden  

 tvangsinddrivelse kan finde sted.
 Udenlandske domstole er ikke bundet af en dansk retsafgørelse eller  

 administrativ beslutning, men vil selvstændigt bedømme retsforholdet,  

 medmindre internationale overenskomster foreskriver andet.
 Danmark har indgået følgende konventioner, som gør det muligt at inddrive  

 visse kategorier af fordringer på grundlag af en dansk dom eller  

 administrativ beslutning:
 Konventionerne viger for konventionerne under b) og c), i det omfang disse  

 konventioner kan anvendes.
 Konventionen gælder i forholdet til Island, Norge og Schweiz og i  

 forholdet til Finland og Sverige, indtil disse bliver omfattet af  

 EF-domskonventionen, jf. b). Dette vil også gælde for Østrig, når landet har  

 ratificeret Lugano-konventionen.
 Herudover findes der i dansk speciallovgivning enkelte bestemmelser om  

 anerkendelse og umiddelbar fuldbyrdelse af udenlandske domme.
B.
Forkyndelse i civilsager 1. Hvad kan forkyndes? Alle dokumenter, der stammer fra en juridisk myndighed (Statsamter og i  

 København: Overpræsidiet er omfattet heraf vedrørende sager om fastsættelse  

 af underholdsbidrag), såvel retlige som udenretlige, og som vedrører civile  

 sager.
Sidstnævnte begreb kan fortolkes udvidende.
Andre dokumenter vil kunne forkyndes ved direkte forkyndelse, jf. punkt  

 2.B), der beror på modtagerens frivillige medvirken.
Der er i dette tilfælde  

 snarere end forkyndelse tale om at indhente en erklæring fra modtageren om,  

 at han har modtaget et bestemt dokument.
Fremgangsmåden bør derfor altid være  

 mulig, uanset om et land helt eller delvis forbyder direkte forkyndelse.
 I det følgende omtales alene stævninger, men reglerne gælder også andre  

 retlige eller udenretlige dokumenter.
2. Hvorledes kan forkynddes? Der skelnes mellem A) tvangsforkyndelse og B) direkte forkyndelse.
Stævning og genpart sendes til sagsøgte med anmodning om at returnere  

 originalen med underskrift for modtagelse af forkyndelsen under angivelse af  

 tid og sted.
Det er måske tilrådeligt inden at indhente rettens indforståelse  

 med forkyndelsesmåden.
Advokaten kan vælge først at skrive til sagsøgte for at høre, om han vil  

 medvirke til direkte forkyndelse.
Sagsøgte skal i begge tilfælde oplyses om,  

 at hvis han ikke ønsker at medvirke til direkte forkyndelse, vil dokumenterne  

 blive oversat, legaliseret og tvangsforkyndt via landets myndigheder med en  

 væsentlig forøgelse af sagsomkostningerne til følge.
Der bør være en frist,  

 inden for hvilken sagsøgte skal svare.
Endelig kan stævning og genpart sendes til den stedlige danske  

 repræsentation med anmodning om at søge direkte forkyndelse over for  

 sagsøgte.
Denne udvej bør kun benyttes, hvor retten kræver det, eller særlige  

 forhold gør sig gældende, fx fordi sagsøgte er analfabet, eller fordi  

 postgangen er usikker.
Afsender bør i tvivlstilfælde gennem henvendelse til  

 Udenrigsministeriet undersøge, om repræsentationen kan tilskrives på dansk.
3. Hvilke dokumenter? Attestation og legaliseringer medfører gebyr pr. underskrift, hvorfor det  

 er hensigtsmæssigt at samle hver oversættelse i et sæt, der alene  

 underskrives af translatøren på første eller sidste side.
For visse sprog findes ikke autoriserede translatører.
Oversættere må  

 findes i telefonbøger.
Udenrigsministeriet kan påtegne disse oversættelser  

 med teksten »Set i Udenrigsministeriet«, hvorefter landets  

 ambassade, hvis det er påkrævet, kan legalisere Udenrigsministeriets  

 påtegning.
En anden mulighed vil være fx at oversætte til engelsk og lade en  

 autoriseret translatør i England oversætte til det nødvendige sprog.
Foruden  

 selve dokumentet skal alle bilag oversættes.
4. Sagsøgtes adresse Det er en forudsætning for forkyndelse, at sagsøgtes adresse er kendt.
En  

 postboksadresse er ikke nok.
Hvis adressen ikke kendes, vil  

 Udenrigsministeriet kunne anmodes om at foretage en eftersøgning.
Fører denne  

 ikke til et positivt resultat, bør muligheden for at forkynde i Statstidende  

 undersøges, jf. rpl. § 159.
5. Omberammelse Hvis repræsentationen modtager en stævning, hvor der er givet bemyndigelse  

 til at omberamme, bør dette foretages, hvis det vurderes, at forkyndelse ikke  

 kan nås inden det berammede retsmøde, fratrukket stævnevarslet.
På  

 stævningen, genparter og hver af de to oversættelser streges datoen for  

 retsmødet, og repræsentationen noterer, at stævningen omberammes til den nye  

 dato.
Dette underskrives og påføres repræsentationens stempel.
Rekvirenten  

 skal omgående underrettes om den ændrede dato for retsmøde.
6. Fremsendelse ved Note Hvis repræsentationen afleverer dokumenterne til de lokale myndigheder ved  

 brev eller Note, vil det være hensigtsmæssigt at notere den seneste dato for  

 gyldig forkyndelse.
Denne dato findes ved at fratrække stævnevarslet fra  

 datoen for det berammede retsmøde.
C.
Bevisoptagelse, herunder syn og skøn, for domstol i udlandet 1. Den danske domstols kendelse om bevisoptagelse i  

 udlandet Hvis en af parterne i en dansk retssag ønsker bevis optaget for en  

 udenlandsk domstol, kan han ifølge retsplejelovens § 342 anmode om, at  

 vedkommende danske domstol udfærdiger en anmodning til den kompetente  

 udenlandske domstol om at foretage den ønskede bevisoptagelse.
For at anmodningen kan tages til følge, må parten give de oplysninger, som  

 kræves til anmodningens udfærdigelse. Ønskes således vidner ført, skal deres  

 navn og bopæl angives og de særlige forhold, hvorom deres forklaring ønskes,  

 samt de dokumenter, der ønskes forelagt dem, eller som de skal opfordres til  

 at fremlægge.
Der skal så vidt muligt stilles bestemte spørgsmål til  

 vidnerne. Ønskes skøn afgivet, skal skønsmændenes egenskaber samt de  

 forudsætninger, der skal lægges til grund for skønnet, nærmere angives.
2. Dan danske domstols anmodning til den udenlandske  

 domstol Anmodningen skal på grundlag af det oplyste i kendelsen indeholde en kort  

 fremstilling af det forhold, der ligger til grund for sagen, samt en nøjagtig  

 gengivelse af, hvad der begæres foretaget, med formulering af de spørgsmål,  

 der ønskes stillet.
Endvidere skal anmodningen oplyse, om nogen af parterne  

 skal varsles til forretningen og i bekræftende fald varslets længde.
Anmodningen og eventuelle bilag skal, når ikke andet er aftalt, være  

 affattet enten i det lands sprog, til hvilket begæringen rettes, eller være  

 ledsaget af oversættelsen til dette sprog.
Oversættelsen skal foretages af en  

 autoriseret translatør, hvis underskrift skal attesteres af Erhvervs-og  

 Selskabsstyrelsen, legaliseres af Udenrigsministeriet og ofte af det  

 pågældende lands ambassade.
3. Anmodningens fremsendelse til den udenlandske  

 domstol 4. Repræsentationens medvirken til anmodningens  

 gennemførelse Når repræsentationen fra en dansk domstol modtager en anmodning om  

 bevisoptagelse, skal den snarest videresende anmodningen til den kompetente  

 myndighed og anmode om, at bevisoptagelsen må blive foretaget i  

 overensstemmelse med de gældende regler i opholdsstaten.
 Når den begærede bevisoptagelse har fundet sted, og repræsentationen har  

 modtaget domstolens dokumenter, fremsendes de til den danske myndighed, fra  

 hvilken repræsentationen modtog anmodningen.
D.
Udenretlig bevisoptagelse, erklæringer og forklaringer for  

 repræsentationen 1. Generelle regler Efter folkerettens almindelige regler er der ikke tillagt diplomatiske  

 eller konsulære repræsentationer særlig kompetence til at indhente  

 erklæringer eller modtage forklaringer fra personer, bosat i deres distrikt.  

 Dette gælder også, hvor det drejer sig om en person, der er statsborger i det  

 land, repræsentationen repræsenterer.
Repræsentationens bistand på dette område forudsætter derfor, at  

 opholdslandet tillader, at repræsentationen optager udenretligt bevis eller i  

 al fald forklaringer, og at den person, som ønskes afæsket en erklæring eller  

 forklaring, frivilligt medvirker hertil.
Erklæringer og forklaringer er i  

 reglen tilladt for en repræsentation at indhente.
2. Tilvejebringelse af erklæringer Når en dansk myndighed, advokat eller privatperson anmoder  

 repræsentationen om at tilvejebringe en erklæring fra en person, der opholder  

 sig i dens distrikt, kan repræsentationen alt efter sagens karakter anmode  

 ham om at indfinde sig på repræsentationen eller i anbefalet brev anmode ham  

 om at afgive erklæringen.
 Hvis den pågældende går ind på at afgive den ønskede erklæring, attesteres  

 hans underskrift af repræsentationen, og erklæringen fremsendes derefter til  

 den danske rekvirent.
 Hvis han ikke reagerer på to henvendelser fra repræsentationen eller  

 afslår at afgive den ønskede erklæring, underrettes rekvirenten herom.
 Om tilvejebringelse af erklæringer i ægteskabssager og i faderskabssager  

 henvises til kapitel IX.
3. Afgivelse af forklaringer Hvis en dansk myndighed anmoder repræsentationen om at søge en person i  

 repræsentationens distrikt afæsket en forklaring, opfordres den pågældende  

 til at indfinde sig på repræsentationen.
Efterkommer han opfordringen, gøres  

 han bekendt med sagen, hvorefter repræsentationen stiller ham spørgsmål i  

 overensstemmelse med de i anmodningen fra den danske myndighed angivne  

 retningslinjer.
Spørgsmål og svar nedfældes i et dokument, der undertegnes  

 både af den pågældende og af den embedsmand, der har modtaget forklaringen.  

 Dokumentet fremsendes derefter til vedkommende danske myndighed.
 Hvis den person, der skal afgive forklaring, trods to opfordringer ikke  

 indfinder sig på repræsentationen, eller hvis han indfinder sig, men afslår  

 at udtale sig, underrettes vedkommende danske myndighed herom.
 For så vidt angår fremgangsmåden ved anmodninger i faderskabssager,  

 henvises til kapitel IX, afsnit G. pkt. 2.
E.
Fritagelse for sikkerhedsstillelse for retsomkostninger Ved Haagercivilproceskonventionerne er fritagelse for sikkerhedsstillelse  

 for retsomkostninger gensidigt indrømmet deltagerlandenes statsborgere, som  

 har domicil i en medlemsstat.
En lignende gensidig fritagelse indeholdes i  

 den dansk-britiske civilproceskonvention af 29. november 1932, dog kun hvis  

 sagsøgeren er bosat i det land, hvor sagen anlægges.
F.
Gratis retshjælp I enhver af de stater, der har tiltrådt Haagercivilproceskonventionerne,  

 har danske samme adgang til gratis retshjælp som opholdsstatens egne borgere.  

 En lignende gensidig adgang til gratis retshjælp indeholdes i den  

 dansk-britiske civilproceskonvention af 29. november 1932. Om formidling af  

 ansøgninger om retshjælp findes den europæiske overenskomst af 7. januar 1977  

 (UM's bkg. af 11. november 1986).
G.
Forkyndelser og afhøringer i straffesager Begæringer til et fremmed lands myndigheder om retshjælp i straffesager,  

 fx forkyndelse af en stævning eller en dom eller afhøring af et vidne, skal  

 normalt fremsættes ad diplomatisk vej.
En mere direkte fremgangsmåde er dog  

 hjemlet ved følgende overenskomster:
H.
Eftersøgning og udlevering af lovovertrædere 1. Efterlysning og anholdelse En person, der i Danmark er sigtet eller dømt for en alvorlig forbrydelse,  

 og som er flygtet til udlandet, kan eftersøges gennem den internationale  

 politiorganisation INTERPOL eller i et direkte samarbejde mellem danske og de  

 relevante udenlandske politimyndigheder.
Hvis eftersøgningen fører til  

 anholdelse af den flygtede person, vil denne blive tilbageholdt, indtil  

 spørgsmålet om udlevering er afgjort.
 Hvis en repræsentation erfarer, at en person efterlyst i Danmark opholder  

 sig i repræsentationens virksomhedsområde, bør dette hurtigst muligt  

 indberettes pr. telex til Udenrigsministeriet med henblik på instruktion.
2. Udlevering Anmodning om udlevering vil, medmindre der er truffet aftale om anden  

 fremgangsmåde, normalt blive fremsat ad diplomatisk vej.
Anmodningen ledsaget af fornødne dokumenter videresendes snarest efter  

 modtagelsen af repræsentationen til opholdslandets eller det  

 sideakkrediterede lands udenrigsministerium.
Repræsentationen bør derefter  

 følge sagen nøje og med jævne mellemrum bringe den i erindring over for det  

 pågældende udenrigsministerium bl.a. for at indhente oplysning om, hvorvidt  

 yderligere materiale er påkrævet for sagens behandling og for at sikre sig,  

 at behandlingen af sagen ikke udsættes for unødvendig forsinkelse.
Når  

 resultatet af anmodningen om udlevering foreligger, indberetter  

 repræsentationen pr. telex eller telefax.
Gives der samtykke til udlevering,  

 vil den pågældende sædvanligvis blive afhentet af danske politifolk, efter at  

 der er truffet aftale om tid og sted for udleveringen.
Det bemærkes i denne  

 forbindelse, at det danske politi selvsagt ikke har politibeføjelser i  

 fremmede stater.
3. Internationale aftaler Der findes ikke en almindelig folkeretlig forpligtelse til at udlevere,  

 medmindre der foreligger en aftale mellem staterne.
Der findes en del  

 bilaterale og multilaterale aftaler, der opstiller betingelser og procedurer  

 for, at udlevering kan finde sted.
Dette vil normalt sige afgrænsning af  

 kriminel handling og straf.
Der vil normalt kun kunne straffes for den  

 forseelse, for hvilken udlevering er begæret.
Langt størstedelen af lande -  

 herunder også Danmark - udleverer ikke egne statsborgere.
 Under Europarådets auspicier er afsluttet en europæisk konvention af 13.  

 december 1957 om udlevering af lovovertrædere (UM's bkg. nr. 36 af 28.  

 september 1963 med to tillægsprotokoller). Konventionen er ratificeret af  

 Danmark samt af følgende lande: Bulgarien, Cypern, Finland, Frankrig,  

 Grækenland, Irland, Island, Israel, Italien, Liechtenstein, Luxembourg,  

 Nederlandene, Norge, Polen, Portugal, Schweiz, Slovakiet, Spanien,  

 Storbritannien, Sverige, Tjekkiet, Tyrkiet, Tyskland, Ungarn og Østrig.  

 EU-landene har 10. marts 1995 undertegnet en aftale om en forenklet  

 udleveringsprocedure mellem Unionens medlemsstater.
 Alle bilaterale udleveringstraktater mellem Danmark og andre lande blev  

 opsagt efter vedtagelsen af lov nr. 249 af 9. juni 1967 om udlevering af  

 lovovertrædere, som bygger på Europarådskonventionens principper, bortset fra  

 Danmarks bilaterale udleveringsaftaler med Belgien (25. marts 1876), og  

 Storbritannien (31. marts 1873). Endvidere foreligger nu bilaterale  

 udleveringsaftaler med Canada (30. november 1977) og USA (22. juni 1972).
4. Udlevering mellem de nordiske lande Mellem de fem nordiske lande finder udlevering sted på grundlag af en  

 koordineret lovgivning, som foreskriver direkte samarbejde mellem landenes  

 kompetente myndigheder.
 På grundlag af koordineret lovgivning mellem de fem nordiske lande kan  

 straf idømt i et af landene fuldbyrdes i et andet nordisk land, hvor  

 lovovertræderen måtte have statsborgerret eller fast bopæl.
I.
Overførelse af domfældte I henhold til den europæiske konvention af 21. marts 1983 om overførelse  

 af domfældte (UM's bkg. nr. 30 af 14. maj 1987) kan domfældte overføres til  

 afsoning i deres hjemland, forudsat at domslandet, fuldbyrdelseslandet samt  

 strafafsoneren selv samtykker i overførelsen.
Foruden af Danmark er konventionen ratificeret af Canada, Cypern, Finland,  

 Frankrig, Grækenland, Luxembourg, Nederlandene, Schweiz, Spanien,  

 Storbritannien, Sverige, Tyrkiet, USA og Østrig.
EU-landene har den 25. maj  

 1987 indgået aftale om anvendelsen mellem medlemsstaterne af  

 Europarådskonventionen om overførelse af domfældte.
Den europæiske konvention af 28. maj 1970 om straffedommes internationale  

 retskraft (UM's bkg. nr. 64 af 18. juni 1975) åbner mulighed for overførelse,  

 men er i praksis sjældent blevet anvendt.
Foruden af Danmark er konventionen  

 ratificeret af Cypern, Nederlandene, Norge, Slovakiet, Spanien, Sverige,  

 Tjekkiet, Tyrkiet og Østrig.
Også i fravær af konventioner eller aftaler på området vil en person dømt  

 i udlandet kunne anmode om overførelse til hjemlandet.
En sådan overførelse  

 kræver ligeledes enighed mellem de tre parter, den dømte, domslandet og  

 hjemlandet.
En dømt dansk statsborger vil - evt. med repræsentationens  

 bistand - kunne fremsætte begæring om overførelse såvel over for domslandets  

 myndigheder som over for Justitsministeriet i Danmark.
Bistand i familieretlige anliggender Bistand i familieretlige anliggender I.
Registreret partnerskab Bistand i familieretlige anliggender A.
Indgåelse af ægteskab i Danmark 1. Generelle bestemmelser Udlændinge kan kun indgå ægteskab i Danmark, hvis de opfylder den danske  

 lovgivnings ægteskabsbetingelser, og hvis de har lovligt ophold i Danmark,  

 dvs. gyldig opholdstilladelse eller visum.
 For en finsk, islandsk, norsk eller svensk statsborger gælder det dog, at  

 spørgsmålet om, hvorvidt den pågældende opfylder betingelserne for at indgå  

 ægteskab, afgøres efter hjemlandets lovgivning, medmindre en af parterne er  

 bosat i Danmark jf. artikel 1 i den nordiske konvention af 6. februar 1931 om  

 ægteskab, adoption og værgemål, som ændret ved overenskomst af 20. november  

 1973. Selv i så fald kan den pågældende i øvrigt kræve spørgsmålet afgjort  

 efter hjemlandets lovgivning.
 Om registreret partnerskab - der i væsentlige henseender sidestilles med  

 ægteskab - se nedenfor under afsnit I.
2. Dansk lovgivnings ægteskabsbetingelser Lov nr. 256 af 4. juni 1969 om ægteskabs indgåelse og opløsning med senere  

 ændringer fastsætter følgende betingelser for indgåelse af ægteskab:
a.
Den, som er under 18 år, må ikke indgå ægteskab uden  

 statsamtets tilladelse.
 Parterne skal fremlægge fødsels- eller dåbsattest eller, hvis sådan ikke  

 kan skaffes, forevise offentlige dokumenter, hvoraf fulde navn og alder  

 fremgår.
b.
Den, der er under 18 år og ikke tidligere har været gift, må  

 ikke indgå ægteskab uden forældrenes eller adoptantens samtykke.
Hvis den ene  

 af forældrene er død, sindssyg, åndssvag eller uden del i  

 forældremyndigheden, eller ville hans eller hendes erklæring ikke kunne  

 indhentes uden særlig vanskelighed eller forsinkelse, er den andens samtykke  

 tilstrækkeligt.
Gælder dette begge forældre, kræves samtykke til ægteskabet  

 fra værgen.
Nægtes samtykke, kan statsamtet give tilladelse til ægteskabet,  

 hvis der ikke er rimelig grund til nægtelsen.
Hvis samtykke kræves, skal det  

 godtgøres, at det er givet, eller at statsamtet har givet tilladelse.
 c. Ægteskab må ikke indgås mellem:
 Parterne skal skriftligt erklære, at de ikke er så nært beslægtede som  

 angivet under 1), at der ikke består det under 2) nævnte svogerskab mellem  

 dem, eller hvis dette er tilfældet, forevise den fornødne tilladelse fra  

 Civilretsdirektoratet, og at den ene ikke er adopteret af den anden.
d.
Ingen må indgå nyt ægteskab, så længe det tidligere ægteskab  

 består.
Den, hvis ægteskab er opløst ved dom, må ikke indgå nyt ægteskab  

 inden udløbet af ankefristen (otte uger), medmindre den tidligere ægtefælle  

 har givet afkald på anke eller begrænser anken til at gælde vilkårene for  

 skilsmisse eller omstødelse.
Enhver af parterne skal skriftligt erklære, om han eller hun tidligere har  

 indgået ægteskab.
Har den pågældende tidligere indgået ægteskab, skal der  

 fremlægges bevis for, at ægteskabet er opløst ved skilsmisse eller omstødelse  

 eller for, at den tidligere ægtefælle er død.
Er det tidligere ægteskab opløst ved dom afsagt i et af de andre nordiske  

 lande, skal der forevises domsudskrift forsynet med bevidnelse om, at dommen  

 er retskraftig.
Er ægteskabet opløst ved skilsmissebevilling, må bevillingen  

 fremvises i original eller bekræftet genpart.
 Er det tidligere ægteskab opløst i udlandet på anden måde, må sagen  

 forelægges for statsamtet.
e.
Den, som har været gift, må ikke indgå nyt ægteskab, medmindre  

 det kan dokumenteres, at 1) offentligt skifte er påbegyndt, eller 2) privat  

 skifte er afsluttet, eller 3) der bestod fuldstændigt særeje mellem  

 ægtefællerne, eller 4) fritagelse for skifte er særligt hjemlet.
Statsamtet  

 kan tillade, at de nævnte bestemmelser under 1) og 2) fraviges, hvis særlige  

 grunde taler derfor.
f.
Hver af parterne skal skriftligt erklære, om den pågældende har  

 eller venter børn med en anden mand eller kvinde.
Oplysningspligten omfatter  

 også adoptivbørn, men ikke børn som er bortadopterede.
g.
Den, som er umyndiggjort, må ikke indgå ægteskab uden værgens  

 samtykke.
Nægtes samtykket, kan statsamtet give tilladelse, hvis der ikke er  

 rimelig grund til nægtelsen.
h.
Den, som er sindssyg eller åndssvag, må ikke indgå ægteskab  

 uden Civilretsdirektoratets tilladelse.
Hvis der er grund til at antage, at  

 nogen af parterne lider af en af de anførte mangler, skal der enten  

 fremlægges en lægeattest om, at den pågældende lidelse ikke kan påvises hos  

 vedkommende, eller tilladelse fra Civilretsdirektoratet til ægteskabets  

 indgåelse.
B.
Indgåelse af ægteskab for dansk repræsentation i udlandet I medfør af lov nr. 256 af 4. juni 1969 § 22, stk. 2 er der fastsat  

 følgende regler for foretagelse af vielser for diplomatiske eller konsulære  

 embedsmænd i udlandet.
1. Embedsmandens kompetence til at foretage vielser Diplomatiske og konsulære embedsmænd kan kun foretage vielser i henhold  

 til særlig bemyndigelse fra Udenrigsministeriet i det enkelte tilfælde.
 En sådan særlig bemyndigelse kan kun gives, hvis opholdslandet tolererer,  

 at andre landes diplomatiske eller konsulære embedsmænd foretager vielser, og  

 hvis i hvert fald den ene af parterne er dansk statsborger.
 Det er endvidere en forudsætning for bemyndigelsen, at vielse for de  

 stedlige myndigheder af den ene eller anden grund ikke kan finde sted, eller  

 at parterne ikke opholder sig tilstrækkeligt længe til, at formaliteterne med  

 henblik på vielse for de stedlige myndigheder kan bringes i orden, eller at  

 et ægteskab indgået for sådan myndighed ikke vil blive anerkendt i Danmark.
 Der består ikke nogen ret eller almindelig adgang til at blive gift på en  

 dansk repræsentation, da adgangen hovedsagelig tager sigte på personer, der  

 varigt er forhindret i at indgå ægteskab i Danmark eller for stedlig  

 myndighed, i praksis oftest søfolk i udenrigsfart.
 Den embedsmand, der af Udenrigsministeriet bemyndiges til at foretage  

 vielsen, kan bemyndige en anden embedsmand ved repræsentationen eller en  

 repræsentationen underlagt konsul eller vicekonsul til at foretage vielsen.
2. Prøvelsesattest. Ægteskabsattest a.
En af parterne bor eller opholder sig i Danmark.
Inden  

 vielsen foretages, skal der for repræsentationen foreligge en prøvelsesattest  

 udfærdiget af vedkommende myndighed i Danmark af følgende ordlyd:
Er prøvelsesattesten ikke tilvejebragt, opfordrer repræsentationen den  

 part, der bor i udlandet, til at udfylde og underskrive sin del af  

 ægteskabserklæringen og sende erklæringen til sin forlovede i Danmark, som  

 derefter må sørge for at tilvejebringe prøvelsesattesten.
Med erklæringen  

 skal følge den pågældendes dåbs- eller fødselsattest.
Har den pågældende  

 tidligere indgået ægteskab, vedlægges dokumentation for, at dette ægteskab er  

 ophørt.
I øvrigt henvises til den vejledning, som er trykt på erklæringen.
Blanketter til ovenstående erklæring kan rekvireres fra  

 Udenrigsministeriet på dansk, engelsk, tysk og fransk.
Kan parterne fremlægge  

 attest fra en islandsk, norsk eller svensk myndighed om, at der ikke  

 foreligger hindringer for ægteskabets indgåelse, eller attest fra en finsk  

 myndighed om, at der er foretaget lysning, er en dansk prøvelsesattest ikke  

 nødvendig.
Attesten, der ikke må være mere end fire måneder gammel, skal være  

 bekræftet af en repræsentant for vedkommende nordiske land.
b.
Begge parter bor eller opholder sig i udlandet.
Inden  

 vielsen foretages, skal der for repræsentationen foreligge en ægteskabsattest  

 udfærdiget af vedkommende myndighed i Danmark af følgende ordlyd (to  

 versioner):
Er ægteskabsattest ikke tilvejebragt, anmoder repræsentationen hver af  

 parterne om at udfylde og underskrive den gengivne ægteskabserklæring ovenfor  

 under pkt. a. og tilvejebringe den nødvendige dokumentation (parternes dåbs-  

 eller fødselsattester, bevis for et eventuelt tidligere ægteskabs ophør mv.,  

 jf. vejledningen til erklæringen). Repræsentationen indsender derpå  

 ægteskabserklæringen sammen med dokumentationen til Udenrigsministeriet.  

 Parternes seneste bopæl i Danmark bør samtidig oplyses.
Forudsat at  

 betingelserne for ægteskabets indgåelse er opfyldt, vil repræsentationen  

 derefter fra ministeriet modtage en ægteskabsattest eller meddelelse om, at  

 betingelserne er opfyldt.
Hvis en finsk, islandsk, norsk eller svensk statsborger kan fremlægge en  

 ægteskabsattest fra sit hjemland, er dansk ægteskabsattest ikke nødvendig.  

 Attesten skal være bekræftet af en repræsentation for vedkommende nordiske  

 land.
Dansk ægteskabsattest er heller ikke nødvendig, hvis der fremlægges  

 attest fra en islandsk, norsk eller svensk myndighed om, at der ikke  

 foreligger hindringer for ægteskabets indgåelse, eller attest fra en finsk  

 myndighed om, at lysning er foretaget, jf. pkt. a. in fine.
3.Prøvelsen af ægteskabsbetingelserne Det påhviler ikke repræsentationen at påse, at parterne opfylder  

 betingelserne for at indgå ægteskab.
Den embedsmand, der bemyndiges af  

 Udenrigsministeriet til at foretage vielsen, skal alene sikre sig, at der  

 foreligger en prøvelsesattest eller ægteskabsattest fra Danmark eller en  

 tilsvarende attest fra et andet nordisk land, jf. pkt. 2 a og b.
I særlige  

 tilfælde kan prøvelse af ægteskabsbetingelserne dog foretages af en  

 diplomatisk eller konsulær tjenestemand, der er blevet bemyndiget til det af  

 Udenrigsministeriet, jf. ægteskabslovens § 22, stk. 3.
 Viser en part tegn på sindssyge eller åndssvaghed eller giver de afgivne  

 erklæringer eller attester grund til at formode en sådan tilstand hos den  

 pågældende, bør repræsentationen dog kræve en lægeattest, der indsendes til  

 Udenrigsministeriet.
 Inden prøvelsesattest eller ægteskabsattest udstedes, påser vedkommende  

 myndighed i Danmark, at parterne opfylder dansk lovgivnings betingelser for  

 at indgå ægteskab, jf. afsnit A. pkt. 2, dog med følgende modifikationer:
Samtykke fra forældre eller værge skal ikke indhentes, hvis samtykket ikke  

 kræves ifølge lovgivningen i den pågældendes hjemland.
Er en af parterne  

 statsborger i det land, hvor ægteskabet indgås, må de ikke være beslægtede  

 eller besvogrede i en grad, som efter dette lands lovgivning er til hinder  

 for ægteskabs indgåelse.
 Oplysning om disse forhold skal i givet fald indsendes af repræsentationen  

 til Udenrigsministeriet.
4.Anmeldelse om antagelse eller ændring af giftenavn Hvis parterne ønsker at bære samme efternavn efter vielsen, skal  

 repræsentationen bede parterne udfylde og underskrive nedenstående  

 »Anmeldelse om antagelse eller ændring af giftenavn«, jf. i øvrigt  

 vejledningen på bagsiden af blanketten, der kan rekvireres fra  

 Udenrigsministeriet.
 En ægtefælle kan ved anmeldelse til repræsentationen genantage det  

 efternavn, den pågældende bar ved ægteskabets indgåelse, eller det efternavn  

 den pågældende senest har båret, som ikke er erhvervet på grundlag af  

 ægteskab.
Blanketten på side 16 bruges i sådanne tilfælde.
Kopi af anmeldelsen  

 indsendes til Udenrigsministeriet.
5. Ægteskabets gyldighed Et ægteskab, der indgås for en dertil bemyndiget embedsmand ved en dansk  

 repræsentation i udlandet, har efter dansk ret samme gyldighed som et  

 ægteskab indgået for de kompetente myndigheder i Danmark.
Kan ægteskabet ikke  

 indgås i det land, hvor parterne har statsborgerret eller bopæl, på grund af  

 et almindeligt forbud mod fraskiltes indgåelse af ægteskab, skal  

 repræsentationen vejlede parterne om, at det må anses for usikkert, i hvilket  

 omfang ægteskabet vil blive anerkendt i udlandet.
 Hvis det land, hvor vielsen foretages, ikke anerkender gyldigheden af  

 vielser foretaget af andre landes diplomatiske eller konsulære embedsmænd,  

 bør parterne udtrykkelig gøres bekendt hermed.
6. Vielsen Tid og sted for vielsen bør såvidt muligt fastsættes i overensstemmelse  

 med parternes ønske.
 Når parterne er mødt, og mindst to vidner er til stede, opfordrer  

 embedsmanden, efter at deres identiteter er fastslået, parterne til at træde  

 frem og tiltaler dem således:
»Da De over for mig har oplyst, at De ønsker at indgå ægteskab med  

 hinanden, spørger jeg, om De NN (mandens fulde navn) vil have HH (kvindens  

 fulde navn) til ægtefælle?».
Når manden har svaret »ja«,  

 spørges kvinden: »På samme måde spørger jeg Dem HH (kvindens fulde  

 navn), om De vil have NN (mandens fulde navn) til ægtefælle?».
Når  

 kvinden har svaret »ja«, udtaler den, der foretager vielsen:  

 »Efter at De nu har erklæret at ville ægte hinanden, forkynder jeg Dem  

 herved at være ægtefolk«.
 Fremsætter nogen indsigelse mod ægteskabets indgåelse over for  

 embedsmanden, skal nærmere instruktion indhentes fra Udenrigsministeriet,  

 inden vielsen foretages.
7. Registrering og indberetning Den embedsmand, der foretager vielsen, skal på sagens akter registrere  

 følgende oplysninger om det indgåede ægteskab:
 Embedsmanden giver derefter ægtefællerne en vielsesattest af følgende  

 ordlyd:
 Hvis vielsen ikke er foretaget af vedkommende embedsmand selv, men af en  

 embedsmand som han har bemyndiget til det (jf. ovenfor under pkt. 1),  

 benyttes følgende ordlyd:
 Embedsmanden skal snarest indberette til Udenrigsministeriet om  

 ægteskabets indgåelse og samtidig indsende genpart af de registrerede  

 oplysninger samt et eksemplar af vielsesattesten.
 Når indberetningen er modtaget, indfører Udenrigsministeriet de  

 registrerede oplysninger i ministeriets ægteskabsbog.
C.
Indgåelse af ægteskab for dansk præst i udlandet Danske præster kan efter bemyndigelse fra Kirkeministeriet foretage  

 vielser i udlandet.
På steder, hvor der er en dansk sømandspræst eller  

 ambassadepræst, vil repræsentationerne over for danskere, der retter  

 henvendelse til dem om vielse, kunne henlede opmærksomheden på denne adgang  

 til kirkelig vielse, forudsat at opholdslandet tolererer, at fremmede præster  

 foretager vielser.
 Inden vielsen foretages, skal der for præsten foreligge en dansk  

 prøvelsesattest.
 Repræsentationen bør yde en part, hvis forlovede bor eller opholder sig i  

 Danmark, den nævnte bistand i afsnit B. pkt. 2.a. til at fremskaffe en  

 prøvelsesattest fra Danmark.
Hvis begge parter bor eller opholder sig i udlandet, skal der først  

 tilvejebringes den nævnte ægteskabsattest i afsnit B. pkt. 2.b. fra Danmark.  

 På grundlag af ægteskabsattesten udfærdiger repræsentationen derpå en  

 prøvelsesattest, der gives til præsten.
Blanketter til prøvelsesattesten kan  

 rekvireres fra Udenrigsministeriet.
D.
Indgåelse af ægteskab for udenlandsk myndighed 1. Ægteskabets gyldighed i Danmark Ægteskaber indgået i udlandet for stedets kompetente myndigheder vil  

 normalt blive anset for gyldige i Danmark uanset ægtefællernes nationalitet.
2. Attest til brug ved indgåelse af ægteskab i  

 udlandet Når en dansk statsborger ønsker at indgå ægteskab i udlandet for stedets  

 kompetente myndighed, vil det i nogle lande være nødvendigt at fremskaffe en  

 attest fra en dansk myndighed om, at ægteskabet vil blive anerkendt som  

 gyldigt i Danmark, blot parterne har opfyldt ægteskabsbetingelserne efter  

 gældende lovgivning på det sted, hvor ægteskabet agtes indgået.
Anmoder en  

 dansk statsborger om en sådan attest, kan repræsentationen uden forudgående  

 bemyndigelse fra Udenrigsministeriet udstede den.
 Attesten skal have følgende ordlyd:
--------------------------------------------------------------------- I anledning af, at dansk statsborger (fulde navn, stilling og bopæl), som  

 er født den (fødselsdato) i (fødested), agter at indgå ægteskab for  

 (myndighedens navn) med (nationalitet) statsborger (fulde navn, stilling og  

 bopæl), som er født den (fødselsdato) i (fødested), attesteres herved, at  

 ægteskabet vil blive anerkendt som gyldigt i Danmark, blot  

 ægteskabsbetingelserne er opfyldt efter den gældende lovgivning i (landets  

 navn).
 Ægteskabet vil dog ikke blive anerkendt, hvis det strider mod fundamentale  

 danske retsgrundsætninger, hvilket i hvert fald er tilfældet:
- hvis manden er under 18 og/eller kvinden er under 15 år på tidspunktet  

 for ægteskabets indgåelse, - hvis der er tale om indgåelse af dobbeltægteskab (bigami), - hvis parterne er beslægtede, herunder i adoptionsforhold, i ret op-  

 eller nedstigende linie eller er søskende, - hvis ikke begge parter personligt er til stede ved vielsen.
 Efter dansk ret kræves lysning ikke foretaget.
3. Egentlig ægtskabsattest Når en dansk statsborger ønsker at indgå ægteskab i udlandet for  

 vedkommende lands myndigheder, kræver nogle lande en attest om, at der ikke  

 efter dansk ret er noget til hinder for ægteskabs indgåelse, dvs. at  

 andrageren opfylder den danske lovgivnings ægteskabsbetingelser.
Anmoder en dansk statsborger, der bor eller opholder sig i udlandet, om  

 repræsentationens hjælp til tilvejebringelse af en sådan egentlig  

 ægteskabsattest fra Danmark, skal repræsentationen opfordre den pågældende  

 samt dennes tilkommende til at udfylde og underskrive den gengivne  

 ægteskabserklæring i afsnit B. pkt. 2.a.
Repræsentationen indsender derpå  

 erklæringen sammen med den nødvendige dokumentation til Udenrigsministeriet  

 (jf. vejledningen). Den pågældendes seneste bopæl i Danmark skal oplyses.  

 Repræsentationen angiver, om den ønskede ægteskabsattest skal sendes til  

 repræsentationen eller direkte til andrageren eller til nogen anden.
Er det klart for repræsentationen, hvilken myndighed i Danmark der er  

 kompetent til at udstede ægteskabsattesten, bør erklæringen dog sendes  

 direkte til denne myndighed.
Kompetent er borgmesteren i den kommune, hvor  

 andrageren har bopæl eller senest har boet eller opholdt sig: i København:  

 borgmesteren for magistratens 1. afdeling.
E.
Separation og skilsmisse i Danmark 1. De vigtigste separations- og skilsmissegrunde a.
En ægtefælle, som ikke mener at kunne fortsætte samlivet, har  

 ret til separation.
b.
Separationens virkninger bortfalder for fremtiden, hvis  

 ægtefællerne genoptager eller fortsætter samlivet.
c.
En ægtefælle har ret til skilsmisse efter et års separation.
 Ægtefæller har ret til skilsmisse efter seks måneders separation, hvis de  

 er enige om skilsmisse.
d.
En ægtefælle har ret til skilsmisse, når ægtefællerne på grund  

 af uoverensstemmelser har levet adskilt i de sidste to år.
e.
En ægtefælle har i almindelighed ret til skilsmisse, når den  

 anden ægtefælle har gjort sig skyldig i ægteskabsbrud.
f.
Andre skilsmissegrunde er bl.a. vold og bigami for den part,  

 hvis ægtefælle har giftet sig igen.
I øvrigt er bigami opløsningsgrund.
Separation eller skilsmisse kan efter dansk ret opnås enten ved dom eller  

 bevilling.
Separation eller skilsmisse kan kun gives ved bevilling, når  

 parterne er enige om denne fremgangsmåde og om vilkårene for  

 forældremyndighed, ægtefællebidrag, overtagelse af lejemål for bolig samt  

 evt. ægtefællepension og godtgørelse ved særeje.
2. Tilvejbringelse af erklæringer i separations- eller  

 skilsmissesager Når repræsentationen fra en dansk myndighed eller advokat modtager  

 anmodning om at indhente erklæringer eller oplysninger fra en person i sager  

 om skilsmisse eller separation, fx til brug ved afholdelse i Danmark af  

 vilkårsforhandling, skal den anmode vedkommende om personlig at give møde for  

 repræsentationen og afgive de ønskede erklæringer eller oplysninger.
Hvis den  

 pågældende ikke vil eller kan møde personligt, kan erklæringen indhentes pr.  

 brev.
Vilkårsforhandling kan undlades med en ægtefælle, der opholder sig i  

 udlandet, hvis han eller hun skriftligt accepterer vilkårene for separationen  

 eller skilsmissen på grundlag af en udskrift af den vilkårsforhandling, der  

 er foretaget med den anden ægtefælle.
Accepten skal ske ved underskrift for  

 en repræsentation eller en stedlig notar eller anden stedlig myndighed, som  

 repræsentationen i det pågældende land kan godkende.  Vilkårsforhandling  

 kan endvidere undlades, hvis skilsmisse søges efter lov om ægteskabsindgåelse  

 og opløsning § 31 og vilkårene for separationen gælder også for tiden efter  

 skilsmissen.
 Repræsentationen bør ikke imødekomme anmodninger af denne art fra private  

 personer, men henvise dem til at rette henvendelse til domstole, eller, ved  

 bevillinger til statsamtet og for Københavns kommune, til Overpræsidiet.
3. Separation og skilsmisse ved dom Retssag til opnåelse af separation og skilsmisse ved dom kan anlægges i  

 Danmark:
Sagen anlægges ved sagsøgtes hjemting eller, hvis sagsøgte ikke har  

 hjemting i Danmark, ved sagsøgerens hjemting.
Kan intet andet værneting  

 påvises, anlægges sagen ved den ret, som justitsministeren bestemmer.
 Når en person henvender sig til repræsentationen om separation eller  

 skilsmisse, skal repræsentationen gøre ham bekendt med, at en dansk dom ikke  

 i sig selv er gyldig uden for de nordiske lande og de lande, der er medlem af  

 Haagerkonventionen af 1. juni 1970. Ønsker den pågældende herefter at anlægge  

 retssag i Danmark, henvises han til at rette henvendelse til en dansk advokat  

 eller domstol.
 Haagerkonventionen af 1. juni 1970 om anerkendelse af skilsmisser og  

 separationer (UM's bkg. nr. 83 af 24. juli 1975) gælder i forholdet til  

 Australien, Cypern, Egypten, Finland, Italien, Luxembourg, Nederlandene,  

 Norge, Polen, Portugal, Schweiz, Slovakiet, Sverige, Storbritannien og  

 Nordirland samt Tjekkiet.
Konventionen pålægger medlemslandene at anerkende skilsmisser og  

 separationer, der er afsagt på officielt anerkendt måde og har fået  

 retskraft.
Den omfatter ikke afgørelse af skyldspørgsmål eller accessoriske  

 afgørelser, herunder afgørelse om økonomiske forpligtelser eller  

 forældremyndighed.
4. Separation og skilsmisse ved bevilling Bevilling til separation eller skilsmisse kan gives i Danmark, når:
 Henvender en dansk statsborger sig til repræsentationen om separation  

 eller skilsmisse ved bevilling, skal repræsentationen gøre ham bekendt med,  

 at en dansk bevilling ikke i sig selv er gyldig uden for de nordiske lande og  

 de lande, der er medlem af Haagerkonventionen af 1. juni 1970, se ovenfor.  

 Ønsker den pågældende alligevel at ansøge om bevilling, gælder følgende  

 regler:
 Ansøgning om separations- eller skilsmissebevilling stiles og indsendes af  

 ansøgeren til Overpræsidiet i København, når ingen af ægtefællerne har bopæl  

 eller ophold i Danmark: ellers til vedkommende statsamt (i København  

 Overpræsidiet). Hvis ansøgeren ønsker det, kan repræsentationen indsende  

 ansøgningen direkte til den respektive myndighed.
 Ansøgningen skal være behørigt begrundet og indeholde:
a.
Forslag til separationens eller skilsmissens vilkår, herunder  

 bestemmelse om:
 Ansøgning om skilsmisse skal også indeholde oplysning om ægtefællernes  

 aftale vedrørende retten til eventuel ægtefællepension.
Søges der skilsmisse på grundlag af en dansk separationsdom, skal  

 ansøgningen alene indeholde oplysning om ægtefællernes aftale vedrørende den  

 nævnte ret til ægtefællepension.
Er der ved separationsdommen truffet  

 bestemmelse om, at afgørelsen om bidragspligt kun skal gælde for  

 separationstiden, skal ansøgningen dog også indeholde oplysning om parternes  

 aftale om dette spørgsmål.
b.
Oplysning om begge ægtefællers bopæl.
c.
Erklæring om, at ansøgeren ønsker afgørelsen truffet ved  

 bevilling.
d.
Hvis der søges om skilsmisse, vil ansøgningen kunne indeholde  

 erklæring om, hvorvidt separation måtte ønskes, hvis skilsmisse ikke kan  

 bevilges.
Ansøgningen underskrives for repræsentationen, der attesterer ansøgerens  

 underskrift.
Hvis store afstande eller andre forhold gør personligt fremmøde  

 særlig bekostelig, vil ansøgningen kunne underskrives for en stedlig  

 offentlig myndighed, hvis underskrift skal legaliseres af repræsentationen.
 Opholder begge ægtefæller sig i repræsentationens distrikt og kan  

 bevilling meddeles i Danmark, og er de enige om at søge separation eller  

 skilsmisse og om vilkårene for denne, bør ansøgningen underskrives af begge.
 Ansøgningen skal så vidt muligt være bilagt:
Ved ansøgning om skilsmisse ved bevilling skal der betales 500 kr. til det  

 statsamt, som skal behandle ansøgningen om skilsmisse.
Gebyret tilbagebetales  

 ikke i tilfælde, hvor bevilling ikke meddeles.
5. Barnebortførelser Når en dansker ønsker at komme ud af et ægteskab i udlandet, vil  

 vedkommende ofte tage tilbage til Danmark og søge skilsmisse her.
Hvis der er  

 fællesbørn i ægteskabet, bør repræsentationerne ved henvendelser være  

 opmærksom på Haagerkonventionen af 1980 om internationale barnebortførelser,  

 UM's bkg. nr. 110 af 21. november 1991, der foruden af Danmark foreløbig er  

 ratificeret af Amerikas Forenede Stater, Argentina, Australien,  

 Bosnien-Herzegovina, Canada, Finland, Frankrig, Grækenland, Irland, Island,  

 Israel, Italien, Kroatien, Luxembourg, Makedonien, Mexico, Monaco,  

 Nederlandene, New Zealand, Norge, Polen, Portugal, Rumænien, Schweiz,  

 Spanien, Sverige, Storbritannien, Tyskland, Ungarn og Østrig.
 Yderligere har en del lande ratificeret konventionen, men ikrafttrædelse  

 afhænger af dansk godkendelse.
Efter Haagerkonventionen skal et barn, der ulovligt er fjernet fra sit  

 sædvanlige opholdssted, tilbagegives, medmindre det ville stride mod barnets  

 legemlige eller sjælelige sundhed.
Det samme gælder et barn, der lovligt er  

 fjernet, fx for at tage på ferie, men som derefter tilbageholdes.
Ved henvendelser bør repræsentationerne i lande, der er omfattet af  

 konventionen, anbefale, at der søges juridisk rådgivning i opholdslandet.
Den  

 pågældende bør overveje, om muligheden for at få forældremyndigheden i  

 opholdslandet ikke skal forsøges i stedet for at løbe en stor risiko for, at  

 børnene skal tilbageleveres.
 Det bør tilføjes, at den benyttede regel i angelsaksisk ret om, at den,  

 der får forældremyndigheden, ikke uden tilladelse må forlade landet med  

 børnene og dermed unddrage den anden part samværsretten, skal respekteres af  

 Danmark i overensstemmelse med konventionen.
F.
Separation og skilsmisse i udlandet Et udstedt separations- eller skilsmissedekret i udlandet af en dertil  

 kompetent myndighed i overensstemmelse med landets love vil som regel blive  

 anset for gyldigt i Danmark, medmindre den udenlandske myndigheds behandling  

 af sagen er åbenbart uforenelig med dansk rets grundlæggende principper.  

 Opstår spørgsmålet, ligger afgørelsen hos domstolene.
Hvis en part ønsker at  

 indgå nyt ægteskab i Danmark, er det dog statsamtet, der i første instans  

 afgør, om en udenlandsk skilsmisse kan anerkendes.
G.
Faderskabssager 1. Generelle bestemmelser Når sagsøgte i en faderskabssag opholder sig i udlandet, vil vedkommende  

 danske domstol normalt anmode repræsentationen om bistand i sagen.
 Dommeren vil i de fleste tilfælde anmode repræsentationen om at indbyde  

 sagsøgte til at afgive forklaring for repræsentationen, men kan også anmode  

 repræsentationen om at få sagsøgte afhørt for en domstol i opholdslandet.
I tilfælde, hvor der ikke ved domstolene er anlagt faderskabssag, kan et  

 statsamt anmode repræsentationen om at indbyde en person, der er udlagt som  

 fader til et barn født uden for ægteskab, til at afgive forklaring.
Det er en  

 forudsætning, at opholdslandet tillader repræsentationen at modtage  

 forklaringer, se kap.
VIII, afsnit D.
2. Afgivelse af forklaring for repræsentationen Når repræsentationen modtager anmodning om at indbyde en sagsøgt til at  

 afgive forklaring, skal den snarest muligt opfordre den pågældende til at  

 give personligt møde for repræsentationen.
Henvendelsen bør om muligt ske på  

 en sådan måde, at vedkommendes pårørende og andre ikke bliver bekendt dermed  

 og i hvert fald således, at de ikke får kendskab til sagens karakter.
Dette  

 hensyn bør dog ikke udelukke, at sagsøgtes adresse eftersøges, eventuelt med  

 de lokale myndigheders bistand.
a.
Når sagsøgte møder.
Når sagsøgte indfinder sig på  

 repræsentationen, gøres han bekendt med sagen.
Han skal samtidig udtrykkelig  

 gøres opmærksom på de vigtigste retsvirkninger, der efter dansk lovgivning  

 indtræder ved faderskabets anerkendelse, nemlig at barnet bliver berettiget til at bære hans navn, jf. lov nr. 193 af 29.  

 april 1981 om personnavne § 1, stk. 2, at barnet, hvis hans bo til sin tid skal skiftes efter dansk ret, arver på  

 lige fod med ægtebørn, jf. lovbkg. nr. 584 af 1. september 1986 om arv, og at det efter statsamtets nærmere bestemmelse vil kunne pålægges ham at  

 svare bidrag til barnets underhold, jf. lovbkg. nr. 293 af 2. maj 1995 samt  

 til udgifterne ved moderens barselsfærd og hendes underhold to måneder før og  

 en måned efter fødslen.
 Sagsøgte bør endvidere gøres bekendt med:
 Hvis sagsøgte kan anerkende faderskabet, opfordres han til at underskrive  

 følgende erklæring:
 Undertegnede (fulde navn, stilling, fødselsdato og -sted) for tiden boende  

 (sted) og med fast bopæl: (adresse) erklærer herved, at jeg har haft samleje  

 med (barnemoderens fulde navn, fødselsdato og -sted) boende (sted) på en  

 sådan tid, at jeg kan være fader til det af hende den (dato og år) fødte  

 barn, og at jeg anerkender faderskabet og er villig til at svare bidrag til  

 moderen og barnet efter nærmere bestemmelse af vedkommende danske statsamt.
 Jeg erklærer ligeledes, at jeg er gjort bekendt med og har forstået  

 retsvirkningerne af at anerkende faderskabet med hensyn til bidragspligten,  

 barnets arveret og ret til at bære mit navn, jf. lovbkg. nr. 293 af 2. maj  

 1995 og nr. 584 af 1. september 1986 samt lov nr. 193 af 29. april 1981.
 Underskriften skal attesteres af repræsentationen.
 Nægter den sagsøgte at anerkende faderskabet, anmodes han om at afgive en  

 skriftlig redegørelse for repræsentationen om sit forhold til barnets moder,  

 herunder navnlig hvorvidt han erkender at have stået i kønsligt forhold til  

 hende i og omkring avlingstiden samt om grundene til, at han ikke kan  

 anerkende faderskabet.
Domstolene vil ofte anmode repræsentationen om, at der udtages en  

 blodprøve til bestemmelse af sagsøgtes blodtype, hvis han nægter at anerkende  

 faderskabet.
Domstolenes anmodning til repræsentationen vil i så fald  

 indeholde de fornødne anvisninger om fremgangsmåden.
b.
Hvis sagsøgte ikke møder.
Hvis det ikke er muligt at få  

 sagsøgte til at møde for repræsentationen, eller hvis store afstande eller  

 andre forhold gør personligt fremmøde særlig bekosteligt eller besværligt,  

 skal erklæringsblanketten sendes til ham i anbefalet brev.
Brevet skal angive  

 den nødvendige forklaring i overensstemmelse med det anførte og opfordre til  

 at underskrive den.
Hvis han ikke mener at kunne underskrive erklæringen,  

 skal han give en skriftlig redegørelse for sit forhold til barnets moder og  

 om grundene til, at han ikke mener at kunne anerkende faderskabet.
Eventuelt  

 opfordres han til at medvirke til en blodtypebestemmelse.
Det kan kun være i  

 hans egen interesse, da en blodtypebestemmelse aldrig vil kunne bevise  

 faderskabet, men eventuelt kan udelukke, at han kan være barnets fader.
c.
Meddelelse om, hvad der passerer i sagen, sendes  

 snarest muligt til den dommer eller det statsamt, der har anmodet  

 repræsentationen om at foretage afhøringen.
3. Afhøring for opholdslandets domstole Afhøring i faderskabssager for opholdsstatens domstole, se kapitel VIII,  

 afsnit C.
4. Børnelovens § 11, stk. 5 Civilretsdirektoratet kan ligestille en anerkendelse, der under en dansk  

 faderskabssag (behandlet i statsamtet) er givet over for en dansk myndighed i  

 udlandet, med en anerkendelse, der er givet her i landet, jf. § 11 stk. 5 i  

 bkg. nr. 293 af 2. maj 1995 om børns retsstilling med senere ændringer.
H.
Adoption 1. Fremmede statsborgeres adoption af et dansk barn Hvis repræsentationen modtager henvendelse fra fremmede statsborgere om  

 hjælp til adoption af et dansk barn, skal de informeres om, at det i praksis  

 er en fjerntliggende mulighed.
En international adoption vil altid komme  

 efter en national adoption.
Samtidig overstiger antallet af danske  

 adoptionsansøgere langt det forholdsvis begrænsede antal af danske børn, der  

 bortadopteres, jf. herved Justitsministeriets cirkulæreskrivelse af 20.  

 januar 1958, hvorefter danske myndigheder ikke bør medvirke ved adoption af  

 danske børn, når adoptanten er bosiddende i udlandet.
2. Danske statsborgeres adoption af et udenlandsk barn Hvis danske statsborgere med fast bopæl i udlandet ønsker at adoptere et  

 udenlandsk barn skal det først afgøres, om adoptionen skal gennemføres efter  

 dansk ret.
 Afgørende herfor er, om ansøgerne kan anses for bosatte (domicilerede) i  

 udlandet på tidspunktet for adoptionens gennemførelse.
Spørgsmålet om ansøgernes bopælsforhold afgøres af  

 Civilretsdirektoratet.
Ansøgerne skal rette henvendelse til direktoratet,  

 inden de tager skridt til at indlede en adoptionssag i udlandet.
 Der stilles i praksis ret strenge krav for at godkende, at en dansk  

 statsborger, der er bosat i udlandet, har opgivet sin danske bopæl og  

 erhvervet bopæl i udlandet i adoptionsretlig henseende.
Ved afgørelsen af bopælsspørgsmålet lægger Civilretsdirektoratet vægt på  

 blandt andet ansøgerens tilknytning til Danmark/udlandet, herunder på  

 ansøgernes arbejdsmæssige, skattemæssige og bopælsmæssige tilknytning til  

 Danmark/udlandet.
Der lægges også vægt på varigheden af ansøgernes  

 udlandsophold/ansættelse i udlandet, hyppigheden af ansøgerens ferieophold i  

 Danmark samt på, hvornår ansøgerne regner med eventuelt at vende tilbage til  

 Danmark.
 Civilretsdirektoratet vil samtidig med afgørelsen af bopælsspørgsmålet  

 vejlede ansøgerne om den rette fremgangsmåde ved den påtænkte type adoption,  

 bl.a. for at sikre, at adoptionen er gyldig i Danmark.
Er der allerede gennemført en adoption i henhold til fremmed ret,  

 men ikke i henhold til dansk ret, skal sagen forelægges for  

 Civilretsdirektoratet med henblik på, om adoptionen kan anerkendes i  

 Danmark.
En adoption gennemført i udlandet anerkendes normalt kun i  

 Danmark, 1) hvis adoptanterne var bosatte (domicilerede) i det pågældende  

 land på tidspunktet for adoptionen og 2) adoptionen efter dens udenlandske  

 retsvirkninger og fremgangsmåde kan sidestilles med en afgørelse truffet i  

 Danmark.
 Ansøgerne bør vejledes om ikke at rejse ind i Danmark med barnet, før  

 Civilretsdirektoratet har haft lejlighed til at træffe afgørelse i  

 spørgsmålet om, hvorvidt den udenlandske adoption kan anerkendes efter dansk  

 ret.
 Danske repræsentationer i udlandet bør ikke yde hjælp til  

 formidling af kontakt mellem danske adoptionssøgende og enkeltpersoner  

 eller institutioner i udlandet med henblik på adoption, da en sådan hjælp kan  

 indebære en overtrædelse af adoptionslovens regler om formidling.
 I stedet bør repræsentationerne henvise de pågældende til enten at rette  

 henvendelse til Civilretsdirektoratet eller til en af de tre danske  

 organisationer, der er autoriseret til at hjælpe i sager om adoption af børn,  

 der ikke er statsborgere i et af de fem nordiske lande.
 Justitsministeriet har for tiden godkendt følgende organisationer til  

 formidling af udenlandske børn til adoption i Danmark:
Adoption Center Eckersbergsgade 17, 1.
8000 Århus C DanAdopt Hovedgaden 24 3460 Birkerød Terre des Hommes Egen Møllevej 1 6430 Nordborg 3. Betingelserne for adoption ved dansk bevilling.
 Det er en betingelse, at ansøgerne godkendes som adoptivforældre  

 (med mindre det drejer sig om stedbarnsadoption eller adoption inden for en  

 snæver familiekreds). Lovgivningen indeholder en række formelle krav til  

 ansøgernes alder, varigheden af deres samliv og antallet af børn i hjemmet,  

 der skal være opfyldt, for at ansøgere kan godkendes som adoptanter.
Herudover skal en række yderligere betingelser i adoptionsloven  

 være opfyldt.
Vejledning kan fås ved henvendelse til Civilretsdirektoratet  

 eller til en af de amtskommunale socialforvaltninger (i København Magistraten  

 og på Frederiksberg Det sociale Udvalg).
 Ansøgning om godkendelse som adoptant sendes til en af de  

 amtskommunale socialforvaltninger (i København Magistraten og på  

 Frederiksberg Det sociale Udvalg).
 Der gælder særlige regler for behandlingen af ansøgninger om  

private fremmedadoptioner og familieadoptioner.
I.
Registreret partnerskab Lov nr. 372 af 7. juni 1989 om registreret partnerskab, i det følgende  

 benævnt LP, trådte i kraft den 1. oktober 1989. Loven blev ændret ved lov  

 nr. 821 af 19. december 1989.
 Lov nr. 373 af 7. juni 1989 om ændring af ægteskabsloven, arveloven,  

 straffeloven og lov om afgift af arv og gave trådte i kraft samme dag.
 De to love er optrykt som bilag til A-oversigt 12/1989.
 Ifølge LP § 1 kan to personer af samme køn lade deres partnerskab  

 registrere.
Der stilles ingen nærmere krav til partnerskabets karakter: der behøver  

 ifølge motiverne bag LP end ikke at foreligge bofællesskab.
Dog kræves det  

 efter LP § 2, stk. 2, at mindst den ene partner er dansk statsborger og har  

 bopæl i Danmark.
To udlændinge eller to personer, der bor i udlandet, kan  

 således ikke få deres partnerskab registreret i Danmark.
 Registreringen foregår i den borgerlige vielses former, jf. afsnit A.
Bopælskommunen skal efter ansøgning udfærdige en prøvelsesattest, før  

 registrering kan finde sted.
Registreringen kan kun finde sted på rådhuset og  

 således ikke i en kirke.
 Af særlig betydning for udenrigstjenesten er den omstændighed, at  

 registrering ikke kan foretages af diplomatiske og konsulære embedsmænd.
Det fremgår af bemærkningerne til lovforslaget, »at forslagsstillerne  

 finder det betænkeligt med regler, der tillader danske diplomater at foretage  

 registreringer i udlandet, således som det ved en overførsel af  

 ægteskabslovgivningen vil være muligt efter ægteskabslovens § 22.  

 Forudsætningen er, at det pågældende land tillader, at fremmede myndigheder  

 foretager registreringer af homoseksuelle på dets territorium.
En sådan  

 tilladelse vil formentlig ikke kunne opnås.« Hovedsigtet med LP er, at registrerede partnere skal opnå samme  

 retsstilling som ægtefæller.
Efter LP § 3 skal regler i dansk lovgivning om  

 ægteskab og om ægtefæller finde tilsvarende anvendelse på registrering af  

 partnerskab og på registrerede partnere.
Bl.a. skal således også reglerne om stemmeafgivning ved valg og  

 folkeafstemning, jf.
Kap.
IV D, anvendes på registrerede partnere.
Fra denne hovedregel gælder den væsentlige undtagelse, at registrerede  

 partnere ikke kan adoptere, hverken tredjeparts barn eller hinandens særbørn,  

 jf.
LP § 4, stk. 1.
Registrerede partnere kan heller ikke få fælles forældremyndighed over den  

 enes barn, jf.
LP § 4, stk. 2.
Et registreret partnerskab opløses efter reglerne om opløsning af  

 ægteskaber, jf.
LP § 5. Opløsning af registreret partnerskab kan altid finde  

 sted i Danmark.
Registrerede partnere har dog ikke mulighed for at få  

 mægling ved en præst, jf.
LP § 5.
 Vilkårsforhandling med en registreret partner forud for skilsmisse eller  

 separation kan finde sted ved en dansk repræsentation, hvor vedkommende har  

 ophold, jf. afsnit E.
Bistand i arvesager Bistand i arvesager Bistand i arvesager A.
Særlige regler for repræsentationens behandling af arvesager 1. En embedsmand i udenrigstjenesten kan normalt ikke  

 være eksekutor eller administrator Udenrigstjenestens embedsmænd kan ikke påtage sig hvervet som eksekutor  

 eller administrator uden først at have indhentet tilladelse fra  

 Udenrigsministeriet.
 Denne tilladelse vil som hovedregel ikke blive givet, fordi en eksekutor  

 eller administrator skal varetage ikke blot danske, men alle arvingers  

 interesser, og fordi han i udførelsen af sit hverv som eksekutor eller  

 administrator er underkastet opholdslandets lovgivning.
Hvis det er den til enhver tid værende repræsentationschef som sådan, der  

 i testamentet er indsat som eksekutor, vil tilladelse som altovervejende  

 hovedregel blive nægtet.
Hvis en navngiven embedsmand er indsat som  

 eksekutor, vil det bero på en konkret overvejelse, om tilladelse kan gives,  

 herunder om eksekutorindsættelsen er naturligt begrundet ved slægtskab,  

 langvarigt bekendtskab eller venskab mellem testator og den pågældende  

 embedsmand eller lignende forhold.
Personer, som ønsker at indsætte en af  

 udenrigstjenestens embedsmænd som eksekutor i deres testamente, bør gøres  

 bekendt med dette forhold.
2. Overlevering af korrespondance mv. ved chefskifte Når en repræsentationschef fratræder, skal han til sin efterfølger  

 overlevere korrespondance, dokumenter, pengemidler og effekter, der vedrører  

 bosager, som han har behandlet.
Til Udenrigsministeriet indsendes  

 efterfølgerens specificerede kvittering for modtagelsen af værdier tilhørende  

 boet.
3. Substitution af skiftefuldmagter ved chefskifte Repræsentationschefen skal, i det omfang det er påkrævet, substituere  

 eventuelle skiftefuldmagter til efterfølgeren og i tilfælde, hvor  

 tilvejebringelsen af nye skiftefuldmagter er nødvendig, såvidt muligt  

 varetage fuldmagtsgiverens interesser i samråd med efterfølgeren, indtil  

 fuldmagt for efterfølgeren foreligger.
4. Traktater Danmark har med andre lande afsluttet følgende traktater og aftaler, der  

 indeholder bestemmelser om arv og skiftebehandling:
b ) Amerikas Forenede Stater.
Venskabs-, handels- og  

 søfartstraktat af 1. oktober 1951, artikel IX, fastslår, at danske  

 statsborgere og selskaber nyder nationalbehandling i USA med hensyn til  

 erhvervelse af såvel rørlig som fast ejendom ved arv.
Senere amerikansk  

 lovgivning har dog skabt tvivl om denne ret.
c ) Frankrig.
Handelstraktaten af 23. august 1742, artikel  

 40, fortolkes derhen, at skifte af efterladenskaber, som en dansk statsborger  

 har efterladt sig i Frankrig, skal foretages i Frankrig, men at der ikke  

 tilkommer de franske skiftemyndigheder nogen beføjelse til under skiftet at  

 inddrage formue, som afdøde måtte have efterladt sig i Danmark.
 Endvidere følger det af bestemmelsen, at registrering af efterladenskaber  

 fra en dansk statsborger død i Frankrig skal foretages i overværelse af  

 vedkommende danske konsularembedsmand, når arvingerne er umyndige, eller når  

 de er fraværende og ikke har nogen befuldmægtiget repræsentant på stedet.
d ) Iran.
Ifølge noteveksling af 16. september og 28.  

 november 1939 med Iran om reciprocitet ved behandling af egne statsborgeres  

 boer i det andet land er der indrømmet danske repræsentationer i Iran de  

 rettigheder og beføjelser, som indeholdes i et iransk reglement af 10. maj  

 1932 om gennemførelse af loven angående behandlingen af efterladenskaber  

 efter fremmede statsborgere, der afgår ved døden i Iran.
Af reglementets  

 artikel XXXVII fremgår det, at de iranske myndigheder, når en dansk  

 statsborger afgår ved døden, medens han er på rejse i Iran, skal overgive  

 hans efterladenskaber til vedkommende danske repræsentation.
Afgår en dansk  

 statsborger bosat i Iran ved døden, foretages skiftebehandling i Iran og  

 efter iransk lovgivning.
De stedlige myndigheder skal dog underrette  

 repræsentationen om dødsfaldet, og repræsentationen skal have adgang til at  

 overvære registreringen af efterladenskaberne.
Hvis arvingerne er fraværende  

 og ikke legalt repræsenteret, skal arvelodderne, når bobehandlingen er  

 afsluttet, overgives til repræsentationen som repræsentant for arvingerne.  

 Der henvises i øvrigt til artikel XIV i venskabs-, bosættelses- og  

 handelstraktat af 20. februar 1934 mellem Danmark og Iran.
De senere års  

 udvikling i Iran har gjort aftalen usikker.
I øvrigt kan kun muslimer arve  

 muslimer i Iran.
e ) Japan.
Ifølge handels- og skibsfartstraktat af 12.  

 februar 1912, artikel IV, har repræsentationen ret til at repræsentere boet  

 og foretage alt fornødent til dets behørige behandling og afslutning, hvis en  

 dansk statsborger afgår ved døden i Japan, uden at der på stedet findes  

 nogen, der ifølge dansk ret er berettiget til at tage vare på og administrere  

 boet.
Bestemmelsen udelukker imidlertid ikke vedkommende japanske domstole  

 fra at tage boet under behandling i tilfælde, hvor de ellers ville være  

 kompetente.
Disse regler gælder også i tilfælde, hvor en dansk statsborger  

 dør uden for Japan, men efterlader formueværdier der.
f ) Storbritannien og Nordirland.
Ifølge  

 konsularkonventionen af 27. juni 1962, kapitel VI, skal repræsentationen, når  

 en dansk statsborger afgår ved døden under midlertidigt ophold i  

 repræsentationens distrikt, have adgang til at tage efterladenskaber, som var  

 i afdødes besiddelse, i varetægt.
 Hvis en afdød efterlader sig formuegenstande inden for repræsentationens  

 distrikt, og en dansk statsborger, der hverken er bosat eller lovligt  

 repræsenteret i distriktet, har eller gør krav på at have en ret til  

 efterladenskaberne, fx i egenskab af arving, eksekutor eller kreditor, er  

 repræsentationen bemyndiget til at repræsentere den pågældende, som om denne  

 havde udstedt gyldig fuldmagt til repræsentationen.
 g ) Haagerkonventionen af 5. oktober 1961 om lovkonflikter  

 vedr. formen for testamentariske dispositioner. (UM's bkg. af 6.  

 september 1976). Konventionen gælder i forholdet til Antigua/Barbuda,  

 Australien, Belgien, Bosnien-Herzegovina, Botswana, Brunei Darussalam, Fiji,  

 Finland, Frankrig, Grenada, Grækenland, Irland, Israel, Japan, Kroatien,  

 Lesotho, Luxembourg, Makedonien, Mauritius, Nederlandene, Norge, Polen,  

 Schweiz, Slovenien, Spanien, Storbritannien og Nordirland, Sverige,  

 Swaziland, Sydafrika, Tonga, Tyrkiet, Tyskland og Østrig.
 Efter konventionen er testamenter som hovedregel gyldige, for så vidt  

 angår formen, hvis de opfylder formkravene på nærmere opregnede steder.
5. Gebyr i arvesager Til dækning af udenrigstjenestens udlæg ved varetagelsen af danske  

 arvingers interesser i udlandet betales et gebyr efter gældende regler.
B.
Varetagelse af danske arvingers interesser under skiftebehandling i  

 repræsentationens distrikt Ofte indledes en arvesag ved, at en mulig arving retter henvendelse til  

 udenrigstjenesten, fordi en potentiel arvelader er død i udlandet.  

 Udenrigstjenesten bør da undersøge om, og hvor der skiftes, og oplyse navn på  

 en lokal advokat, der vil kunne undersøge boets værdier etc. og varetage et  

 evt. skifte.
 En arvesag kan også opstå ved, at en repræsentation får kendskab til et  

 dødsfald med mulige arvinger i Danmark.
 Endelig kan en arvesag opstå ved, at en udenlandsk skiftemyndighed retter  

 henvendelse til en repræsentation for at høre, om der er mulige arvinger i  

 Danmark.
Repræsentationen kan i disse tilfælde udfylde et skema som det aftrykte  

 med de oplysninger, der haves, eller let kan tilvejebringes.
Kopi af skemaet  

 sendes til rekvirenten og/eller nærmeste kendte mulige arving, evt. flere  

 arvinger.
Kendes denne ikke, sendes skemaet til Udenrigsministeriet (StF.1),  

 der vil søge mulige arvinger.
Udenrigsministeriet varetager således ikke længere tilrettelæggelsen af  

 arvesager i udlandet.
Skulle dette alligevel blive tilfældet i en  

 ekstraordinær situation, bør Udenrigsministeriet undersøge, om der er  

 oprettet testamente.
Arvingen eller dennes advokat må ved korrespondance med den udenlandske  

 advokat eller skiftemyndighed selv få belyst den slægtskabsdokumentation, der  

 er nødvendig.
Det er ikke muligt for private at opnå en arveerklæringsrapport  

 fra Rigspolitiets eftersøgningstjeneste, selvom der betales herfor.  

 Alternativet er fx at benytte genealoger, hvis fødsels-, vielses-,  

 skilsmisse- og dødsattester ikke er nok.
Der vil være visse handlinger, som ikke altid kan opnås af private.
Det  

 kan fx være at få oplyst et bos størrelse, få en bankboks åbnet eller få et  

 arveprovenu i ikke-konvertibel valuta hjemført.
Repræsentationernes bistand kan også bestå i at skulle sikre værdier, fx  

 aflåse en bolig eller undersøge den for oplysninger om slægtninge.
I sådanne  

 enkelthandlinger må udenrigstjenesten fortsat bistå på anmodning.
For hver af  

 disse ekspeditioner er repræsentationen berettiget til at opkræve gebyr efter  

 betalingscirkulæret, evt. § 10 (timebetaling) og § 17 (overførsel af  

 provenu).
Det henstilles, at repræsentationen, hvor det skønnes relevant, udarbejder  

 en kort vejledning med lokale retningslinier for afvikling af et dødsbo ud  

 fra hidtidige erfaringer og omfang af arvesager . Vejledningerne bør  

 vedlægges oplysningsskemaet eller indgå i følgeskrivelsen.
Navn og adresse på  

 egnede advokater, og hvilke sprog de korresponderer på, kan ligeledes indgå.
 Underlagte repræsentationer skal i nødvendigt omfang instrueres om at  

 orientere den overordnede repræsentation, hvis de får kendskab til arvesager  

 med mulige danske interesser.
OPLYSNINGSSKEMA til mulige danske arvinger i udenlandske arvesager Skemaet udfyldes med de foreliggende oplysninger, når repræsentationen  

 bliver spurgt om eller får kendskab til dødsfald, der kan berøre mulige  

 arvinger i Danmark.
Skemaet sendes til mulig(e) arving(er), som er kendt for  

 repræsentationen og ellers til Udenrigsministeriet.
Modtagere af  

 oplysningsskemaet gøres opmærksom på, at udenrigstjenesten ikke har konkret  

 kendskab til boets størrelse, eller om modtageren har arveret.
Videregivelsen  

 af oplysningerne i skemaet sker således uden ansvar for udenrigstjenesten.
--------------------------------------------------------------------- Afdødes navn --------------------------------------------------------------------- Adresse Fødested og -dato Dødssted og -dato --------------------------------------------------------------------- Navn og adresse på nærmeste kendte slægtning(e) --------------------------------------------------------------------- Hvilke værdier formodes boet at indeholde? --------------------------------------------------------------------- Er der fast ejendom? --------------------------------------------------------------------- Hvem varetager skifte (Skifteret, eksekutor, administrator)? --------------------------------------------------------------------- Er der berammet møde for skifte? --------------------------------------------------------------------- Skal arvingen selv begære skifte og da senest hvornår? Kan skifte ske i Danmark? -------------------------------------------------------------------- Findes der et testamente? Vedlægges kopi? --------------------------------------------------------------------- Hvis testamentsarvingen er død, træder da dennes arvinger i stedet? Er der tvangsarv efter lokal lovgivning? --------------------------------------------------------------------- Med forbehold for at der findes nærmere arveberettigede slægtninge,  

 vil den tilskrevne slægtning da være arveberettiget efter lokal lov (hustru,  

 børn, nær familie, fætre og kusiner, børn født uden for ægteskab,  

 adoptivbørn, slægtskab mellem halvsøskende og afkom)? Hvilken dokumentation er sædvanligvis nødvendig for en arving? Hvilken dokumentation er sædvanligvis nødvendig, hvis der foreligger et  

 gyldigt testamente? --------------------------------------------------------------------- Navn på lokal advokat, der vil bistå med skiftet og dennes anslåede  

 salærkrav, samt hvilke sprog advokaten korresponderer på:
--------------------------------------------------------------------- Eventuelle bemærkninger --------------------------------------------------------------------- Dato:
 Repræsentationens navn:
--------------------------------------------------------------------- C.
Skifte af formueværdier i udlandet efter arvelader med fast bopæl i  

 Danmark 1. Skiftebehandlingen hører principielt under  

 skifteretten på afdødes hjemsted Efter dansk ret skal skifte finde sted i Danmark i alle tilfælde, hvor  

 arvelader var fast bosat i Danmark uden hensyn til nationalitet  

 (domicilprincippet), og under skiftet skal inddrages alle værdier, som afdøde  

 efterlod sig, uanset om disse værdier befinder sig i Danmark eller i  

 udlandet.
2. Hvor tillægsskifte er nødvendigt En række lande følger imidlertid det princip, at skiftebehandling skal  

 foretages i det land, hvor formueværdierne befinder sig (lex rei sitæ),  

 uanset hvor arveladeren var bosat, eller hvor han afgik ved døden.
Hvis en person bosat i Danmark afgår ved døden og efterlader sig  

 formueværdier i et land, som følger lex rei sitæ, kan der blive tale om et  

 tillægsskifte af de pågældende formueværdier sideløbende med  

 skiftebehandlingen i Danmark.
Det sker, hvis det pågældende lands myndigheder  

 ikke vil bøje sig for dansk rets domicilprincip og udlevere de pågældende  

 formueværdier til den danske skifteret eller eksekutor, men insisterer på at  

 foretage skifte på stedet.
3. Indberetning Når en person bosat i Danmark afgår ved døden, vil det normalt af de  

 efterladte papirer fremgå, om afdøde havde formueværdier i udlandet.
Dette er  

 dog ikke altid tilfældet.
Hvis repræsentationen erfarer, at en person bosat i  

 Danmark er afgået ved døden og har efterladt sig formueværdier inden for  

 repræsentationens distrikt, bør repræsentationen derfor indberette det til  

 Udenrigsministeriet.
Ministeriet underretter den skifteret eller eksekutor,  

 der behandler afdødes bo.
Erhvervsbistandsarbejde på honorære  

 repræsentationer Erhvervsbistandsarbejde på honorære  

 repræsentationer Retningslinjerne i dette kapitel er et uddrag af instruktionen til  

 repræsentationer med udsendte medarbejdere.
 Honorære repræsentationer kan følge retningslinjerne i muligt omfang.
 Spørgsmål bør forelægges den overordnede repræsentation eller  

 Udenrigsministeriet.
A.
Det generelle erhvervsbistandsarbejde 1. Generelle retningslinjer En af de vigtigste og mest krævende opgaver for udenrigstjenesten er på  

 bedst mulig måde at varetage, beskytte og udbygge danske erhvervsinteresser.  

 I dette arbejde ligger hovedvægten på den bistand, repræsentationerne kan yde  

 til fremme af dansk eksport i almindelighed og til den individuelle eksportør  

 i særdeleshed.
Repræsentationen bør derfor efter bedste evne medvirke til at skabe  

 interesse for danske varer og tjenesteydelser, og repræsentationen bør i den  

 stedlige forretningsverden kendes som det centrale sted for oplysninger om  

 danske varer og tjenesteydelser.
Statistikker, brochurer, fælleskataloger for  

 eksportgrupper og andre publikationer om dansk erhvervsliv bør være til  

 rådighed for eller under rimelige omstændigheder kunne fremskaffes til alle  

 interesserede.
 Repræsentationen bør holde sig orienteret om forhold på stedet, som  

 generelt er af betydning for behandlingen af de kommercielle sagsområder.
 Repræsentationen bør holde kontakt med stedlige myndigheder,  

 importorganisationer, handelskamre, brancheforeninger mv., som har betydning  

 for dansk eksports adgang til og placering på markedet.
 Hvis der på stedet er etableret et dansk handelskammer e.l., bør  

 repræsentationen indgå i et positivt samarbejde med dette.
 Ønsker og forslag om besøg i Danmark af eksempelvis minister-, erhvervs-,  

 branche- og fagbladsdelegationer bør altid forelægges Udenrigsministeriet til  

 godkendelse, før repræsentationen over for de pågældende bekræfter  

 arrangementets gennemførelse.
2. Danish Exporters Udenrigsministeriet samarbejder med Tele Danmark Forlag om udgivelsen af  

 den officielle eksporthåndbog Danish Exporters og databasen Danish Exporters  

 The Official Database.
Håndbogen og databasen bør benyttes som primære  

 referencer i firmaformidlingsarbejdet.
 Opstår der tvivl om anvendelse af andre handelskalendere eller databaser,  

 bør repræsentationen henvende sig til den overordnede repræsentation eller  

 Udenrigsministeriet.
3. Projekter og licitationer Alle multilateralt finansierede projekter og licitationer, hvori der kan  

 være en dansk interesse, registreres i Udenrigsministeriets databasekompleks  

UPLN  ( UPRO for projekter, ULIC for licitationer og  

URAP for rapporter). Projektoplysninger opdateres løbende i alle faser  

 af projekternes cyklus.
 Virksomheder, der er tilsluttet databaserne, kan efter en indbygget  

 overvågningsfacilitet til enhver tid holde sig ajour med projekternes  

 aktuelle status, fx forstudier, feasibility studier, long-listing og  

 short-listing af rådgivere, entreprenører og leverandører af udstyr m.m.
 I tilslutning til disse databaser findes databasen UMEF , der  

 indeholder oplysninger om projekter, der planlægges gennemført med støtte fra  

 EU's strukturfonde.
 Danske eksportører har i de seneste år i stadig stigende grad rettet  

 opmærksomheden mod mulighederne for eksport af totalprojekter - eller  

 delleverancer hertil - som bl.a. finansieres af de multilaterale og de  

 bilaterale bistandsorganisationer.
 Honorære repræsentationer, der dækker områder, hvor der skønnes at være  

 muligheder for dansk deltagelse i projekter og licitationer, kan få tilsendt  

 særskilt instruktion om fremgangsmåden ved indberetning om projekter og  

 licitationer af den overordnede repræsentation eller Udenrigsministeriet.
4. Hæderspriser Hædersprisen »Landsforeningen Dansk Arbejdes Diplom og Hans Kongelige  

 Højhed Prins Henriks Æresmedalje« tildeles personer og virksomheder med  

 hjemsted i udlandet, herunder danske virksomheders datterselskaber.  

 Tildelingen er en anerkendelse af fortjenstfuld indsats for afsætning af  

 danske varer og tjenesteydelser på eksportmarkederne.
Ved bedømmelsen lægges  

 der vægt på, om indsatsen igennem en årrække har været bemærkelsesværdig.  

 Tildeling af anerkendelsen er normalt begrænset til i alt ca. 15 pr. år og  

 højst en gang årligt i eet land.
 Honorære repræsentationer bør være opmærksomme på, at de kan foreslå  

 kandidater til den overordnede repræsentation.
»Kong Frederik den Niendes Hæderspris for fortjenstfuld indsats for  

 dansk eksport« kan tildeles virksomheder, der er registreret i Danmark,  

 danske institutioner og organisationer samt personer bosiddende i landet.  

 Indstillinger til hæderspris kan kun fremsættes af de i alt 13 medlemmer  

 (ministerier og erhvervsorganisationer) af Komiteen.
Der tildeles normalt  

 højst fem hæderspriser pr. år.
5. Eksportstipendiater Bestemmelse om udsendelse og placering af eksportstipendiater træffes af  

 Eksportfremmerådet.
Administrationen af ordningen varetages af Erhvervsfremme  

 Styrelsen under Erhvervsministeriet.
Eksportstipendiaterne er yngre handelsfolk med både teoretisk og praktisk  

 indsigt i eksportarbejde.
Udsendelsen sker som hovedregel for en periode på  

 tre eller fire år til lande eller større byer, hvor der ikke er en udsendt  

 dansk repræsentation.
 På linje med repræsentationernes handelsmedarbejdere yder  

 eksportstipendiaterne først og fremmest eksportfremmebistand til danske  

 virksomheder.
 Samarbejdet mellem udenrigstjenesten og eksportstipendiaterne er baseret  

 på en aftale fra 1992 mellem Udenrigsministeriet og Erhvervsfremme Styrelsen.  

 I mange tilfælde indgår repræsentationen og eksportstipendiaten en lokal  

 aftale om geografisk afgrænsning etc.
 Udenrigsministeriet og Erhvervsfremme Styrelsen lægger stor vægt på et  

 gnidningsløst og gensidigt samarbejde, herunder regelmæssig afholdelse af  

 lokale koordinationsmøder mellem udenrigstjenestens handelsmedarbejdere og  

 eksportstipendiaterne.
B.
Repræsentationens direkte erhvervsbistandsarbejde 1. Generelle retningslinjer I udenrigstjenestens eksportfremmesystem udfører repræsentationen den  

 egentlige konsulentbistand for danske virksomheder.
Dette er  

 udenrigstjenestens vigtigste ydelse på eksportfremmeområdet.
 Udenrigsministeriets bekendtgørelse om betaling for tjenestehandlinger i  

 udenrigstjenesten og vejledning til samme indeholder detaljerede regler bl.a.  

 for bistand, der har til formål at støtte erhvervslivets eksportarbejde og  

 øvrige kommercielle aktiviteter i udlandet.
Bekendtgørelsen og vejledningen er optrykt i »Udenrigstjenestens  

 betalingsordning, Vejledning«, hvor de detaljerede bestemmelser er  

 beskrevet.
Nedenfor anføres nogle generelle bemærkninger til bekendtgørelsen.
 Omfattet er bl.a. alle juridiske personer (dvs. ikke kun privatpersoner,  

 private organisationer og virksomheder, men som udgangspunkt også statslige,  

 amtskommunale og kommunale myndigheder samt domstolene), der skriftligt,  

 telefonisk eller under personligt besøg henvender sig til repræsentationen  

 for at opnå assistance i kommercielle sager.
 Centraladministrationen og styrelserne vil i vidt omfang være fritaget for  

 gebyrer og timetakst i henhold til bekendtgørelsen, men vil fx være omfattet,  

 hvis der er tale om bistand i kommercielle sager, herunder sager om  

 systemeksport.
 Betalingsordningen anvendes også ved eventuelle anmodninger om bistand til  

 eksport til Danmark, uanset om anmodningen er fremsat af en dansk eller  

 udenlandsk juridisk person.
 Henvendelser fra danske datterselskaber i opholdslandet er omfattet af  

 betalingsordningens bestemmelser.
 Henvendelser fra en juridisk person i opholdslandet med anmodning om  

 bistand til import fra Danmark er ikke omfattet af betalingspligten.
 Repræsentationen skal ikke opkræve betaling i såkaldte bagatel- og  

 petitessesager.
2. Bistand til danske eksportører a.
Principielle regler for besvarelse af henvendelser fra danske  

 eksportører.
Der bør principielt ydes bistand til alle danske eksportører.
Bistandens  

 omfang bør aftales med rekvirenten i overensstemmelse med betalingsordningens  

 bestemmelser.
Repræsentationen bør i alle tilfælde oplyse om  

 betalingsordningen, før opgaveløsningen sættes i gang, dels hvor en  

 tjenestehandling i en kommerciel sag er betalingspligtig, og dels hvor det  

 ikke ligger klart, at rekvirenten er bekendt med betalingsordningen.
Dog kan  

 oplysningspligten bortfalde i særlige tilfælde, fx hvor repræsentationen  

 skønner, at behovet for den rekvirerede bistand er akut, og det ikke er  

 muligt at kontakte rekvirenten, før bistanden ydes.
Igennem årene har der fundet en produktudvikling sted af det, der populært  

 har været kaldt firmaformidling.
Repræsentationerne kan i dag tilbyde danske  

 virksomheder og organisationer en bred vifte af serviceydelser, hvis  

 hovedsigte er at styrke den danske eksport.
Ikke mindst indførelsen af  

 betalingsordningen har muliggjort udførelse af både mere kvalificerede og  

 mere tidskrævende opgaver for enkeltkunder.
Fra tidligere næsten udelukkende at have udført opgaver, der uopfordret  

 indgik fra eksportvirksomhederne, bør repræsentationerne nu udføre et  

 egentligt salgsarbejde over for potentielle eksportører med henblik på at øge  

 disses interesse for at komme ind på de pågældende markeder - og at anvende  

 udenrigstjenestens konsulentbistand i forbindelse hermed.
Dette salgsarbejde  

 finder bl.a. sted under repræsentationschefers og handelsmedarbejderes  

 tjenstlige besøg i Danmark og i forbindelse med regionale eller  

 brancheorienterede eksportkonsultationer.
 UH.1 koordinerer markedsføringsaktiviteterne i forbindelse med ophold i  

 Danmark, der enten finansieres over UH.1's budget eller ved anvendelse af  

 repræsentationernes tilbageførte indtægter på betalingsordningen.
Udenrigsministeriet lægger vægt på, at erhvervslivet opfatter  

 repræsentationerne som deres fremskudte marketingafdelinger.
Den bistand, der  

 ydes, bør have karakter af en egentlig kvalificeret konsulentbistand på linje  

 med det, der tilbydes af private konsulentfirmaer.
Der er ingen egentlig  

 begrænsning i, hvilke opgaver der kan udføres, så længe disse er legale, og  

 så længe repræsentationerne ikke underskriver kontrakter e.l. på de danske  

 firmaers vegne.
 I kontaktformidlingsarbejdet er det vigtigt både at levere udskrifter fra  

 databaser eller trykte medier og at lade anvendelsen af disse hjælpemidler  

 indgå i løsningen af en totalopgave, der går ud på at finde frem til de rette  

 forretningspartnere for danske virksomheder.
Repræsentationen har i kraft af lokalkendskabet til markedet og den  

 fysiske tilstedeværelse på markedet den bedste udgangsposition for at  

 foretage en vurdering og udvælgelse af sådanne udenlandske firmaer eller  

 personer.
Repræsentationen bør derfor søge at overbevise danske kunder om det  

 formålstjenlige i at anvende denne ekspertise i fuld udstrækning.
I brochurerne Eksport Guide og Prisliste er anført en række af de mest  

 almindeligt forekommede konsulentopgaver: Markedsanalyse, information om  

 told, afgifter, importrestriktioner, konkurrenter på markedet, pris- og  

 avanceforhold, salgs- og distributionskanaler, markedsføringsstrategi,  

 kontaktetablering, oprettelse af selskab, markedsføringsaktiviteter,  

 besøgsprogrammer, hotelreservationer, tolkebistand og udlejning af lokaler.  

 Denne liste er ikke udtømmende.
Herudover opfordres repræsentationerne til,  

 hvor det er muligt, at indgå aftaler med danske firmaer om fx  

 markedsovervågning, konkurrentovervågning og undersøgelse af  

 agentperformance.
For mere dybtgående opgaver kan det i visse tilfælde være en fordel at  

 tilbyde en totalpris uden timeangivelse.
I så fald skal totalprisen som  

 udgangspunkt være baseret på det skønnede timeforbrug.
 Repræsentationen skal afholde sig fra at give oplysninger om konkurrerende  

 danske firmaer på markedet, medmindre oplysningerne er umiddelbart offentligt  

 tilgængelige.
b.
Bank- og andre soliditetsoplysninger.
Hvis repræsentationen kender de lokale firmaer, som er videregivet til en  

 dansk eksportør, kan repræsentationen i sin besvarelse give oplysning om  

 deres almindelige anseelse, soliditet og kapacitet.
Repræsentationen bør  

 tilbyde at tilvejebringe oplysninger om firmaerne og angive de dermed  

 forbundne omkostninger.
 Når repræsentationen udtaler sig om udenlandske firmaers soliditet og  

 almindelige anseelse eller videregiver sådanne oplysninger, skal det  

 tilkendegives, at oplysningerne er fortrolige og uden ansvar for  

 repræsentationen.
c.
Inddrivelse af kommercielle fordringer.
 Hjælp til inddrivelse af kommercielle fordringer er omfattet af  

 betalingsordningen.
 Når en repræsentation modtager anmodning om hjælp til inddrivelse af en  

 kommerciel fordring, skal sagen i et anbefalet brev forelægges for debitor  

 med anmodning om inden for et anført tidspunkt at indbetale beløbet til  

 kreditor.
 Da kapitaloverførsler betragtes som en særskilt tjenesteydelse, og der  

 dermed betales gebyr i overensstemmelse med betalingsordningens bestemmelser,  

 bør rekvirenten som hovedregel henvises til overførsel gennem et  

 pengeinstitut, hvis inddrivelsen får et positivt udfald.
Kreditor bør underrettes om repræsentationens henvendelse til debitor og  

 forespørges, om sagen ønskes overdraget til advokat/inkassobureau i tilfælde  

 af udeblivende eller negativ reaktion fra debitor.
I den foreløbige  

 besvarelse til kreditor bør opgives omkostningerne ved en sådan inkasso og  

 eventuelt også navn og adresse på advokat/inkassobureau for det tilfælde, at  

 kreditor måtte foretrække en direkte henvendelse.
 Hvis repræsentationen har grund til at nære tvivl om fordringens  

 rigtighed, bør den dog indhente nærmere dokumentation fra kreditor, inden  

 sagen forelægges for debitor.
d.
Instruktion om dokumentation for indførsel af landbrugsvarer i  

 tredjelande.
 Hvis danske eksportører af landbrugsprodukter anmoder om en  

 »ambassadeerklæring« som dokumentation for, at en vare er indført i  

 pågældende tredjeland, skal følgende fremgangsmåde og formulering anvendes:
 1. Der udstedes et lossebevis med følgende tekst:
 Dette kan fx være:
- tolddokument, herunder edb-udskrifter for så vidt de er godkendt som  

 tolddokumentation - nationale havnedokumenter - andre dokumenter udstedt af en offentlig myndighed i det pågældende land - skibsmanifest - kaptajnserklæring - andet dokument udstedt af eller beroende hos importøren, fx køberattest  

 eller anden form for kvittering.
 2. I dokumentationen skal det bl.a. attesteres, at  

 produktet har forladt havneområdet eller i det mindste, at produktet, såvidt  

 udstederen af dokumentationen ved det, ikke har været genstand for  

 efterfølgende lastning med henblik på genudførsel.
3. Det understreges, at den nævnte dokumentation alt  

 overvejende anvendes som en sekundær/alternativ dokumentation.
Det betyder,  

 at EU-direktoratet før en eventuel godkendelse af ambassadeerklæringer som  

 ankomstdokumentation må sikre sig, at eksportøren har forsøgt at fremskaffe  

 primær dokumentation i form af egentlig tolddokumentation.
 En ambassadeerklæring kan også anvendes som supplerende dokumentation, fx  

 når der er alvorlig tvivl om produktets faktiske destination, eller når  

 produktet kan tænkes genudført til EU.
3. Bistand til udenlandske importører a.
Bistandens omfang.
 Omfanget af repræsentationens bistand til lokale importører afpasses efter  

 importørens almindelige anseelse på stedet, soliditet og importkapacitet samt  

 de foreliggende danske leveringsmuligheder og eksportinteresser.
 Bistand til lokale importører bør, hvis der efter repræsentationens skøn  

 er dansk interesse i det, gives lige så effektivt som bistand til danske  

 eksportører.
b.
Fremskaffelse af oplysninger om den udenlandske importør.
Bistand bør kun gives til udenlandske firmaer, som anses for velegnede  

 forretningsforbindelser for danske virksomheder.
Hvis importøren er  

 repræsentationen ukendt, kan repræsentationen evt. som et første skridt  

 anmode importøren om til brug for firmaformidlingen at udfylde et spørgeskema  

 med angivelse af - firmaets navn - adresse - kontaktperson - telefon - telefax - firmaprofil: antal ansatte, etableringsår, omsætning,  

 agent/importør/grossist/detailhandel/producent/mv.
- specificering af, hvilke danske produkter eller serviceydelser, firmaet  

 er interesseret i - kundegrupper - geografisk område for disse produkter/serviceydelser - firmaets nuværende repræsentanter og - produktsortiment.
 Er oplysningerne om firmaet tilfredsstillende, og mener repræsentationen i  

 øvrigt, at der skulle være et godt afsætningsmarked og gode danske  

 leveringsmuligheder, bør den telefonisk eller ved personlig henvendelse søge  

 kontakt med firmaet for at få uddybet kendskabet og om nødvendigt få  

 forespørgslen nærmere belyst.
c.
Besvarelse af den udenlandske importørs henvendelse.
Som hovedregel bør repræsentationen besvare den udenlandske henvendelse  

 direkte på grundlag af Danish Exporters (håndbogen og databasen),  

 repræsentationens lokale handelsregister, opslagsværker og andet foreliggende  

 adressemateriale.
Om muligt bør besvarelsen ledsages af forhåndenværende  

 relevant brochuremateriale eller andre foreliggende oplysninger (eventuel  

 annonce i Danish Exporters, omtale i Denmark Review etc.).
I almindelighed bør repræsentationen videregive et passende antal  

 eksportører for hver produktgruppe og fortrinsvis firmaer, som i henseende  

 til størrelse og eksportkapacitet skønnes at være passende forbindelser for  

 den udenlandske importør.
Besvarelserne bør så vidt muligt varieres således,  

 at alle egnede eksportfirmaer inden for hver branche i det lange løb bringes  

 ligeligt i forslag.
Går henvendelsen ud på at etablere et agentur, bør der  

 fortrinsvis opgives eksportører, som endnu ikke er repræsenteret inden for  

 området.
Hvis repræsentationen ikke ved hjælp af egne kilder finder frem til  

 passende danske eksportører, bør sagen forelægges Udenrigsministeriet med så  

 fyldige oplysninger som muligt om produktet.
Hvis repræsentationen allerede  

 delvist har besvaret henvendelsen ved at meddele importøren adressemateriale  

 for visse af de pågældende eksportvarer, skal dette oplyses i  

 (telefax)indberetningen, så ministeriets formidlingsbestræbelser kan  

 tilpasses repræsentationens forbehandling.
 Drejer henvendelsen sig om et betydeligt antal danske produkter, eller  

 mener repræsentationen, at det i øvrigt er hensigtsmæssigt, vil ministeriet  

 formidle forespørgslen gennem Udenrigsministeriets tidsskrifter EXPORT eller  

 ØSTNYT under rubrikken »Forretningsforbindelser«.
 Hvis repræsentationen anser det for hensigtsmæssigt, at forespørgslen  

 behandles mere individuelt, bør relevante oplysninger om firma, produkt og  

 afsætningspotentiale indberettes.
d.
Oplysning fra den udenlandske importør om ydelsens resultat.
I svarbrevet til den udenlandske importør bør det som hovedregel tilføjes,  

 at repræsentationen vil sætte pris på at blive underrettet om, hvorvidt den  

 ydede bistand fører til resultat.
Og at repræsentationen i modsat fald vil  

 være rede til at undersøge, om der kan opgives andre eksportøremner.
Hører  

 repræsentationen ikke fra den udenlandske importør, bør sagen følges op, hvis  

 betydelige danske eksportinteresser er involveret.
e.
Underretning til danske eksportvirksomheder, hvis navne er blevet  

 opgivet.
Hvis et udenlandsk firmas henvendelse besvares direkte af  

 repræsentationen, skal de danske eksportører samtidig underrettes om det og  

 gøres bekendt med evt. foreliggende fortrolige oplysninger om den udenlandske  

 importør.
Dog uden kildeangivelse og med bemærkning om, at heller ikke  

 udenrigstjenesten må opgives som kilde.
Foreligger der ikke fortrolige  

 oplysninger, bør repræsentationen tilbyde at fremskaffe dem mod refusion af  

 omkostningerne.
I brevet til de danske eksportører bør repræsentationen tilkendegive, at  

 den vil sætte pris på at blive informeret om, hvorvidt  

 forretningsforbindelsen med den udenlandske importør kommer i stand.  

 Repræsentationen bør i forbindelse med besvarelsen oplyse om  

 udenrigstjenestens eksportservice.
Det kan ske efter eget skøn på den mest  

 hensigtsmæssige måde.
4. Bistand til danske importører Bistand til danske importører gives i overensstemmelse med  

 betalingsordningens bestemmelser.
 Hvis opholdslandet har en handelsrepræsentation i Danmark, kan den danske  

 importør henvises til denne.
5. Bistand til udenlandske eksportører a.
Etablering af forretningsforbindelse med danske importører.
 Anmodning om bistand til eksport til Danmark er omfattet af  

 betalingsordningen, uanset om anmodningen er fremsat af en dansk eller  

 udenlandsk juridisk person.
 En udenlandsk eksportør, der anmoder om bistand til eksport til Danmark,  

 kan henvises til at søge bistand hos sit eget lands myndigheder.
b.
Soliditetsoplysninger om danske firmaer.
 Udenlandske firmaer, der anmoder om tilvejebringelse af  

 soliditetsoplysninger om danske firmaer, bør som hovedregel henvises til  

 deres eget lands myndigheder eller deres egne bankforbindelser.  

 Repræsentationen kan dog efter omstændighederne udtale sig om en dansk  

 virksomheds størrelse og almindelige omdømme, fx på grundlag af oplysninger i  

 Danish Exporters The Official Database, Greens håndbøger, Kompass eller  

 Erhvervs- og Selskabsstyrelsens kundeservice Publi-Com.
6. Klager over danske firmaer a.
Formidling af klager.
Ved klager over en dansk virksomhed kan repræsentationen højst tilbyde at  

 formidle klagen, hvilket udtrykkeligt bør tilkendegives klageren og det  

 danske firma.
Repræsentationens eventuelle formidling af klagen bør bero på  

 en vurdering af de danske interesser i sagen, herunder navnlig hensynet til  

 danske firmaers almindelige omdømme i udlandet.
Det er ikke muligt for udenrigstjenesten at foretage retlige skridt i  

 sager vedrørende klager over danske firmaer.
Sådanne sager bør det  

 udenlandske firma henvises til at tage op gennem sit eget lands myndigheder.  

 Er klagen uberettiget eller tvivlsom, bør repræsentationen straks henvise det  

 udenlandske firma til evt. at tage sagen op gennem sit eget lands  

 myndigheder.
 Efter repræsentationens skøn kan underretning om klager over danske  

 firmaer i særlige tilfælde indsendes til Udenrigsministeriet.
b.
Regler for voldgift, syn og skøn samt besigtigelse.
Repræsentationen bør under ingen omstændigheder tilkendegive nogen  

 stillingtagen til en klagesags realiteter.
Som følge heraf vil hverken  

 repræsentationens chef eller medarbejdere kunne påtage sig hvervet som  

 voldgifts-, vurderings-, eller syns- og skønsmand.
Hvis repræsentationen ikke  

 selv kender personer, der vil kunne påtage sig sådanne hverv, vil den fx ved  

 henvendelse til et handelskammer eller en domstol på stedet kunne få opgivet  

 navne på egnede personer.
 Repræsentationen kan dog optræde som observatør ved en syns- eller  

 skønsforretning: den kan også, hvor særlige forhold taler for det, besigtige  

 et vareparti, hvis det udtrykkeligt tilkendegives, at besigtigelsen er  

 uforbindende.
7. Våbeneksport Udførsel af våben, ammunition og andet krigsmateriel kræver  

 Justitsministeriets tilladelse (med undtagelse af håndvåben til brug ved jagt  

 samt ammunition hertil til Færøerne, Grønland, EU-landene, Island og Norge).  

 Efter praksis gøres enhver anmodning om våbeneksporttilladelse til genstand  

 for en konkret bedømmelse i lyset af dansk våbeneksportpolitik.
Hovedprincippet heri har gennem en årrække været, at der nægtes  

 eksporttilladelse til lande, der er krigsførende, er engageret i militære  

 eller paramilitære aktiviteter eller er beliggende i områder med politisk -  

 civil såvel som militær - spænding.
Endelig opretholdes forbud mod eksport af  

 våben til lande, mod hvilke FN eller EU har vedtaget (våben)embargo.
 Repræsentationen bør hverken over for myndigheder eller firmaer i  

 opholdslandet eller over for danske eksportører give udtryk for en vurdering  

 af, om en dansk våbeneksporttilladelse kan forventes givet.
Repræsentationen bør ikke selv hverken over for myndigheder eller firmaer  

 i opholdslandet eller over for danske eksportører tage initiativet til at  

 formidle en dansk våbeneksport.
Hvis repræsentationen modtager henvendelser  

 herom fra de pågældende, vil man imidlertid kunne give den sædvanlige  

 erhvervsbistand omtalt i afsnit 2 og 3. Samtidig skal Udenrigsministeriet  

 informeres.
Danske eksportører bør i denne forbindelse gøres opmærksom på  

 spørgsmålet om eksporttilladelse og henvises til i tvivlstilfælde at indhente  

 oplysning hos Justitsministeriet om, hvorvidt det pågældende produkt er  

 omfattet af våbenlovens bestemmelser om eksporttilladelse.
Hvis et produkt  

 kræver eksporttilladelse, vil eksportører hos Udenrigsministeriet kunne  

 indhente en forhåndsvurdering af, hvorvidt eksporttilladelse af dette produkt  

 til det pågældende land vil kunne forventes givet.
Repræsentationernes informationsvirksomhed F.
Demokratifonden G.
Kommercielt informationsmateriale Repræsentationernes informationsvirksomhed A.
Generelle retningslinjer Der er i Danmark stigende interesse for, hvorledes udlandet opfatter  

 Danmark og danskere.
Omverdenens syn på Danmark har betydning for os og for  

 vores vurdering af os selv.
Der er en velbegrundet tro på, at et godt image i  

 udlandet er befordrende - ikke bare for vor eksport - men også for vore  

 muligheder for deltagelse i det øvrige internationale samarbejde.
Det er  

 derfor nærliggende, at danske repræsentationer yder en aktiv indsats for at  

 viderebefordre informationer om vort samfund, politik, kultur og danske  

 forhold i øvrigt.
 I arbejdet på at udbrede kendskabet til Danmark kan repræsentationerne  

 bruge de i dette kapitel indeholdte »redskaber«.
B.
Pressekontakt Der bør opbygges, ajourføres og vedligeholdes et netværk af  

 pressekontakter i opholdslandet.
Netværket kan bestå af personer med særlig  

 interesse i Danmark og danske forhold.
Dette vil typisk være »diplomatic  

 correspondents«, medarbejdere i det lokale udenrigsministerium med  

 ansvar for Skandinavien eller Nordeuropa eller specialmedarbejdere (især  

 kulturskribenter og -kritikere). Dette netværk bør tilgodeses med hensyn til  

 løbende fremsendelse af nyt informationsmateriale.
I lande/hovedstæder hvor  

 der - fx som følge af tilstedeværelsen af internationale organisationer - er  

 et betydeligt internationalt pressekorps, er det også nyttigt at skabe  

 kontakter blandt dets medlemmer.
Medierepræsentanter er altid velkomne til at aflægge besøg i Danmark.  

 Besøg på eget initiativ skal som hovedregel henvises til Det Internationale  

 Pressecenter (IPC). IPC kan bistå med aftaler om samtaler og besøg samt yde  

 anden professionel journalistisk bistand.
Interesserede skal anmodes om at  

 rette henvendelse direkte til IPC, mens repræsentationen sideløbende kort  

 indberetter om henvendelsen. (Adresse: IPC, Vestergade 2, 1456 København K,  

 telefon +45 33131615, telefax +45 33911613).
 Efter repræsentationens skøn kan vigtige pressebesøg i Danmark - ikke  

 mindst grupper - indberettes direkte til Udenrigsministeriets  

 Informationssekretariat med angivelse af nødvendige oplysninger om  

 pågældendes data, mediets position og størrelse, formålet med besøget samt  

 indstilling om, hvilken bistand repræsentationen skønner, der skal ydes.
 Elektroniske medier, der ønsker teknisk assistance under besøg i Danmark,  

 kan fra Udenrigsministeriets Informationssekretariat få oplysning om  

 samarbejdspartnere på radio-, video-, film- og tv-området.
Principielt skal alle udgifter i forbindelse med besøg i Danmark afholdes  

 af medierepræsentanterne selv.
Repræsentationen kan dog i ganske særlige  

 tilfælde indstille til Udenrigsministeriet om særbehandling.
Endelig kan repræsentationen i ganske særlige tilfælde foreslå, at  

 Udenrigsministeriets Informationssekretariat inviterer en eller flere  

 medierepræsentanter til at aflægge besøg i Danmark.
Dette vil fx gælde, hvis  

 repræsentationen skønner, at et emne er aktuelt og modent i opholdslandet  

 eller på anden måde fortjener belysning gennem et besøg i Danmark.
 For så vidt angår indberetning om presseomtale af Danmark og danske  

 forhold henvises til Instruksens bind 3, kapitel XVII.
Hvis der i opholdslandet er en eller flere danske korrespondenter eller  

 »stringere« og andre free lancere, er det naturligt at etablere og  

 vedligeholde kontakten til disse.
Mange repræsentationer har haft glæde af  

 periodiske uformelle baggrundsbriefinger ved repræsentationschefen eller  

 stedforræder.
Tilrejsende danske presserepræsentanter vil ofte henvende sig  

 til repræsentationen, som kan yde rimelig bistand efter eget skøn.
Dette  

 kunne fx være i forbindelse med at træffe aftaler om samtaler med offentlige  

 myndigheder på et plan, som pressemedarbejderne næppe selv ville kunne opnå.
C.
Informationsvirksomhed 1. Generelt informationsmateriale Udenrigsministeriets Informationssekretariat udgiver en lang række  

 publikationer om Danmark og danske forhold.
 Flagskibet i ministeriets publikationsmæssige informationsvirksomhed er  

 bogen »Denmark«, som udkom i 1996. Den foreligger ved begyndelsen  

 af 1997 kun på engelsk, men vil i de kommende år udkomme på øvrige  

 hovedsprog.
Stammen i det traditionelle informationsmateriale udgøres stadig af  

 factsbrochurer på hovedsprogene.
De omhandler enkelt-emner, der bliver  

 løbende ajourført.
 I slutningen af 1996 indledtes en ny informationsserie:  

 »UM-tema«, som informerer om udenrigspolitiske temaer på dansk.  

 Visse emner vil endvidere udkomme på hovedsprogene.
 Andet: Der udsendes fra tid til anden særpublikationer om aktuelle emner,  

 fx »Women in Denmark«, ligesom ministeriet løbende fremskaffer  

 informationsmateriale fra eksterne leverandører.
 Hovedparten af factsbrochurer og UM-temaer lægges på Internet - foreløbig  

 kun på engelsk, ligesom der arbejdes med at inkludere dele af Danmarksbogen.
2. Informationsmateriale om dansk udviklingsbistand Udenrigsministeriets Informationssekretariat udgiver desuden en lang række  

 publikationer om dansk udviklingsbistand og om Danmarks deltagelse i det  

 internationale udviklingssamarbejde.
 Hovedparten af dette materiale udgives på dansk, men en del publikationer  

 findes desuden på engelsk, fransk og spansk.
Bortset fra tidsskriftet »Udvikling« og undervisningsmateriale  

 til børnenes u-landskalender er materialet gratis.
En publikations- og  

 bestillingsliste kan rekvireres fra Informationssekretariatet.
D.
Internet Udenrigsministeriets web-præsentation findes bag betegnelsen  

 http//:www.um.dk.
Repræsentationerne må selv på baggrund af de lokale forhold  

 vurdere, hvorledes deres web-præsentationer skal udformes.
Udgifterne til  

 etablering og vedligeholdelse heraf skal afholdes over repræsentationernes  

 ordinære budget.
Råd og vejledning kan i et vist omfang hentes i  

 Informationssekretariatet.
For så vidt angår tekniske spørgsmål henvises til  

 F.4.
Repræsentationerne bør på deres web-præsentationer have en såkaldt link  

 til Udenrigsministeriets homepage, der for tiden er på engelsk og dansk.
På  

 ministeriets web-præsentation findes bl.a. informationsmateriale om Danmark,  

 et nyhedsbrev (»Denmark Times«) på engelsk samt pressemeddelelser.  

 I øvrigt skal repræsentationerne, efterhånden som disse kommer på  

 internettet, informere Udenrigsministeriet herom med henblik på, at  

 Udenrigsministeriet kan lave links til de enkelte repræsentationer.
E.
Kultursamarbejdet 1. Generelt Det internationale kulturelle samarbejde bygger i stadig større grad på  

 netværkstanken: det vil sige den direkte kontakt mellem repræsentationerne og  

 de kulturelle institutioner.
Det er således vigtigt, at repræsentationerne er  

 orienteret om relevante kontakter i opholdslandet.
Repræsentationernes opgave  

 i forbindelse med kultursamarbejdet er først og fremmest at bistå  

 netværkssamarbejdet.
Repræsentationerne kan også være med til at tage  

 initiativer til konkrete kulturprojekter ved over for dansk eller lokalt  

 kulturliv at pege på mulighederne for projekter og andre danske  

 kulturbegivenheder (kunstudstillinger, film-uger, etc.) i opholdslandet.
I udenrigstjenesten er kulturområdet decentraliseret.
Det vil med andre  

 ord sige, at det som hovedregel er repræsentationerne selv, som behandler  

 sager på området.
Til brug herfor har Udenrigsministeriet udsendt  

 vejledningen »Kulturnøglen«.
Vejledningen findes på samtlige  

 repræsentationer i dansk og engelsk udgave.
Til brug for det decentrale arbejde er en række repræsentationer udstyret  

 med et rådighedsbeløb til kulturformidling.
Dette rådighedsbeløb kan benyttes  

 af repræsentationen til kulturelle formål uden Udenrigsministeriets  

 forudgående godkendelse.
Beløbet kan ikke benyttes til repræsentative formål.
Informationssekretariatet forsøger i størst muligt omfang at informere  

 repræsentationerne på tværs - bl.a. ved løbende udsendelse af informationer  

 om tiltag på kulturområdet i ind- og udland.
Et eksempel på dette er  

 publikationen »Hvad Sker Ude?», som fortæller om danske  

 kulturbegivenheder i udlandet.
Et andet eksempel er den udsendte oversigt  

 over udstillinger egnede til visning i udlandet.
 For så vidt angår indberetning om kulturelle forhold henvises til  

 Instruksens bind 3, kapitel XVII.
2. Film og video Udenrigsministeriets Informationssekretariat er i besiddelse af en række  

 kort- og dokumentarfilm om Danmark og danske forhold, hvoraf specielt den  

 generelle Danmarksfilm »This is Denmark« bør fremhæves.
Filmene er  

 nærmere beskrevet i ministeriets filmkatalog, hvorfra repræsentationerne  

 bestiller videobånd.
Om anvendelse af disse film henvises til  

 »Kulturnøglen«.
 Endvidere er Informationssekretariatet i besiddelse af et antal film  

 (fortrinsvis i dansk version), som informerer om dansk udviklingsbistand.
Med hensyn til spillefilm er der begrænsede muligheder for lån fra Det  

 danske Filminstitut.
Herom henvises der til afsnittet om film i  

 »Kulturnøglen«.
 For så vidt angår indberetning om film henvises til Instruksens bind 3,  

 kapitel XVII.
3. Foto- og billedmateriale Udenrigsministeriets Informationssekretariat er i besiddelse af sort/hvide  

 billeder og farvedias af regentfamilien og af stats-, udenrigs- og  

 udviklingsministerene.
Materialet kan efter anmodning frit stilles til  

 disposition for eksempelvis dag- og ugeblade, tidsskrifter samt forlag.
Modtager repræsentationerne forespørgsler om andet billedmateriale, bedes  

 de pågældende om for egen regning af rette direkte henvendelse til danske  

 billedbureauer.
Informationssekretariatets publikation »Pressen i  

 Danmark« indeholder navne og adresser på sådanne bureauer.
F.
Demokratifonden Demokratifonden yder tilskud til projekter, der udbreder kendskabet til  

 dansk demokrati, demokratiske traditioner etc. og er på den måde med til at  

 informere om Danmark.
Fonden støtter samarbejdsprojekter mellem danske  

 ansøgere og statsborgere fra Øst- og Centraleuropa, Baltikum og  

 udviklingslandene.
Demokratifonden har sekretariat i Udenrigsministeriets  

 Informationssekretariat.
Yderligere oplysninger om Demokratifondens  

 virksomhed indeholdes i Fondens årlige beretning, der tilgår samtlige  

 repræsentationer med udsendte medarbejdere.
G.
Kommercielt informationsmateriale I Sekretariatet for Udenrigshandel udgives en række publikationer om  

 kommercielle forhold.
Der henvises til UH.3.
Luftfart Luftfart A.
Dansk nationalitetsmærke og registreringsmærke Ethvert luftfarttøj, der er indregistreret i Danmark, skal være forsynet  

 med det danske nationalitetsmærke OY samt et registreringsmærke bestående af  

 en gruppe på tre bogstaver.
B.
Scandinavian Airlines System (SAS) Den 8. februar 1951 undertegnede Det Danske Luftfartselskab A/S (DDL),  

 oprettet i 1918, det Norske Luftfartselskab A/S (DNL), oprettet i 1927, og  

 det svenske luftfartselskab Aktiebolaget Aerotransport (ABA), oprettet i  

 1924, en aftale om dannelsen af konsortiet Scandinavian Airlines System  

 (SAS). I henhold til aftalen, der godkendtes af de tre skandinaviske landes  

 regeringer ved overenskomst af 20. december 1951, udgør DDL's, DNL's og ABA's  

 andele i SAS henholdsvis 2/7, 2/7 og 3/7.
SAS anliggender varetages af et styre bestående af repræsentanter for de  

 tre luftfartsselskaber.
Den daglige ledelse af konsortiet, hvis hovedkontor  

 ligger i Stockholm, forestås af en administrerende direktør.
I Danmark, Norge  

 og Sverige findes regionalkontorer under ledelse af hver sin direktør.
 I de bilaterale luftfartsaftaler, som de skandinaviske lande har afsluttet  

 efter dannelsen af SAS, har Danmark, Norge og Sverige opnået ret til at  

 beflyve de ruter, aftalerne omfatter, med luftfartøjer, besætninger og  

 materiel, der disponeres af SAS i henhold til konsortieaftalen.
C.
Internationale overenskomster 1. Chicagokonventionen og Transitoverenskomsten Den 7. december 1944 undertegnede en række lande i Chicago en konvention  

 om international civil luftfart (Chicago-konventionen) og en dertil knyttet  

 overenskomst om transitrettigheder for international ruteflyvning  

 (Transitoverenskomsten). Begge overenskomster er senere tiltrådt af Danmark.
 Ved de to overenskomster, der bygger på princippet om statens fuldstændige  

 og udelukkende højhedsret over luftrummet over deres territorier, indrømmer  

 parterne hinanden ret til overflyvning og teknisk mellemlanding.
 For charter-, taxa- og privatflyvning er disse rettigheder hjemlet i  

 Chicago-konventionen, for ruteflyvning i Transitoverenskomsten.
 Chicago-konventionen fastlagde endvidere rammerne for det internationale  

 luftfartssamarbejde på det tekniske område og oprettede Organisationen for  

 International Civil Luftfart (ICAO). ICAO har til formål at udvikle  

 principperne og teknikken for den internationale luftfart og at fremme  

 planlægningen og udviklingen af international lufttrafik.
2. Bilaterale aftaler om ruteflyvning Da det ikke på Chicago-konferencen lykkedes at nå frem til en videregående  

 international aftale om de fornødne rettigheder for driften af international  

 ruteflyvning, har de enkelte stater måttet skaffe sig disse rettigheder  

 gennem bilaterale aftaler.
Sådanne bilaterale aftaler giver som hovedregel  

 gensidig ret til trafikflyvning for de luftfartsselskaber, som de to stater  

 udpeger i aftalen.
 De luftfartsrettigheder - »luftens friheder« - der sædvanligvis  

 indgår i forhandlingerne om bilaterale luftfartsaftaler, er følgende:
 1. frihed: Retten til at overflyve den anden stats  

 territorium:
 2. frihed: Retten til at foretage teknisk (dvs.  

 ikke-kommerciel) landing i den anden stat:
 3. frihed: Retten til i den anden stat at afsætte  

 passagerer, gods eller post fra den stat, i hvilken luftfartsselskabet er  

 hjemmehørende:
 4. frihed: Retten til i den anden stat at optage  

 passagerer, gods eller post bestemt for den stat, i hvilken  

 luftfartsselskabet er hjemmehørende:
 5. frihed: Retten til i den anden stat at afsætte og  

 optage passagerer, gods eller post, der er optaget i, henholdsvis bestemt  

 for, et hvilket som helst tredjeland:
D.
Udenlandsk luftfart med civile luftfartøjer til, fra eller over  

 dansk territorium (Danmark, Grønland og Færøerne) 1. Almindelige bestemmelser Civil luftfart, som berører dansk territorium, skal udføres i  

 overensstemmelse med gældende danske bestemmelser om civil luftfart.
Disse  

 bestemmelser svarer i det væsentlige til de standardbestemmelser og  

 rekommandationer, den internationale civile luftfartsorganisation (ICAO) har  

 udfærdiget.
 Første landing på og sidste start fra dansk territorium skal ske på eller  

 fra toldflyveplads.
 Pr. marts 1994 har følgende flyvepladser status som toldflyvepladser:
A.
Danmark Aalborg, Aarhus/Tirstrup, Anholt, Billund, Bornholm/Rønne, Esbjerg,  

 Haderslev, Herning, Karup, Kolding/Vamdrup, Kruså/Padborg, København/Kastrup,  

 København/Roskilde, Lolland-Falster/Maribo, Læsø, Nakskov, Odense/Beldringe,  

 Randers, Rø (Bornholm), Sindal, Skive, Stauning, Sydfyn/Tåsinge, Sønderborg,  

 Thisted, Tønder, Viborg, Ærø.
B.
Grønland Ilulissat/Jacobshavn, Kangerlussuaq/Sdr.
Strømfjord, Kulusuk,  

 Narssarssuaq, Nerlerit Inaat/ Constable Pynt, Nuuk/ Godthåb.
C.
Færøerne Vagar.
2. Overflyvning af dansk territorium og tekniske  

 mellemlandinger Civile luftfartøjer, registreret i en stat, der har tilsluttet sig  

 Chicago-konventionen og Transitoverenskomsten, må uden særlig tilladelse  

 overflyve dansk territorium samt foretage tekniske mellemlandinger (landinger  

 uden afsætning eller optagelse af passagerer og gods).
 For luftfartøjer, registreret i en stat, der ikke har tiltrådt  

 Chicago-konventionen og Transitoverenskomsten, og med hvem Danmark ikke har  

 afsluttet særskilt aftale om beflyvning, herunder overflyvning, kræves  

 overflyvnings- og/eller landingstilladelse.
Ansøgning indgives til Statens Luftfartsvæsen.
Statens Luftfartsvæsen  

 videregiver eventuelle ansøgninger vedrørende militære luftfartøjer til  

 Udenrigsministeriet, da disse ansøgninger skal videregives ad diplomatisk  

 vej.
 En ansøgning skal indgives således, at den kan være den rette myndighed i  

 hænde før det beregnede tidspunkt for passage af de danske FIR-grænser  

 (Flight Information Region). I denne tidsfrist må ikke indregnes lørdage og  

 søndage samt danske helligdage.
 En ansøgning skal indeholde følgende oplysninger:
a.
Luftfartøjets type samt nationalitets- og registreringsbetegnelse.
b.
Luftfartsforetagendets eller ved privatflyvning, luftfartøjets ejer og  

 fartøjschefens navn, adresse, telefonnummer og telexnummer.
c.
Flyvevej og bestemmelsessted med angivelse af dato, tid og sted for  

 passage af de danske FIR-grænser.
d.
I tilfælde af landing: Angivelse af flyveplads samt dato og beregnet  

 tidspunkt for ankomst og afgang.
3. Regelmæssig lufttrafik (ruteflyvning) Luftfart i regelmæssig lufttrafik (ruteflyvning), der udføres af  

 luftfartsselskaber, der ikke har licens fra et EU-land eller fra et land, der  

 har tiltrådt EUs tredje luftfartspakke, må ikke udføres uden tilladelse.
 Ansøgning om at påbegynde ruteflyvning til og fra Danmark indsendes til  

 Trafikministeriet eller, hvor det er påbudt i overenskomst, til  

 Udenrigsministeriet.
 Ansøgning om godkendelse af fartplaner indsendes senest 30 dage før  

 fartplanens ikrafttræden til Statens Luftfartsvæsen.
 Ansøgningen skal indeholde oplysning om antallet af ugentlige frekvenser,  

 destinationer, der beflyves, med angivelse af tidspunkterne samt fartøjets  

 type og kapacitet.
4. Ikke-regelmæssig lufttrafik (charter- og  

 taxaflyvning) Luftfart i ikke-regelmæssig lufttrafik (charter- og taxaflyvning), der  

 udføres af et luftfartsselskab, der ikke har licens udstedt i et EU-land  

 eller i et land uden for EU, der har tiltrådt EUs tredje luftfartspakke, må  

 ikke ske uden særlig tilladelse fra Statens Luftfartsvæsen medmindre andet  

 fremgår af BL 10-1.
 For luftfartøjer, registreret i en stat, der har tilsluttet sig  

 Chicago-konventionen, skal ansøgning indgives til Statens Luftfartsvæsen.
 For andre luftfartøjer, herunder ikke-militære statsluftfartøjer i  

 forbindelse med transport af statsoverhoveder, regeringschefer og andre  

 lignende højtstående personer, skal ansøgning indgives ad diplomatisk vej til  

 Statens Luftfartsvæsen og være Udenrigsministeriet i hænde senest otte døgn  

 før det beregnede tidspunkt for passage af de danske FIR-grænser (Flight  

 Information Region). I denne tidsfrist må ikke indregnes lørdage og søndage  

 samt danske helligdage.
 Ansøgningen skal være udformet som foreskrevet i BL 10-1.
 Charter- og taxaflyvning til og fra Danmark skal udføres i  

 overensstemmelse med Bestemmelser for Civil Luftfart, BL 10-1, der kan  

 rekvireres ved henvendelse til Statens Luftfartsvæsen,  

 Luftfartsinformationstjenesten.
 EUs tredje luftfartspakke trådte i kraft den 1. januar 1993. Den består af  

 Rådets forordning 2407/92 (licensforordningen ), 2408/92 (markedsadgang) samt  

 2409/92 (billetpriser og rater inden for luftfart).
 Forordningerne er foruden af EU-landene tiltrådt af Norge og Island, der  

 således har EU-status på dette område.
5. Privatflyvning Privatflyvning til, fra eller over dansk territorium kan udføres uden  

 særlig tilladelse for udenlandske civile luftfartøjer med standard  

 luftdygtighedsbevis (standard airworthiness certificate) eller begrænset  

 luftdygtighedsbevis (limited airworthiness certificate), registreret i en  

 stat, der har tilsluttet sig Chicago-konventionen.
 Privatflyvning til, fra eller over dansk territorium med udenlandske  

 civile luftfartøjer med eksperimental luftdygtighedsbevis (experimental  

 airworthiness certificate) eller flyvetilladelse (fligth permit), registreret  

 i en stat, som har tilsluttet sig Chicago-konventionen, kræver særlig  

 tilladelse.
 Ansøgninger om tilladelse til disse flyvninger indgives til Statens  

 Luftfartsvæsen.
Privatflyvning til, fra eller over dansk territorium med udenlandske,  

 civile luftfartøjer, registreret i en stat, som ikke har tilsluttet sig  

 Chicago-konventionen, må ikke udføres uden særlig tilladelse fra Statens  

 Luftfartsvæsen.
Ansøgning herom skal i disse tilfælde indgives ad diplomatisk  

 vej og være Udenrigsministeriet i hænde senest fem dage før det beregnede  

 tidspunkt for passage af de danske FIR-grænser (Flight Information Region). I  

 denne tidsfrist må ikke indregnes lørdage og søndage samt danske helligdage.
 Ansøgningen skal indeholde følgende oplysninger:
a.
Luftfartøjets type samt nationalitets- og registreringsbetegnelse.
b.
Navn, nationalitet og adresse for luftfartøjets ejer og fartøjschefen.
c.
Flyvevej og bestemmelsessted med angivelse af tid og sted for passage  

 af de danske FIR-grænser.
d.
Angivelse af flyveplads samt dato og beregnet tidspunkt for ankomst og  

 afgang.
e.
Antal ombordværende.
E.
Militære luftfartøjer 1. Generelle bestemmelser De generelle bestemmelser om militære luftfartøjers adgang til dansk  

 område i fredstid er indeholdt i kgl. anordning nr. 73 af 27. februar 1976. I  

 henhold til anordningens § 7 kræves en ad diplomatisk vej indhentet  

 tilladelse for fremmede militære luftfartøjers adgang til dansk område i  

 fredstid.
2. Særligt for NATO-lande og Sverige For militære luftfartøjer fra lande, der er tilsluttet Den Nordatlantiske  

 Traktats Organisation (NATO), kan tilladelse til overflyvning af og landing  

 på dansk territorium - med undtagelse af Færøerne og Bornholm - i henhold til  

 praksis indhentes gennem de danske flyvekontrolmyndigheder, hvis flyvningerne  

 er led i en godkendt fællesøvelse, eller hvis de har individuelle  

 træningsformål, transport- og forsyningsformål eller eftersøgnings- og  

 redningsformål.
I alle andre tilfælde gælder det også for militære  

 luftfartøjer fra NATO-lande, at tilladelsen skal indhentes ad diplomatisk  

 vej, således som foreskrevet i anordningen af 27. februar 1976. For militære  

 svenske luftfartøjer gælder det, at tilladelse altid skal indhentes gennem de  

 militære kanaler.
Orlogsskibe A.
Danske orlogsskibes besøg i udlandet 1. Ankomst Ved en dansk flådestyrkes eller et enkelt dansk orlogsskibs første ankomst  

 til en udenlandsk havn, hvor der findes en dansk repræsentation, vil der som  

 regel snarest efter ankomsten møde en officer fra skibet hos  

 repræsentationschefen for at underrette ham om ankomsten og træffe aftale om  

 aflæggelse af officielle visitter hos de stedlige myndigheder m.m.
2. Officielle visitter Chefen for flådestyrken eller orlogsskibet (i det følgende kaldet  

 skibschefen) aflægger først visit hos diplomatisk repræsentationschef (af  

 højere rang end charge d'affaires) eller udsendt generalkonsul.
I øvrigt skal  

 skibschefen og repræsentationschefen aflægge hinanden officielle visitter,  

 således at den, der i følgende fortegnelse står lavest i rækkefølgen, først  

 aflægger besøg hos den, der er opført foran ham:
Viceadmiral Kontreadmiral Flotilleadmiral Kommandør Charge d'Affaires (fast eller midlertidig) Honorær generalkonsul Kommandørkaptajn Orlogskaptajn, der er eskadre- eller divisionschef Konsul Orlogskaptajn Vicekonsul Kaptajnløjtnant Premierløjtnant.
 Officielle visitter bør som regel gengældes inden 24 timer.
 Officielle visitter bør som regel kun finde sted inden for flagtid for at  

 sikre overensstemmelse med ref. b. § 76.
 Hvis repræsentationschefen er fraværende, behandles hans stedfortræder med  

 hensyn til reglerne for officielle visitter som repræsentationschefen selv.
3. Salut Ifølge honnørreglement for søværnet tilkommer der repræsentationschefer,  

 der i uniform aflægger officiel visit ombord, følgende salut: Ambassadør og  

 udsendt generalkonsul 19 skud, charge d'affaires 11 skud, honorær  

 generalkonsul ni skud, konsul syv skud og vicekonsul fem skud.
 Ambassadører og udsendte generalkonsuler saluteres ved enhver officiel  

 visit ombord i alle farvande, både ved ankomsten og når de går fra borde.
 Charge d'affaires saluteres kun ved ankomsten til første officielle visit  

 ombord inden for det lands grænser, hvor de er akkrediteret, og kun en gang  

 på samme togt: dog saluteres de også, når de efter tjenstlig rejse med dansk  

 orlogsskib går fra borde i en anden havn inden for vedkommende distrikts  

 grænser.
Honorære generalkonsuler, konsuler og vicekonsuler saluteres kun ved  

 ankomsten til første officielle visit ombord inden for vedkommende distrikts  

 grænser og kun en gang på samme togt.
Dog saluteres de også, når de efter  

 tjenstlig rejse med dansk orlogsskib går fra borde i en anden havn inden for  

 deres distrikt.
 Salut afgives ikke, når skibet er fortøjet ved kaj.
4. Repræsentationens opgaver Repræsentationen bør yde danske orlogsskibe, som anløber en havn i dens  

 distrikt, al fornøden bistand, og bør således underrette skibschefen om  

 havneforholdene og de sundhedsmæssige og sanitære forhold på stedet samt om  

 de gældende forskrifter og sædvaner for fremmede orlogsskibe.
Repræsentationen bør endvidere efter skibschefens anmodning yde bistand  

 ved indkøb af skibsproviant og andre varer og, hvis det ønskes, attestere  

 betalinger for indkøb til orlogsskibet og attestere kurser ved  

 valutaomvekslinger.
Hvis der efter orlogsskibets afsejling undtagelsesvis til  

 repræsentationen indløber regninger i forbindelse med skibets ophold, skal de  

 ikke betales af repræsentationen, men videresendes til skibets adresse i  

 Danmark.
Skulle denne ikke være kendt, sendes de til Søværnets Operative  

 Kommando, Postboks 483, DK-8100 Aarhus C, hvorefter søværnet vil drage omsorg  

 for betalingen.
Repræsentationschefen bør straks ved orlogsskibets ankomst medvirke til at  

 etablere gode relationer mellem skibschefen og de lokale myndigheder.  

 Repræsentationschefen skal bl.a. derfor sætte skibschefen ind i, hvilke  

 æresbevisninger fremmede orlogsskibe sædvanligvis viser stedet og dets  

 myndigheder, samt hvilke nationale eller andre officielle festligheder  

 orlogsskibene bør fejre ved flagning, salut eller på anden måde.
Skibschefen  

 på sin side vil i alt, hvad der angår hans forhold til de lokale myndigheder,  

 rådføre sig med repræsentationschefen, som bør formidle alle henvendelser til  

 opholdslandets myndigheder, som besøget måtte give anledning til.
Må nogen af orlogsskibets besætning efterlades på grund af sygdom, vil han  

 blive overladt til repræsentationens omsorg.
Udgifter i denne forbindelse  

 søges refunderet gennem Udenrigsministeriet.
Indtræffer dødsfald ombord, skal  

 repræsentationschefen på skibschefens anmodning indhente de stedlige  

 myndigheders tilladelse til begravelse i land og i givet fald tilladelse til,  

 at der i anledning af begravelsen landsættes bevæbnet eller ubevæbnet  

 mandskab.
Repræsentationens bistand til orlogsskibe bør udstrækkes til alle typer  

 besøg.
Medens det under pkt. 2 og 3 nævnte om officielle visitter og salut  

 udelukkende vedrører officielle og uofficielle besøg, men ikke rutinebesøg og  

 operative anløb.
B.
Fremmede orlogsskibes/statsskibes adgang til dansk område 1. Generelle bestemmelser De generelle bestemmelser om fremmede orlogsskibes/statsskibes adgang til  

 dansk område i fredstid er indeholdt i kgl. anordning nr. 73 af 27. februar  

 1976. I henhold til anordningens § 3 henholdsvis § 4 kræves der en tilladelse  

 indhentet ad diplomatisk vej - i visse tilfælde forudgående anmeldelse - for  

 fremmede orlogsskibes/statsskibes adgang til dansk område i fredstid.
2. Særligt for NATO-lande samt Finland, Sverige og  

 Irland For orlogsskibe/statsskibe fra lande, der er medlemmer af Den  

 Nordatlantiske Traktats Organisation, samt orlogsskibe/statsskibe fra  

 Finland, Sverige og Irland kan tilladelse til adgang til dansk område  

 indhentes gennem de militære kanaler.
