(Til samtlige ministerier mv.) I Finansministeriets cirkulære af 25. april 1995 (APD.nr.13/95) (* 3) blev  

 der redegjort for konsekvenserne af Højesterets dom af 28. september 1994,  

 hvoraf fremgik, at arbejdsgiverens pensionsbidrag skal indgå i funktionærens  

 løn ved beregning af fratrædelsesgodtgørelse i henhold til FUL § 2a.
 Der blev endvidere orienteret om, at enkelte organisationer overfor  

 Finansministeriet havde rejst krav om efterregulering af  

 fratrædelsesgodtgørelser efter FUL § 2a udbetalt før højesteretsafgørelsen.
 På baggrund af Højesterets dom af 9. juni 1997 skal der ske en  

 efterregulering af § 2a fratrædelsesgodtgørelser for fratrådte medarbejdere i  

 staten.
 Det er aftalt med centralorganisationerne, at der skal ske efterregulering  

 i en periode på 5 år tilbage fra den 30. marts 1995 således, at  

 forældelsesfristen regnes fra den 30. marts 1990. Fratrædelsesgodtgørelsen  

 skal efterreguleres med arbejdsgiverens pensionsbidrag.
 Efterreguleringen får betydning for de medarbejdere, hvis  

 fratrædelsesgodtgørelser forfaldt i perioden den 30. marts 1990 til 27.  

 september 1994. Fratrædelsesgodtgørelsens forfaldsdato er den dato, hvor den  

 pågældende medarbejder formelt ophørte ansættelsen, og dermed ikke var  

 aflønnet af ansættelsesmyndigheden længere.
 Medarbejdere, der er fratrådt den 28. september 1994 eller senere bør  

 allerede have fået efterreguleret/udbetalt den korrekte  

 fratrædelsesgodtgørelse som følge af Højesterets tidligere dom af 28.  

 september 1994, hvilket der blev redegjort for i Finansministeriets cirkulære  

 af 25. april 1995 (APD.nr.13/95)(* 3).
 Efterregulering kan ske ved, at den pågældende medarbejder selv eller  

 dennes organisation som mandatar for den enkelte, rejser et dokumenteret krav  

 om efterregulering overfor ansættelsesmyndigheden.
 Ansættelsesmyndigheden bør dog på eget initiativ foretage en  

 efterregulering i det omfang, det er praktisk muligt, og de relevante  

 oplysninger foreligger.
Det samlede beløb, der kan kræves udbetalt, er arbejdsgiverens  

 pensionsbidrag af godtgørelsen efter FUL § 2a med tillæg af rente af det  

 skyldige beløb fra fratrædelsesgodtgørelsens forfaldsdato.
Renten udgør den  

 til en hver tid gældende diskonto med tillæg af 5% (morarenten) regnet fra  

 fratrædelsesgodtgørelsens forfaldsdato, jf. regneeksemplet i bilaget.  

 Økonomistyrelsen, Pensionsberegningen, vil være behjælpelig i forbindelse med  

 konkrete tvivlsspørgsmål vedrørende renteberegningen.
Ovenstående efterregulering er relevant for fratrædelsesgodtgørelser, der  

 er udbetalt med hjemmel i FUL § 2a.
Det vil sige, at medarbejderen skal være  

 enten direkte omfattet af funktionærloven eller være tillagt en tilsvarende  

 ret ved kollektiv overenskomst.
En sådan ret fremgår f.eks. af bestemmelserne  

 i fællesoverenskomsterne mellem Finansministeriet og henholdsvis StK, CO II  

 og LC/OC samt AC-overenskomsten.
 Opmærksomheden henledes på, at der for fratrædelsesgodtgørelser, udbetalt  

 med hjemmel i (den tidligere) aftale om fratrædelsesgodtgørelse til  

 medarbejdere i staten omfattet af en ikke-fuldt udbygget pensionsordning (Jf.  

 Finansministeriets cirkulærer af 11. oktober 1993 (APD.nr.79/93) og 8.  

 september 1997 (Fmst.nr. 52/97), skal ske efterregulering(* 4).
 Finansministeriets cirkulære af 25. april 1995 (APD.nr.13/95)(* 3)  

 ophæves.
Finansministeriet Den 10. oktober 1997 P.M.V E.B Tina Krabbe Bilag Beregning af morarenter Som hjælp til beregning af morarenter er udarbejdet nedenstående tabel,  

 der viser morarentesatsen i de respektive perioder fra den 30.3.1990 til den  

 30.9.1997.
 For hver enkelt periode er udregnet en rentefaktor for at gøre beregningen  

 nemmere.
 Anvendelsen af tabellen illustreres ved følgende eksempel:
En medarbejder fratrådte den 31.10.1991. Den pågældende er berettiget til  

 en efterregulering af godtgørelsen på kr. 6.709,54, excl. renter.
Beløbet med  

 morarenter udbetales den 15.11.1997.
 Renten beregnes således:
 Beregning af renten for første periode:
 På forfaldsdatoen den 31.10.1991 var morarenteprocenten 14 %, jf.  

 nedenforstående tabel.
 I perioden 31.10.1991- 19.12.1991 er der 40 dage (1+30+19):
------------------------------- 6.709,54 kr. x 14,00% x 40 dage ------------------------------- 365 dage pr. år ------------------------------- Beregning af renten for sidste periode:
 På udbetalingstidspunktet den 15.11.1997 er morarenteprocenten 8,25%, jf.  

 nedenforstående tabel (forudsat at morarenteprocenten ikke ændres inden den  

 15.11.1997).
 I perioden 01.10.1997- 15.11.1997 er der 46 dage (31+15):
------------------------------- 6.709,54 kr. x 8,25% x 46 dage ------------------------------- 365 dage pr. år ------------------------------- Beregning af renten for de mellemliggende perioder:  

 ------------------------------------- 6.709,54 kr. x rentefaktor fra tabel ------------------------------------- Den samlede morarente:
