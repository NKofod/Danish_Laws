(Til samtlige kommuner og amtskommuner  

 m.fl.) I fortsættelse af Socialministeriets seneste orienteringsskrivelse af 23.  

 december 1996 om forlængelse af forsøgsordningen med jobtræning og individuel  

 jobtræning med tilskud hos private arbejdsgivere kan Socialministeriet  

 oplyse, at EU-Kommissionen nu officielt har godkendt forlængelse af  

 forsøgsordningen i endnu en 3-årig periode, dvs. til udgangen af 1999.
Som nævnt i vores skrivelse af 23. december 1996 er det i EU-  

 Kommissionens afgørelse forudsat, at jobtræningsperioden  

 (ansættelsesperioden) hos private arbejdsgivere skal være på mindst 6  

 måneder.
Kommissionen har endvidere gjort opmærksom på de EU-regler, der  

 gælder for bestemte erhvervssektorer og for kumulation af statsstøtte.
 Det kan oplyses, at Socialministeriet arbejder på hurtigst muligt at få  

 afklaret, den nærmere forståelse og udmøntning af Kommissionens afgørelse.
 På det foreliggende grundlag er det Socialministeriet opfattelse, at  

 kommunerne som også tidligere meddelt kun kan indgå aftaler om jobtræning og  

 individuel jobtræning med private arbejdsgivere af minimum 6 måneders  

 varighed.
 Herudover henstilles det, at kommuner, der ønsker at indgå aftaler om  

 jobtræning og individuel jobtræning på skibsværfter og på Stålvalseværket,  

 forinden aftaler indgås, retter henvendelse til Socialministeriet til fm.  

 Anne Thuen, tlf.nr. 33 92 46 18.
 Socialministeriet vil snarest give mere fyldestgørende oplysninger om  

 indgåelse af aftaler om privat jobtræning og individuel jobtræning.
 Til orientering vedlægges kopi af Arbejdsministeriets (* 1) bekendtgørelse  

 nr. 1193 af 23. december 1996 om ikrafttræden af § 66 i lov om en aktiv  

 arbejdsmarkedspolitik.
Med venlig hilsen Anne Mette Lolk (* 1) Bekendtgørelsen udelades her.
