Formål Formålet med undervisningen er - at deltagerne tilegner sig sproglig viden og færdighed, som er af  

 umiddelbar praktisk anvendelighed ved markedsbearbejdning - at deltagerne i praktiske sammenhænge kan analysere og vurdere  

 eksportpotentialet på et marked.
- at deltagerne videreudvikler deres evne til at udtrykke sig mundtligt og  

 skriftligt på nuanceret og varieret engelsk med en høj grad af idiomatisk og  

 terminologisk korrekthed - at deltagerne kan gennemføre en forhandling på engelsk.
Mål Målet med undervisningen er - at deltagerne kan forstå og anvende generelle marketingsbegreber på  

 engelsk i en eksportmarkedsvurdering - at deltagerne på engelse kan beskrive en virksomhed og dens produkter på  

 baggrund af materiale fra egen virksomhed og/eller andet kildemateriale - at deltagerne kan foretage en selvstændig problemformulering, analyse og  

 vurdering af markedet for et givet produkt.
Indhold EKSPORTENGELSK II (60 timer) læses tidsmæssigt parallelt med  

 MARKEDSANALYSE (60 timer) i en fagligt integreret helhed.
 I undervisningsforløbet belyses de elementer, som indgår i faget  

 MARKEDSANALYSE (jfr. læreplan for dette fag) ved sideløbende  

 begrebsorientering.
 I arbejdet med emnerne inddrages produktbeskrivelse, f.eks. kildemateriale  

 fra deltagernes egne virksomheder, annoncer og brochurer.
 Der arbejdes med auditivt og audiovisuelt materiale for at udbygge  

 deltagernes forståelse af det engelske sprog former og udbredelse.
 I forbindelse med eksportmarkedsanalyse belyses de kulturelle forskelle,  

 som har betydning for samhandelen, nærmere.
Sprogfærdighed -------------- Deltagernes formuleringsevne og aktive ordforråd opøves gennem arbejdet  

 med tekster, herunder auditivt og audiovisuelt materiale, rollespil, cases og  

 deltagerforedrag.
 Ved kommentering, analyse og vurdering af lærebøger, artikler og cases  

 styrkes deltagernes kendskab til markedsanalysens elementer.
 Anden relevant terminologi indøves ved arbejdet med f.eks. statistikker,  

 tabeller, grafiske fremstiller, reklamer.
 Ved afholdelse af foredrag og gennemførelse af rollespil om  

 markedsføringsmæssige problemstillinger opøves deltagerne i strukturering og  

 selvstændig formulering samt i præsentations- og mødeteknik, herunder  

 non-verbal kommunikation.
 Auditive og audiovisuelle hjælpemidler inddrages i videst muligt omfang  

 under evalueringen af foredrag og rollespil.
 Gennem udfærdigelse af f.eks. produkt- og virksomhedsbeskrivelser,  

 rapporter, resumeer af længere tekster med markedsføringsmæssigt indhold  

 trænes deltagene i at strukturere materiale samt formulere sig selvstændigt  

 på nuanceret og varieret engelsk med en høj grad af stilistisk, idiomatisk og  

 fagterminologisk korrekthed.
Studiekreds ----------- Der udarbejdes en studiekredsrapport på dansk (jfr. læreplan for  

 MARKEDSANALYSE) tillige med et resume på engelsk.
Med udgangspunkt i  

 rapporten udformes resumeet som en meddelelse/henvendelse til en  

 virksomhedsinteressent, f.eks. ledelse, datterselskab, agent, afdeling,  

 reklamebureau.
 Den mundtlige fremlæggelse af studiekredsrapporten afvikles i forbindelse  

 med faget MARKEDSANALYSE og bedømmes af markedstinglæreren, medens resumeet  

 bedømmes af engelsklæreren.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som et halvt  

 eksamenssæt.
 Ikrafttrædelse m.v.
 Læreplanen har omgående virkning og afløser foreløbig plan udsende den 20.  

 august 1986.
 P.d.v.
 e.b.
Erik Nexelmann underv.insp.
