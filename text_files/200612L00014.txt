Fremsat den 4. oktober 2006 af undervisningsminister Bertel Haarder Forslag til Lov om ændring af lov om  

 friskoler og private grundskoler m.v.
(Fremrykket anmeldelsesfrist og forenkling af  

 tilskudsadministration) § 1 I lov om friskoler og private grundskoler m.v., jf.  

 lovbekendtgørelse nr. 764 af 3. juli 2006, foretages følgende ændringer:
 1.  

  

 I  

  

 § 8  

  

 indsættes efter stk. 1 som nyt stykke:
»Stk. 2.  

  

 Anmeldelse af  

 en ny skole, der ønsker statstilskud, indgives til Undervisningsministeriet  

 senest den 15. august året forud for skoleårets start.
Ved anmeldelsen  

 indbetales et depositum til Undervisningsministeriet.« Stk. 2 bliver herefter stk. 3.
 2.  

  

 I  

  

 § 8, stk. 2  

, der bliver stk. 3, indsættes efter  

 »herunder om«: »frister for indsendelse af materiale til brug for  

 Undervisningsministeriets  

 sagsbehandling,«.
 3.  

  

 I  

  

 § 11  

  

 indsættes efter stk. 3 som nyt stykke:
»Stk. 4.  

  

 Tilskud efter  

 stk. 1, nr. 3, fordeles mellem skolerne af Deutscher Schul- und Sprachverein  

 für Nordschleswig.
Undervisningsministeren kan tillægge Deutscher Schul- und  

 Sprachverein für Nordschleswig yderligere opgaver vedrørende administration  

 af  

 tilskud til tyske mindretalsskoler.
Deutscher Schul- und Sprachverein für  

 Nordschleswig kan fra skolerne indhente de oplysninger, der er nødvendige for  

 tilskudsadministrationen.
Undervisningsministeren kan fastsætte regler herom.  

 Ved behandlingen af opgaver, som Deutscher Schul- und Sprachverein für  

 Nordschleswig gennemfører efter 1. og 2. pkt. og § 14, gælder bestemmelserne  

 i  

 forvaltningsloven og offentlighedsloven for foreningen og dennes  

 medarbejdere.« Stk. 4-7 bliver herefter stk. 5-8.
 4.  

  

 I  

  

 § 24, stk. 4, 1. pkt  

., indsættes efter »§ 11,  

 stk. 1, nr. 2«: »og 3«.
§ 2 Stk. 1.  

  

 Loven træder  

 i kraft den 1. juli 2007, jf. dog stk. 2.
 Stk. 2.  

  

 Lovens § 1, nr.  

 3 og 4, træder i kraft den 1. januar 2007.
Bemærkninger til lovforslaget Almindelige bemærkninger 1. Lovforslagets baggrund Lovforslaget fremsættes med henblik på udmøntning af en del af den  

 aftale om kommunernes økonomi for 2007, som regeringen og Kommunernes  

 Landsforening  

 har indgået den 12. juni 2006. Forslaget fremsættes for at forbedre den  

 enkelte  

 kommunes mulighed for at planlægge sin folkeskolevirksomhed hensigtsmæssigt.
Det har vist sig, at der, typisk i landkommuner, kan være  

 problemer for kommunalbestyrelserne med at opnå tilsigtede formål ved at  

 sammenlægge små skoler med meget få elever pr. årgang til større og mere  

 bæredygtige  

 enheder. Årsagen hertil er, at forældrene til elever på en folkeskole, som en  

 kommunalbestyrelse nedlægger, relativt ofte beslutter at oprette en fri  

 grundskole i stedet.
For kommunerne betyder det en udhuling af det  

 elevgrundlag,  

 der udgør baggrunden for de tilsigtede ændringer i den enkelte kommunes  

 skolestruktur.  

 I perioden 2002-2004 er således ¼ af nedlagte folkeskoler umiddelbart blevet  

 omdannet til frie grundskoler.
Kommunerne har ofte efter de gældende regler vanskeligheder med  

 at undgå sådanne omdannelser af folkeskoler til frie grundskoler.
Beslutning  

 om  

 nedlæggelse af en folkeskole skal i henhold til folkeskoleloven være truffet  

 senest den 1. december året forud for påbegyndelsen af det skoleår, hvori  

 nedlæggelsen vil finde sted.
Forud for beslutningen skal der være gennemført  

 en  

 offentlig høring og indhentet udtalelse fra skolebestyrelserne.  

 Høringsprocessen skal i henhold til bekendtgørelse om proceduren ved en  

 skolenedlæggelse iværksættes senest 12 uger før kommunalbestyrelsen kan  

 træffe  

 beslutning om skolenedlæggelse.
Fristen for anmeldelse af en ny fri  

 grundskole  

 er i bekendtgørelse om tilskud m.v. til friskoler og private grundskoler m.v.  

 fastsat  

 til den 1. februar forud for det skoleår, for hvilket skolen ønsker tilskud.  

 Der er således fem måneder fra iværksættelsen af høringen om nedlæggelse af  

 en  

 folkeskole til anmeldelsen af en ny fri grundskole.
Med forslaget rykkes  

 anmeldelsen  

 af nye frie grundskoler frem til den 15. august året før skolens start, dvs.  

 før kommunen senest skal sende forslag om nedlæggelse af en folkeskole i  

 høring.
Ved lov nr. 1426 af 21. december 2005 indførtes yderligere  

 forenklinger vedrørende principperne om fordeling af driftstilskud til de  

 enkelte frie grundskoler.
I denne forbindelse indførtes med virkning fra den  

 1.  

 januar 2007 et særligt tilskud til tyske mindretalsskoler for at sikre disse  

 skoler mod forringede vilkår.
 Det foreslås, at Deutscher Schul- und Sprachverein für  

 Nordschleswig, der i forvejen i henhold til loven administrerer supplerende  

 tilskud  

 til tyske mindretalsskoler, også skal administrere dette tilskud.
2. Gældende ret Efter gældende lov skal oprettelse af en fri grundskole  

 anmeldes for kommunalbestyrelsen i skolekommunen og for  

 Undervisningsministeriet  

 forud for skolens start.
For så vidt angår skoler, som ønsker tilskud efter  

 loven, fastsætter undervisningsministeren regler om fremgangsmåden ved  

 oprettelsen, herunder om anmeldelsesfrister og anmeldelsesdepositum.  

 Anmeldelsesfristen er i tilskudsbekendtgørelsen fastsat til 1. februar forud  

 for det skoleår, for hvilket skolen ønsker tilskud.
Anmeldelsesdepositum er  

 fastsat til 30.000 kr. og skal indbetales ved anmeldelsen.
Herudover er der  

 fastsat en frist, 1. april, for indsendelse af skolens vedtagne vedtægt til  

 godkendelse og en frist, 1. juni, for indsendelse af et oplysningsskema.  

 Overholdelse af fristerne er en betingelse for tilskud.
Depositum tilbagebetales, når det i forbindelse med  

 tilskudsberegningen i september måned er konstateret, at skolen opfylder  

 mindsteelevtalskravet på 12 elever det første skoleår.
Der beregnes ikke  

 renter  

 af det indbetalte depositum.
Udbetales der ikke tilskud for det skoleår, der  

 følger efter depositumindbetalingen, tilfalder depositum statskassen.
 Deutscher Schul- und Sprachverein für Nordschleswig  

 administrerer supplerende tilskud til tyske mindretalsskoler.
3. Lovforslagets indhold Det foreslås, at fristen for anmeldelse af oprettelse af en fri  

 grundskole, der ønsker tilskud, og fristen for indbetaling af depositum  

 rykkes  

 frem til den 15. august året før skolestart.
Dette indebærer, at  

 kommunalbestyrelserne  

 vil kunne planlægge kommunernes folkeskolevirksomhed på et sikrere  

 grundlag.
Ved lov nr. 1426 af 21. december 2005, jf. forslag til lov om  

 ændring af lov om friskoler og private grundskoler m.v. (Forenkling af  

 bestemmelser om tilskud), L 58, fremsat den 9. november 2005, indførtes  

 yderligere  

 forenklinger vedrørende principperne for fordeling af driftstilskud til de  

 enkelte frie grundskoler.
I denne forbindelse indførtes i lovens § 11, stk.  

 1,  

 nr. 3, et særligt tilskud til tyske mindretalsskoler for at sikre disse  

 skoler  

 mod forringede vilkår.
Tilskudsforenklingen træder i kraft den 1. januar  

 2007.
 Det foreslås, at det særlige tilskud til tyske mindretalsskoler  

 med virkning fra den 1. januar 2007 administreres af Deutscher Schul- und  

 Sprachverein für Nordschleswig, der i forvejen administrerer tilskud til  

 tyske  

 mindretalsskoler.
 Endvidere foreslås det, at undervisningsministeren bemyndiges  

 til at kunne tillægge Deutscher Schul- und Sprachverein für Nordschleswig  

 yderligere opgaver vedrørende administration af tilskud til tyske  

 mindretalsskoler,  

 fx administration af en del af puljen til nedsættelse af befordringsudgifter  

 for elever i frie grundskoler (betalingsloft for tyske mindretalsskoler).  

 Ligesom det gælder for fordelingssekretariatets virksomhed i henhold til  

 lovens  

 § 11, stk. 3, foreslås det, at forvaltningsloven og offentlighedsloven også  

 skal gælde for Deutscher Schul- und Sprachverein für Nordschleswig´s  

 medarbejdere ved varetagelsen af de opgaver, der er tillagt foreningen efter  

 loven eller efter bemyndigelse.
4. Økonomiske konsekvenser for stat, kommuner  

 og regioner Fremrykning af fristen for anmeldelse af frie grundskoler vil  

 ikke påvirke de eksisterende frie grundskolers økonomi.
Forslaget vil derfor  

 ikke have økonomiske konsekvenser for stat, kommuner og regioner, for så vidt  

 angår disse skoler.
 Forslaget forventes derimod at medføre, at der fremover vil blive  

 oprettet færre frie grundskoler i direkte forlængelse af en  

 folkeskolelukning.  

 Dette vil alt andet lige forbedre kommunernes muligheder for at tilpasse  

 skolestrukturen  

 og således indirekte påvirke den kommunale økonomi.
Den eventuelle økonomiske gevinst for kommunerne vil afhænge dels  

 af udgifterne ved at drive den skole, der nedlægges, dels af den  

 gennemsnitsudgift, til hvilken eleverne kan indplaceres på eksisterende  

 skoler.  

 Begge størrelser vil afhænge af den konkrete situation og er vanskelige at  

 forudbedømme.  

 Opstår der i stedet for den lukkede folkeskole en fri grundskole, vil  

 forudsætningerne for kommunernes planlægning ændres, således at eventuelle  

 gevinster ved tilpasning af skolestrukturen reduceres eller helt forsvinder.  

 Samtidig vil kommunen skulle betale det kommunale bidrag til den fri  

 grundskole, som ligeledes vil udløse statsligt tilskud.
Forhindrer  

 fremrykning  

 af anmeldelsesfristen, at der opstår frie grundskoler i direkte forlængelse  

 af  

 folkeskolelukningen, vil kommunernes planlægningsmuligheder forbedres,  

 ligesom  

 kommunerne vil undgå det kommunale bidrag til de frie grundskoler.
Staten vil  

 tilsvarende ikke skulle yde tilskud til de frie grundskoler.
Omfanget af disse potentielle kommunale og statslige besparelser  

 kan ikke skønnes, idet omfanget af eventuelle kommunale folkeskolelukninger i  

 de kommende år, som i den nuværende situation kunne tænkes at føre til  

 oprettelse af en fri grundskole, ikke kendes.
Ligeledes afhænger den  

 kommunale  

 udgift pr. elev før og efter eventuel folkeskolelukning af den konkrete  

 situation.
Forslaget kan herudover medføre, at oprettelse af frie  

 grundskoler uafhængigt af kommunale skolelukninger udskydes eller opgives.  

 Omfanget af dette skønnes at være meget begrænset.
En del af de potentielle  

 elever til en fri grundskole, der ikke oprettes pga. den fremrykkede  

 anmeldelsesfrist, formodes i stedet at vælge en anden fri grundskole, og  

 forslaget vil, så vidt angår disse elever, ikke have nogen økonomiske  

 konsekvenser.  

 Andre elever vil i stedet benytte en folkeskole, og de økonomiske  

 konsekvenser  

 heraf vil for staten bestå i en besparelse på undervisnings- og  

 bygningstilskuddet  

 til de frie grundskoler.
De økonomiske konsekvenser for kommunerne vil bestå  

 i  

 på den ene side en besparelse på det kommunale bidrag til de frie  

 grundskoler,  

 og på den anden side en kommunal merudgift til folkeskolen.
Der kan ikke  

 gives  

 et samlet skøn over disse økonomiske konsekvenser.
 Forslaget forventes ikke at have økonomiske konsekvenser for regionerne.
5. Administrative konsekvenser for stat,  

 amter og regioner Lovforslaget forventes ikke at have administrative konsekvenser  

 for stat, amter og regioner.
6. Økonomiske og administrative konsekvenser  

 for erhvervslivet Lovforslaget har ikke økonomiske eller administrative  

 konsekvenser for erhvervslivet.
7. Administrative konsekvenser for borgerne Lovforslaget indebærer, dels at borgerne får en længere  

 planlægnings- og etableringsperiode end i dag, dels at det vil kunne betyde  

 en  

 udskydelse af tidspunktet for oprettelse af en fri grundskole med  

 statstilskud  

 som en konsekvens af nedlæggelse af en folkeskole.
8. Miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Sammenfattende skema Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske og administrative konsekvenser for stat,  

 kommuner og regioner Ingen Ingen Økonomiske og administrative konsekvenser for  

 erhvervslivet Ingen Ingen Administrative konsekvenser for borgerne Ingen Lovforslaget indebærer en længere planlægnings-  

 og etableringsperiode Miljømæssige konsekvenser Ingen Ingen Forholdet til EU-retten Forslaget indeholder ingen EU-retlige aspekter 11. Høring Lovforslaget har været i høring hos følgende myndigheder og  

 organisationer m.v.: Frie Grundskolers Fællesråd, Dansk Friskoleforening,  

 Frie  

 Skolers Lærerforening, Rigsrevisionen, Kommunernes Landsforening.
 Et lovudkast har endvidere været tilgængeligt via  

 Undervisningsministeriets hjemmeside.
Bemærkninger til lovforslagets enkelte bestemmelser Til § 1 Til nr. 1 Forslaget stilles for at forbedre kommunalbestyrelsernes  

 mulighed for at planlægges kommunens folkeskolevirksomhed på et sikrere  

 grundlag.
Efter gældende regler skal anmeldelse af en ny fri grundskole, der  

 ønsker  

 tilskud, ske den 1. februar forud for skoleårets start.
Endvidere skal der  

 den  

 1. februar før skoleårets start indbetales et depositum til  

 Undervisningsministeriet.
Depositum er for tiden fastsat til 30.000 kr.
Det  

 foreslås,  

 at såvel anmeldelsesfristen som indbetalingen af depositum fremrykkes fra den  

 1. februar forud for skoleåret, hvortil der søges tilskud, til den 15. august  

 året før skoleårets start.
 For borgerne betyder forslaget, at oprettelse af nye frie  

 grundskoler vil kræve en længere planlægnings- og etableringsperiode end i  

 dag.  

 For kommunerne betyder det, at de vil få større sikkerhed for konsekvenserne  

 af  

 beslutninger om ændringer i folkeskolestrukturen i kommunen.
Fristerne for anmeldelse og reglerne om depositum er fastsat  

 med hjemmel i lovens § 8, stk. 2, hvorefter undervisningsministeren kan  

 fastsætte regler om fremgangsmåden ved oprettelse af frie grundskoler, der  

 ønsker tilskud efter loven, herunder om anmeldelsesfrister og  

 anmeldelsesdepositum.
Med forslaget fastlægges fristen for anmeldelse og  

 indbetaling af depositum i loven.
Til nr. 2 Det præciseres, at undervisningsministeren er bemyndiget til at  

 kunne fastsætte regler om frister for indsendelse af materiale til brug for  

 Undervisningsministeriets sagsbehandling i forbindelse med oprettelse af en  

 fri  

 grundskole, der ønsker statstilskud.
Til nr. 3 Ved lov nr. 1426 af 21. december 2005, jf. forslag til lov om  

 ændring af lov om friskoler og private grundskoler m.v. (Forenkling af  

 bestemmelser om tilskud), L 58, fremsat den 9. november 2005, indførtes  

 yderligere  

 forenklinger vedrørende principperne om fordeling af driftstilskud til de  

 enkelte frie grundskoler.
I denne forbindelse indførtes i lovens § 11, stk.  

 1,  

 nr. 3, et særligt tilskud til tyske mindretalsskoler for at sikre disse  

 skoler  

 mod forringede vilkår.
Tilskudsforenklingen træder i kraft den 1. januar  

 2007.
Det foreslås, at det særlige tilskud til tyske mindretalsskoler,  

 jf. lovens § 11, stk. 1, nr. 3, med virkning fra den 1. januar 2007  

 administreres af Deutscher Schul- und Sprachverein für Nordschleswig, der i  

 forvejen i henhold til loven administrerer supplerende tilskud til tyske  

 mindretalsskoler.
Foreningen fastsætter selv retningslinier for fordelingen  

 af  

 tilskuddet.
 Endvidere foreslås det, at undervisningsministeren bemyndiges  

 til at tillægge Deutscher Schul- und Sprachverein für Nordschleswig  

 yderligere  

 opgaver vedrørende administration af tilskud til tyske mindretalsskoler, fx  

 puljen  

 til nedsættelse af befordringsudgifter for elever i tyske mindretalsskoler.  

 Denne puljes fordeling sker efter kriterier, der fastsættes på den årlige  

 finanslov.
Til nr. 4 Efter gældende bestemmelse fører Deutscher Schul- und Sprachverein  

 für Nordschleswig regnskab for de tilskudsbevillinger, som foreningen  

 administrerer i henhold til lovens § 11, stk. 1, nr. 2 (vikarudgifter). Med  

 forslaget udstrækkes regnskabsførelsen til også at omfatte det særlige  

 tilskud  

 til tyske mindretalsskoler efter lovens § 11, stk. 1, nr. 3.
Til § 2 Til stk. 1 Forslaget om fremrykning af anmeldelse og indbetaling af  

 depositum foreslås at træde i kraft den 1.juli 2007. Forslaget vil første  

 gang  

 få virkning for nye skoler, der ansøger om tilskud for skoleåret 2008-09.
Til stk. 2 Forslagene om, at Deutscher Schul- und Sprachverein für  

 Nordschleswig skal varetage opgaver vedrørende administration af tilskud til  

 tyske mindretalsskoler, foreslås at træde i kraft den 1. januar 2007.
Bilag 1 Lovforslaget sammenholdt med gældende lov Gældende formulering Lovforslaget I lov om friskoler og private grundskoler m.v., jf.  

 lovbekendtgørelse nr. 764 af 3. juli 2006, foretages følgende ændringer:
 § 8.  

  

 Oprettelse af en fri grundskole skal anmeldes for kommunalbestyrelsen i  

 skolekommunen og for Undervisningsministeriet.
 1.  

  

 I  

  

 § 8  

  

 indsættes efter stk. 1som nyt stykke:
»Stk. 2.  

  

 Anmeldelse af  

 en ny skole, der ønsker statstilskud, indgives til Undervisningsministeriet  

 senest den 15. august året forud for skoleårets start.
Ved anmeldelsen  

 indbetales et depositum til Undervisningsministeriet.
Undervisningsministeren  

 fastsætter regler om depositum, herunder om dets størrelse, tilbagebetaling  

 og fortabelse.« Stk. 2 bliver herefter stk. 3.
 Stk. 2.  

  

 Undervisningsministeren  

 kan fastsætte regler om fremgangsmåden ved oprettelse af en fri grundskole,  

 som ønsker tilskud efter denne lov, herunder om anmeldelsesfrister og  

 anmeldelsesdepositum.
 2.  

  

 I  

  

 § 8, stk. 2  

, der bliver stk. 3, indsættes  

 efter »herunder om«: »frister for indsendelse af materiale til brug for  

 Undervisningsministeriets sagsbehandling,«.
§ 11.  

  

 --- 3.  

  

 I  

  

 § 11  

  

 indsættes efter stk. 3 som nyt stykke:
»  

 Stk. 4. Tilskud efter  

 stk. 1, nr. 3, fordeles mellem skolerne af Deutscher Schul- und Sprachverein  

 für Nordschleswig.
Undervisningsministeren kan tillægge Deutscher Schul- und  

 Sprachverein für Nordschleswig yderligere opgaver vedrørende administration  

 af tilskud til tyske mindretalsskoler.
Deutscher Schul- und Sprachverein für  

 Nordschleswig kan fra skolerne indhente de oplysninger, der er nødvendige for  

 tilskudsadministrationen.
Undervisningsministeren kan fastsætte regler herom  

 Ved  

 behandlingen af opgaver, som Deutscher Schul- und Sprachverein für  

 Nordschleswig  

 gennemfører efter 1. og 2. pkt. og § 14, gælder bestemmelserne i  

 forvaltningsloven  

 og offentlighedsloven for foreningen og dennes medarbejdere. «.
 Stk. 4-7 bliver herefter stk. 5-8.
§ 24.  

  

 --- Stk. 4.  

  

 Fordelingssekretariatet,  

 der er nævnt i § 11, stk. 3, og Deutscher Schul- und Sprachverein für  

 Nordschleswig  

 fører regnskaber for tilskudsbevillingerne efter § 11, stk. 1, nr. 2, § 14 og  

 § 17, stk. 1. Regnskabsåret er kalenderåret.
Undervisningsministeren kan  

 fastsætte regler om opstilling og revision af regnskaberne.
Regnskaberne skal  

 revideres af en statsautoriseret revisor eller en registreret revisor.
 4.  

  

 I  

  

 § 24, stk. 4, 1. pkt  

., indsættes efter »§ 11,  

 stk. 1, nr. 2«: »og 3«.
