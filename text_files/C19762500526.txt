A.
Formål Formålet med forsvarets personeludviklings- og bedømmelsessystem er at  

 fremme den enkeltes udvikling og forsvarets effektivitet.
FORPUBS skal hos medarbejderen tilgodese et behov - for at kende chefen/lederen i relation til arbejdet, - for at vide, hvordan hans arbejdsindsats vurderes, og hvilke udviklings-  

 og fremtidsmuligheder han har, - for eventuel korrektion af den opfattelse, han har af sig selv, samt - for at kunne yde aktiv indflydelse på egne muligheder under hensyntagen  

 til egne funktionsbetingelser.
FORPUBS skal hos chefer/ledere tilgodese et behov - for at kende den enkelte medarbejder i relation til dennes arbejde og  

 for en eventuel korrektion af den opfattelse, chefen/lederen har af  

 medarbejderen, - for at kunne tilrettelægge løsningen af pålagte opgaver, - for at kunne fastlægge uddannelses- og træningsbehov, - for at kunne vejlede, rådgive og aktivt støtte den enkelte medarbejder  

 med henblik på dennes fortsatte udvikling samt - for at kunne sikre den bedst mulige anvendelse af tilstedeværende  

 menneskelige ressourcer.
FORPUBS skal hos højere myndighed tilgodese et behov - for at få systematisk information om kvalitative og kvantitative  

 personelressourcer i organisationen med henblik på at kunne danne grundlag  

 for personelplanlægning, personeldisponering og forfremmelse.
B.
Administrative bestemmelser.
 1. Personelbedømmelser udfærdiges af den bedømtes  

 nærmest foresatte chef/leder ved anvendelse af det dertil bestemte  

 personelbedømmelsesskema.
 2. Personelbedømmelser udfærdiges som hovedregel hvert  

 andet år.
 Endvidere udfærdiges bedømmelser ved tjenestestedsskifte, skift af  

 tjenestestilling og chef-/lederskifte.
 Bedømmelser for tjenesteperioder under 3 måneders varighed udfærdiges kun,  

 såfremt særlige forhold gør sig gældende; for officerer af reserven med  

 rådighedspligt udfærdiges bedømmelser dog under alle omstændigheder efter  

 tjenesteperioder af mindst 2 ugers varighed.
3. Der udfærdiges ikke personelbedømmelser for  

 officerer, der - er meddelt tjenestefrihed uden løn, - er stillet varigt til rådighed for statslige myndigheder uden for  

 forsvaret.
 4. Forsvarschefen fastsætter bestemmelser for  

 bedømmelse af elever på officerskoler.
 5. Forsvarschefen fastsætter, hvilket personel der  

 skal udfærdiges bedømmelser for det enkelte år.
 Forsvarsministeriet og Forsvarschefen kan - når særligt behov opstår -  

 indkalde ekstraordinære bedømmelser.
 Såfremt en udfærdigende chef/leder finder, at en officers tjeneste har  

 ændret sig således, at det må medføre en væsentlig ændring i den senest  

 afgivne bedømmelse, fremsendes en ekstraordinær bedømmelse.
 6. Personelbedømmelser udfærdiges i det antal  

 eksemplarer, som Forsvarschefen finder nødvendigt af hensyn til forvaltningen  

 af personellet.
 Bedømmelser fra seneste 2-års periode samt bedømmelsesrådets  

 sammenfattende vurdering vedlægges indstillinger til Forsvarsministeriet om  

 forfremmelse.
 7. Personellet kan efter anmodning få udleveret egne  

 bedømmelser.
 Forsvarschefen fastsætter bestemmelser for, hvilke myndigheder der kan  

 udlevere bedømmelser.
 8. Forsvarschefen fastsætter bestemmelser for, hvor  

 ofte og ved hvilke myndigheder personellet kan modtage orientering om  

 planlagt anvendelse, forfremmelsesmuligheder m.v.
 9. Chefer/ledere, der udfærdiger personelbedømmelser,  

 fører personelsamtaler med det personel, for hvem de udfærdiger bedømmelser.
 10. Detailbestemmelser vedrørende tidspunkter for  

 udfærdigelse af bedømmelser, fremsendelsesveje, påtegning og opbevaring samt  

 afholdelse af personelsamtaler m.v. udarbejdes af Forsvarschefen.
C.
Ikrafttræden m.v.
 1. Nærværende bestemmelser sættes i kraft den 1.  

 september 1976 for officerspersonel i værn og korps - undtagen hjemmeværnet.
 2. Nedennævnte bestemmelser m.v. sættes ud af kraft  

 fra den 1/9 1976:
 KFS B. 23-1937, pkt. 1.
 KFS B. 2-1949, pkt. 1 og 2.
 KFF A. 43-1955, pkt. 19.
 KFF B. 10-1958, pkt. 1.
Forsvarsministeriets bestemmelser for udfærdigelse af forfremmelsesbedømmelser og fortrolige udtalelser (oktober 1959).
Forsvarsministeriets skrivelse nr. 2. Kt.
F. 8-2/59 af 14/ 10 1959.
Forsvarsministeriets skrivelse TTJ nr. 2. Kt.
F. 8-2/61 af 27/9 1961.
Forsvarsministeriets skrivelse. 2. Kt.
F. 8-5/62 af 26/10 1962.
 KFF.A.77-1971, pkt. 2.
 2. KFF B. 18-1950, pkt. 1, vedrørende bestemmelser for  

 bæring af uniform, gradstegn m.v. ved hjemmeværnet sættes ud af kraft.
 Orla Møller.
