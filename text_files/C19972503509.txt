Afsked efter ansøgning § 1.  Ansatte kan begære sig afskediget med gældende  

 varsler.
 Stk. 2.  Ansatte, der begærer sig afskediget på grund af  

 alder, må til den ansættende myndighed/institution fremsende ansøgning så  

 betids, at afsked kan meddeles i overensstemmelse med gældende varsler.
Afsked på grund af alder § 2.  Ansatte afskediges med virkning fra udgangen af  

 den måned, hvor de når den for deres stilling fastsatte aldersgrænse.
 Stk. 2.  Afskedigelsessag iværksættes så betids, at  

 gældende varsler kan overholdes.
Afsked af andre årsager Tjenestemænd Helbredsbetinget afsked m.m.
 § 3.  Ved afsked på grund af helbredsbetinget  

 utjenstdygtighed følges Finansministeriets cirkulære nr. 64/94 af 2. juni  

 1994 om pensionering af tjenestemænd i staten, folkekirken og folkeskolen  

 mfl. på grund af sygdom eller alder (bilag 1) samt Finansministeriets  

 vejledning nr. 68/94 af 2. juni 1994 om afsked og pensionering af  

 tjenestemænd ved sygdom (bilag 2).
 Stk. 2.  Ligeledes bør overvejelse af afsked finde sted,  

 når myndigheder/institutioner vurderer, at tjenestemanden ikke er  

 helbredsmæssigt egnet til at varetage sin stilling, fx hvor tjenestemanden  

 gennem længere tid ofte er sygemeldt.
Stk. 3.  Spørgsmålet om den pensionsmæssige stilling ved  

 afsked forelægges af myndigheden/institutionen for Finansministeriet,  

 Økonomistyrelsen.
Blanket til brug for forelæggelse findes i  

 Finansministeriets cirkulære nr. 64/94.
 Suspension, disciplinær afsked mv.
 § 4.  Såfremt en tjenestemand gør sig skyldig i  

 tjenesteforseelse, strafbart forhold mv. bør sagen tages op til drøftelse,  

 idet der i forbindelse hermed kan tildeles den pågældende en mundtlig  

 misbilligelse dokumenteret i skriftlig form.
 I gentagelsestilfælde eller ved grovere forseelser kan chefen for  

 myndigheden/institutionen tildele en skriftlig advarsel med tilkendegivelse  

 af, at ansættelsesforholdet i gentagelsestilfælde eller ved anden forseelse  

 af tilsvarende grov karakter vil kunne medføre afsked.
 Stk. 2.  I tilfælde af oftere gentagen tjenesteforseelse  

 mv. eller af tjenesteforseelse eller strafbart forhold mv. af særlig grov  

 karakter forelægges sagen snarest for Forsvarsministeriet, idet forudgående  

 advarsel i sidstnævnte tilfælde efter omstændighederne vil kunne udelades.
 Stk. 3.  Såfremt der foreligger begrundet mistanke om et  

 forhold, som betager tjenestemanden den tillid, stillingen kræver, eller i  

 øvrigt gør fortsat bestridelse af stillingen betænkelig, kan denne ifølge  

 tjenestemandslovens § 19 suspenderes eller midlertidigt overføres til andet  

 arbejde.
 Stk. 4.  Indstilling om suspension eller midlertidig  

 overførsel til andet arbejde af en tjenestemand forelægges  

 Forsvarsministeriet.
 Stk. 5.  Indtil afgørelse i henhold til stk. 4 er  

 truffet, kan myndigheden/institutionen bestemme, at tjenestemanden skal  

 sættes fra tjeneste.
Ikke-tjenestemandsansat personale omfattet  

 af civilarbejderloven Helbredsbetinget afsked m.m.
 § 5.  Ved afsked på grund af helbredsbetinget  

 utjenstdygtighed m.m. af ikke-tjenestemandsansat personale omfattet af  

 civilarbejderloven følges bestemmelserne i § 3, for så vidt angår spørgsmålet  

 om krav på pension.
 Stk. 2.  Afhængig af ansættelsesgrundlaget kan afsked af  

 helbredsmæssige grunde ske uafhængigt af afgørelsen om spørgsmålet om krav på  

 pension.
Diskretionær afsked § 6.  Afsked kan foretages som følge af arbejdsmangel,  

 såfremt der ikke foreligger fortsat mulighed for beskæftigelse, herunder at  

 det eventuelt efter omskoling ikke er muligt at anvise anden passende  

 stilling.
 Stk. 2.  Er den ansatte, uden at der foreligger  

 misligholdelse, ude af stand til på tilfredsstillende måde at bestride  

 stillingen og ej heller anses for egnet til efter eventuel omskoling at  

 varetage en anden passende stilling, kan afsked foretages på grund af  

 manglende beskæftigelsesmulighed.
Stk. 3.  Afsked begrundet i samarbejdsvanskeligheder kan  

 foretages, såfremt samarbejdsvanskelighederne er betydelige, og den ansatte  

 efter sagens omstændigheder findes at udgøre hovedårsagen til det manglende  

 samarbejde.
Endvidere er det en betingelse for iværksættelse af afsked, at  

 den pågældendes tjenesteforløb mv. ikke giver grundlag for at antage, at en  

 forflyttelse til anden stilling vil afhjælpe forholdet.
Disciplinær afsked § 7.  Såfremt den ansatte gør sig skyldig i  

 tjenesteforseelse, strafbart forhold mv. følges bestemmelserne i § 4, stk. 1.
Stk. 2.  Gør den ansatte sig herefter på ny skyldig i  

 tjenesteforseelse mv. - eller er der tale om tjenesteforseelse eller  

 strafbart forhold mv. af særlig grov karakter, hvor forudgående advarsel mv.  

 efter omstændighederne kan udelades - bør der, hvis der ikke fremkommer  

 oplysninger, som taler herimod, snarest ske afskedigelse.
Hvis  

 omstændighederne i øvrigt taler for det, kan den pågældende midlertidigt  

 fritages for tjeneste, inden afskedigelsen meddeles.
Afsked af andet personale § 8.  Når en ansat, der ikke er tjenestemand eller  

 omfattet af civilarbejderloven, inden for 12 på hinanden følgende måneder har  

 været sygemeldt i alt 120 dage, idet der ved tilskadekomst i tjenesten heri  

 kun medregnes det sygefravær, som er en følge af tilskadekomsten, bør  

 spørgsmålet om den pågældendes afsked tages op til overvejelse.
 Stk. 2.  Ligeledes bør overvejelse af afsked finde sted,  

 når myndigheden/institutionen vurderer, at den ansatte ikke er  

 helbredsmæssigt egnet til at varetage sin stilling, fx hvor den ansatte  

 gennem længere tid ofte er sygemeldt.
 § 9.  Såfremt den ansatte gør sig skyldig i  

 tjenesteforseelse, ulovligt forhold mv., følges bestemmelserne i § 4, stk. 1.
 Stk. 2.  Gør den ansatte sig herefter på ny skyldig i  

 tjenesteforseelse mv., eller er der tale om tjenesteforseelse eller strafbart  

 forhold m.v. af særlig grov karakter, følges bestemmelserne i § 7, stk. 2.
Fælles bestemmelser § 10.  Bestemmelserne om afskedskompetence fremgår af  

 Forsvarsministeriets bekendtgørelse nr. 832 af 11. december 1990 om  

 delegering af Forsvarsministeriets udnævnelses- og afskedigelseskompetence  

 samt Kundgørelse for Forsvaret B. 4-32.
Stk. 2.  For modtagelse af skriftlige advarsler skal den  

 ansatte kvittere.
En genpart af advarslen sendes til den ansattes  

 centralorganisation/organisation.
En skriftlig advarsel er gyldig i 5 år  

 efter udstedelsen, og forudsættes fulgt op inden for perioden.
Stk. 3.  I sager om uansøgt afsked - bortset fra afsked  

 på grund af alder - gives den ansatte og vedkommende  

 centralorganisation/organisation lejlighed til at udtale sig, forinden  

 spørgsmålet afgøres af myndigheden/forelægges Forsvarsministeriet.
Fristen  

 for svar bør ikke være mindre end 14 dage.
Vedrørende partshøring henvises  

 til forvaltningslovens §§ 19 og 20 samt til Finansministeriets Personale  

 Administrative Vejledning (PAV) kapitel 9. Når afsked foretages, gives  

 meddelelse til centralorganisation/organisation i henhold til gældende  

 hoved-/organisationsaftaler.
 Stk. 4.  Bestemmelserne i dette cirkulære gælder for  

 samtlige ansatte inden for Forsvarsministeriets område, med mindre andet  

 følger af den pågældendes ansættelsesgrundlag.
 § 11.  For tjenstemænd og ikke-tjenestemandsansat  

 personale omfattet af civilarbejderloven indsendes pensionsskema til  

 Forsvarsministeriet, Regnskabssekretariatet, Rigensgade 11, 1316 København K  

 (bilag 3). Ved afsked på grund af helbredsbetinget utjenstdygtighed vedlægges  

 pensionsskemaet kopi af Finansministeriets afgørelse i helbredssagen og  

 eventuelt oplysning om, om der er søgt social førtidspension.
 Stk. 2.  Afgår/afskediges en tjenestemand eller en ansat  

 omfattet af civilarbejderloven efter at have været ansat i 3 år omregnet til  

 fuld tid efter det fyldte 25. år, indsendes pensionsskema til  

 Regnskabssekretariatet, der herefter vil fastsætte en opsat pension samt  

 orientere om reglerne for fratrædelsesgodtgørelse.
 Stk. 3.  Hvis en ansat, der har været omfattet af  

 civilarbejderloven i mindst 3 år efter det fyldte 25. år omregnet til  

 beskæftigelse på fuld tid, afskediges på grund af arbejdsmangel eller  

 manglende beskæftigelsesmulighed, jf. § 6, og ikke inden for den nærmeste  

 fremtid kan forventes genansat i pensionsberettigende stilling, indsendes et  

 pensionsskema til Regnskabssekretariatet, som vil underrette den pågældende  

 om pensionsrettighederne afhængig af ansættelsesforholdets længde m.m.
§ 12.  For ansatte, der opfylder betingelserne herfor,  

 ydes efterløn i henhold til Kundgørelse for Forsvaret B. 5-8 eller  

 fratrædelsesgodtgørelse i henhold til funktionærlovens § 2 a.
Er den ansatte  

 omfattet af begge regelsæt, ydes efter de bestemmelser, som er mest  

 fordelagtige for den ansatte.
 § 13.  For ansatte, der opfylder betingelserne for  

 understøttelse efter Økonomi- og Budgetministeriets cirkulære af 26. januar  

 1972, indsendes ansøgningsskema til Regnskabssekretariatet.
Ikrafttræden § 14.  Kundgørelser for Forsvaret B. 4-19, B. 4-20 og  

 B. 4-21, alle af 1. juli 1989 samt Forsvarsministeriets skrivelse nr. 2.kt.  

 87-9020- 4/0946 af 19. juli 1990 ophæves.
 Cirkulæret træder i kraft den 1. november 1997.
 P.M.V.
 E.B.
