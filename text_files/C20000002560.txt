Vejledning om kommunalbestyrelsernes medvirken ved  

 administrationen af landbrugsloven (Til samtlige kommunalbestyrelser) 1. Indledning Ved lov nr. 350 af 2. juni 1999 er der gennemført en række  

 ændringer i landbrugsloven, jf. lovbekendtgørelse nr. 598 af 15. juli 1999.
 Denne vejledning beskriver kommunalbestyrelsernes opgaver i  

 forbindelse med kontrollen med overholdelsen af landbrugslovens  

 erhvervelsesbestemmelser og deres deltagelse i kontrollen med overholdelsen  

 af  

 lovens øvrige regler om landbrugsejendommes drift, forpagtning og samdrift  

 m.v.
2.  

 Erhvervelsesreglerne i hovedtræk Efter reglerne i landbrugsloven kan en eller flere personer  

 erhverve adkomst på en landbrugsejendom eller på en anpart i en sådan, når  

 erhververen afgiver erklæring om opfyldelse af lovens  

 erhvervelsesbetingelser,  

 jf. lovens § 16, § 17, stk. 2, § 17 a, stk. 1, og § 18 a, stk. 1-4. Et  

 selskab  

 kan erhverve adkomst på en landbrugsejendom, når selskabet afgiver erklæring  

 om  

 opfyldelse af erhvervelsesbetingelserne i lovens § 20, stk. 1.
 Erklæringerne skal afgives på et af følgende skemaer:
   

 	  

    

 Skema beregnet for  

 personers erhvervelse af en landbrugsejendom.
   

 	  

    

 Skema beregnet for  

 selskabers erhvervelse af en landbrugsejendom med tilhørende bilag  

 (oplysninger  

 om øvrige investorer i et § 20-selskab).
 Desuden findes et skema til uddannelsesattest, der som  

 hovedregel skal anvendes ved erhvervelse af landbrugsejendomme, hvor  

 arealgrænsen på 30 ha overskrides.
 Som supplement til skemaerne er der endvidere to  

 vejledninger:
   

 	  

    

 Vejledning om  

 personers erhvervelse af landbrugsejendomme.
   

 	  

    

 Vejledning om  

 selskabers erhvervelse af landbrugsejendomme.
Skemaer og vejledninger udleveres uden vederlag af  

 kommunerne eller jordbrugskommissionerne, der kan rekvirere materialet hos  

 Statens Information, Postboks 1103, 1009 Kbh.
K. (tlf. 33 37 92 28). Skemaer  

 og  

 vejledninger kan også hentes på Strukturdirektoratets hjemmeside  

 (www.strukdir.dk).
 Kontrollen med overholdelse af de nævnte  

 erhvervelsesbestemmelser udøves ved et samarbejde mellem  

 tinglysningsmyndighederne og kommunerne, jf. bekendtgørelse nr. 626 af 26.  

 juli  

 1999 om dokumentation ved tinglysning af dokumenter vedrørende  

 landbrugsejendomme.
 Kommunen kontrollerer, at de fornødne erklæringer er  

 afgivet, og påtegner skødet herom, inden det kan tinglyses, jf. pkt. 4.
 Tinglysningsdommeren påser, at skødet er påtegnet af  

 kommunen, eller at der er meddelt tilladelse efter landbrugsloven til  

 erhvervelsen.
 Der gælder dog følgende undtagelser, hvor erhververen ikke  

 skal afgive erklæring på de nævnte skemaer:
1)  

 	  

    

 Erhvervelse af en  

 landbrugsejendom, der i sin helhed ligger i byzone eller i sommerhusområde i  

 henhold til lov om planlægning.
Dette kan ske på grundlag af erklæring i  

 skødet  

 om, at ingen del af ejendommen ligger i landzone.
2)  

 	  

    

 Erhvervelse fra  

 ægtefælle ved overtagelse til hensidden i uskiftet bo, ved deling af fællesbo  

 eller ved arv.
Dette kan ske umiddelbart efter reglerne i lovens § 17, stk.  

 1,  

 og § 18 a, stk. 1, 1. pkt., hvis den midlertidige ejer har haft lovlig  

 adkomst  

 på ejendommen.
 3)  

 	  

    

 Erhvervelse, hvor  

 erhververen er en dansk offentlig myndighed, jf. lovens § 21, stk. 1.
 3. Særlige regler  

 ved udstykning m.v.
 Erhvervelse af en del (et areal) af en landbrugsejendom  

 forudsætter, at der gennemføres en matrikulær ændring af ejendommen ved  

 udstykning, arealoverførsel m.m.
Ved overførsel af en del af en landbrugsejendom til en anden  

 landbrugsejendom skal ejeren af den ejendom, der suppleres i forbindelse med  

 arealoverførslen, afgive erklæring efter reglerne i § 13 i landbrugsloven om,  

 at lovens erhvervelsesbetingelser er opfyldt.
Denne erklæring indsendes af  

 ansøger/landinspektør til Strukturdirektoratet, hvilket sker uden  

 kommunalbestyrelsens medvirken.
Det er derfor i denne situation ikke  

 nødvendigt  

 at afgive anden erklæring om opfyldelse af lovens erhvervelsesbetingelser i  

 forbindelse med tinglysning af skøde.
For så vidt angår forholdet til reglerne i kap.
V i  

 landbrugsloven om erhvervelse af  

    

 landbrugsejendomme er der ved udstykning m.v. tale om to forskellige  

 situationer:
 1)  

 	  

    

 Hvis der er tale om  

 erhvervelse af et delareal, hvor landbrugspligten ophæves ved udstykning  

 m.v.,  

 eller hvor et delareal erhverves og overføres til en anden landbrugsejendom  

 (arealoverførsel), og hvor restejendommen ikke skifter ejer, skal der ikke  

 afgives  

 erklæring om opfyldelse af landbrugslovens erhvervelsesbetingelser på et af  

 de  

 nævnte skemaer.
 2)  

 	  

    

 Hvis der er tale om,  

 at en del af ejendommens jorder fraskilles, jf. pkt. 1, mens restejendommen  

 med  

 ejendommens bygninger afhændes som en selvstændig landbrugsejendom, skal der  

 afgives erklæring om opfyldelse af landbrugslovens erhvervelsesbetingelser på  

 et af de nævnte skemaer i forbindelse med tinglysning af skøde på  

 restejendommen med bygninger.
 Erklæringen om personers erhvervelse af en landbrugsejendom  

 kan som udgangspunkt først udfyldes af erhververen og påtegnes af kommunen  

 efter, at de matrikulære forandringer som følge af udstykning m.m. er  

 registreret i matriklen.
 Hvis en erhverver imidlertid ønsker at få et skøde på en  

 landbrugsejendom indført i tingbogen, inden de matrikulære forandringer som  

 følge af udstykning m.v. er registreret i matriklen, kan erhververen dog  

 udfylde det relevante skema og få det påtegnet i kommunen, hvis en  

 praktiserende landinspektør afgiver attestation om ejendommens fremtidige  

 areal  

 i skemaet (afsnit 11 i skema for personers erhvervelse af en landbrugsejendom  

 og afsnit 8 i skema for selskabers erhvervelse af en landbrugsejendom).  

 Skødet  

 kan derefter påtegnes af kommunen og indføres foreløbigt i tingbogen.
4. Kommunens  

 kontrol af erklæringsskemaer 4.1. Almindelige  

 kontrolregler Når et skøde indleveres til påtegning i henhold til  

 landbrugsloven, påser kommunen, at  

 	  

    

 samtlige erhververe,  

 der er anført i skødet, har afgivet erklæring på hver sit skema, at  

 	  

    

 der ikke er  

 foretaget overstregninger, rettelser eller tilføjelser, der ændrer indholdet  

 af  

 erklæringen, at  

 	  

    

 der er  

 overensstemmelse mellem arealangivelsen i erklæringen og i kommunens  

 ejendomsregister, jf. dog ovenfor pkt. 3 om attestation ved en praktiserende  

 landinspektør om ejendommens areal efter gennemførelse af matrikulære  

 forandringer, at  

 	  

    

 der ikke er åbenlyse  

 fejl i udfyldelsen af erklæringen, og at  

 	  

    

 erklæringen er  

 underskrevet af erhververen.
4.2. Personers  

 erhvervelse Ved personers erhvervelse af en landbrugsejendom påser  

 kommunen endvidere, at  

 	  

    

 alle relevante  

 rubrikker i den pågældende erhvervelsessituation (dvs. inden for skemaets  

 afsnit 3-9) er besvaret med ja, at  

 	  

    

 der er vedlagt en af  

 jordbrugskommissionen attesteret og gyldig uddannelsesattest (gyldighed i  

 indtil 6 måneder for så vidt angår kravene i uddannelsesattestens afsnit 2,  

 nr.  

 4, 5 og 6) ved erhvervelse af en landbrugsejendom, hvor arealgrænsen på 30 ha  

 overskrides  

 (skemaets afsnit 3 og 4), og at  

 	  

    

 erklæringen er  

 attesteret af jordbrugskommissionen eller af en praktiserende landinspektør  

 om  

 fradragsarealer (skemaets afsnit 12), hvis arealgrænserne på 30 ha eller 70  

 ha  

 i lovens § 16, stk. 1-3, ønskes fraveget, uden at der søges om dispensation  

 til  

 erhvervelsen.
4.3. Selskabers  

 erhvervelse Ved selskabers erhvervelse af en landbrugsejendom påser  

 kommunen ud over det i pkt. 4.1. anførte, at  

 	  

    

 der er givet  

 fornødne oplysninger om selskabet (skemaets afsnit 2), herunder at selskabet  

 er  

 registreret i Erhvervs- og Selskabsstyrelsen ved registreringsnummer og  

 selskabsnavn m.v., at  

 	  

    

 alle relevante  

 rubrikker vedrørende den deltager, der opfylder landbrugslovens  

 erhvervelsesbetingelser og kravet om stemmeflertal m.v. i selskabet (skemaets  

 afsnit 3 - 6), er besvaret med ja, at  

 	  

    

 der er vedlagt en af  

 jordbrugskommissionen attesteret og gyldig uddannelsesattest (gyldighed i  

 indtil 6 måneder for så vidt angår kravene i uddannelsesattestens afsnit 2,  

 nr.  

 4, 5 og 6) ved erhvervelse af en landbrugsejendom, hvor arealgrænsen på 30 ha  

 overskrides  

 (skemaets afsnit 6.1 og 6.2), at  

 	  

    

 erklæringen er  

 attesteret af jordbrugskommissionen eller af en praktiserende landinspektør  

 om  

 fradragsarealer (skemaets afsnit 9), hvis arealgrænserne på 30 ha eller 70 ha  

 i  

 lovens § 16, stk. 1-3, ønskes fraveget, uden at der søges om dispensation til  

 erhvervelsen, og at  

 	  

    

 bilaget  

 "Oplysning om øvrige investorer i et § 20-selskab" er udfyldt i de  

 situationer, hvor øvrige investorer (altså ikke "landmanden i  

 selskabet") ejer aktier eller anparter i selskabet, der udgør 20 % eller  

 derover af kapitalen, jf. afsnit 7 i skemaet.
Hvis en investor i selskabet i  

 forvejen er ejer/medejer af 3 landbrugsejendomme, kan selskabet ikke erhverve  

 ejendommen på erklæring.
 Afgørelse om dispensation i medfør af lovens § 20, stk. 7,  

 træffes nu af Strukturdirektoratet, jf. § 4 i bekendtgørelse nr. 625 af 26.  

 juli 1999 om administration af landbrugsloven m.v.
4.4. Påtegning af  

 skødet Hvis skemaet er udfyldt efter ovenstående retningslinier,  

 jf. også nævnte to vejledninger, påtegner kommunen skødet.
Af påtegningen  

 skal  

 fremgå, at der er afgivet erklæring efter landbrugsloven.
 Påtegning af skødet kan tidligst ske sammen med  

 vurderingspåtegningen.
 I forbindelse med påtegning af skødet udfylder kommunen det  

 sidste afsnit i skemaet.
Kopi af skemaet med eventuel tilhørende kopi af  

 uddannelsesattest og bilag om øvrige investorer i et § 20-selskab opbevares i  

 kommunen.
Skemaer indsendes (sammenhæftet med eventuel uddannelsesattest og  

 bilag) så vidt muligt en gang månedligt til Strukturdirektoratet.
 Hvis skemaet ikke er korrekt udfyldt, kan kommunen ikke  

 påtegne skødet om, at der er afgivet erklæring efter landbrugsloven.
 Tvivlsspørgsmål kan forelægges jordbrugskommissionen eller  

 Strukturdirektoratet, Toldbodgade 29, 1253 København K, eventuelt telefonisk  

 (tlf. 33 63 73 00).
5. Efterfølgende  

 kontrol med erhvervelsesbetingelserne Den efterfølgende kontrol af erhvervelsesbetingelser retter  

 sig først og fremmest mod de betingelser, der ikke er opfyldt ved  

 erhvervelsen,  

 men som erhververen skal opfylde efter erhvervelsen.
Bopælskravet skal normalt opfyldes inden 6 måneder efter  

 erhvervelsen, ved arv og familiehandel dog inden 2 år.
Kravet indebærer, at  

 den  

 pågældende rent faktisk skal have fast og varigt ophold på ejendommen og  

 overnatte på denne, medmindre særlige forbigående omstændigheder foreligger.  

 Den pågældende skal samtidig være tilmeldt kommunens folkeregister som boende  

 på ejendommen, således at denne tjener som hovedbopæl i skattemæssig  

 forstand,  

 jf. § 2, stk. 1, i lov om kommunal indkomstskat.
Det er således ikke  

 tilstrækkeligt, at den pågældende alene er tilmeldt kommunens folkeregister  

 som  

 boende på ejendommen.
Kravet om, at erhververen selv skal drive ejendommen, eller  

 at en anpartshaver skal deltage i den daglige drift, skal opfyldes samtidig  

 med  

 bopælskravet.
Kravet indebærer navnlig, at ejendommen eller dens jorder ikke  

 må  

 bortforpagtes.
Bopælskravet og driftskravene skal opfyldes i mindst 8 år  

 fra det tidspunkt, hvor forpligtelsen indtræder.
Der henvises i øvrigt til  

 bekendtgørelse nr. 627 af 26. juli 1999 om uddannelseskrav og bopælskrav m.v.  

 i  

 henhold til landbrugsloven.
 Strukturdirektoratet foranlediger i almindelighed gennemført  

 kontrol af bopælskravet ved henvendelse til kommunen på et tidspunkt efter  

 erhvervelsen, hvor kravet skal være opfyldt.
6. Tilsynsopgaver  

 efter landbrugsloven Det påhviler såvel kommunerne som jordbrugskommissionerne i  

 forbindelse med deres arbejde at være opmærksom på, om reglerne i  

 landbrugsloven overholdes, jf. lovens §§ 28, 30, 30 a og 30 b.
 Det gælder således bestemmelserne i lovens §§ 7-8 om  

 landbrugsejendommes drift m.v., herunder reglerne om vedligeholdelse af  

 beboelsesbygninger, drift af jorderne og inddragelse af jorder til andre  

 formål, samt bestemmelserne i bekendtgørelse nr. 128 af 22. februar 2000 om  

 husdyrhold og arealkrav m.v.
 Det gælder også tilsynet med overholdelse af bestemmelserne  

 i lovens §§ 9-12 om samdrift og forpagtning m.v., herunder navnlig  

 begrænsningerne med hensyn til afstand og antal ejendomme.
 Det gælder endvidere tilsynet med overholdelse af vilkår om  

 fast bopæl, der har været en forudsætning for godkendelse af sammenlægning,  

 supplering  

 eller erhvervelse af landbrugsejendomme, jf. lovens §§ 13-21.
 Da tilsynsopgaverne først og fremmest søges varetaget som et  

 led i kommunernes og jordbrugskommissionernes arbejde, angår kommunernes  

 tilsynsopgaver hovedsagelig opfyldelsen af bopælskravet, tilsyn med  

 beboelses-  

 og driftsbygninger og anvendelse af jorder til ikke-jordbrugsmæssige formål.
Indberetning om eventuelle overtrædelser af bestemmelser i  

 landbrugsloven skal ske til jordbrugskommissionen.
Ved overtrædelse af lovens  

 §  

 20 skal der dog ske indberetning til Strukturdirektoratet.
7. Ikrafttræden Denne vejledning erstatter vejledning nr. 113 af 11. juli  

 1995 om kommunalbestyrelsernes medvirken ved administrationen af  

 landbrugsloven.
