Bilag 1 Cirkulære om organisationsaftale for lærere ved Den Danske Filmskole Generelle bemærkninger 1. Kulturministeriet og Film- og TV-arbejderforeningen har efter bemyndigelse fra Finansministeriet af 14. december 2007 indgået vedlagte organisationsaftale af 10. november 2008 for lærere ved Den Danske Filmskole.
 Organisationsaftalen udgør sammen med den til enhver tid gældende fællesoverenskomst mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation (CO II/LC/OC-fællesoverenskomsten) det samlede overenskomstgrundlag.
2. For at lette overblikket er cirkulærebemærkninger, der relaterer til en enkelt bestemmelse, nu opført som bemærkning til denne bestemmelse.
Andre bemærkninger er opført under Generelle bemærkninger.
Denne redaktionelle ændring medfører ikke nogen ændringer i bestemmelsernes henholdsvis bemærkningernes retlige status.
Ikrafttræden Organisationsaftalen har virkning fra den 1. april 2008. Samtidig ophæves cirkulære nr. 9320 af 29. maj 2006 om organisationsaftale for lærere ved Den Danske Filmskole.
Kulturministeriet, den 12. november 2008 P.M.V.E.B.Birgitte Herfelt Bilag 1 Organisationsaftale for lærere ved Den Danske Filmskole Denne organisationsaftale supplerer og/eller fraviger fællesoverenskomsten mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation (CO II/ LC/OC-fællesoverenskomsten).
§ 1. Organisationsaftalens område Organisationsaftalen omfatter lærere ved Den Danske Filmskole.
§ 2. Ansættelse Ansættelse kan enten ske som:
 § 3. Løn mv.
 Grundlønnen udgør 305.000 kr. årligt (niveau 1. oktober 1997). Med virkning fra den 1. oktober 2008 udgør grundlønnen 311.200 kr. årligt (niveau 1. oktober 1997).
 Stk. 2. Til de korttidsansatte lærere og de faste lærere kan Den Danske Filmskole i ganske særlige tilfælde og efter konkret vurdering af den enkelte lærers kvalifikationer yde et tillæg på maksimalt 10 pct. af den i stk. 1 nævnte løn.
 Stk. 3. Til de faste lærere samt korttidsansatte lærere med en ansættelsesperiode på mindst 6 mdr. kan Den Danske Filmskole i enkeltstående tilfælde forhøje det i stk. 2 nævnte tillæg til maksimalt 18 pct. af den i stk. 1 nævnte løn.
 Stk. 4. Ved ansættelse på deltid ydes forholdsmæssig løn.
Stk. 5. Timelønnede aflønnes med 1/1924 af 305.000 kr. (niveau 1. oktober 1997) pr. time.
Fra den 1. oktober 2008 aflønnes timelønnede med 1/1924 af 311.200 kr.
§ 4. Engangsvederlag Den Danske Filmskole kan yde et engangsvederlag til de timelønnede lærere, de korttidsansatte lærere og de faste lærere.
§ 5. Regulering Lønnen og evt. tillæg efter § 3 reguleres i overensstemmelse med den generelle reguleringsbestemmelse i lønjusteringsaftalen.
§ 6. Arbejdstid Den normale årlige arbejdstid er 1924 timer.
Der ydes ikke betaling for merarbejde.
§ 7. Pension For lærere, der har været ansat i 3 måneder, udgør pensionsbidraget 11,16 % af grundlønnen, jf. § 3, stk. 1. 1/3 af pensionsbidraget anses for at være den ansattes eget bidrag.
Lønspecifikationen skal indeholde oplysninger herom.
 Cirkulærebemærkning til § 7, stk. 1:
 De 3 måneders ansættelse skal være en sammenhængende periode.
Stk. 2. Ansættelsesmyndigheden indbetaler pensionsbidraget til en pensionsordning, som kan godkendes af Finansministeriet.
Vedtægter og regulativer for pensionsordningen samt ændringer heri skal godkendes af Finansministeriet.
 Ansættelsesmyndigheden indbetaler pensionsbidraget til TOK-pension PFA.
 Stk. 3. Ud over de nævnte pensionsbidrag har den ansatte ikke nogen ret til pension eller understøttelse fra staten på grundlag af ansættelsen.
§ 8. Ikrafttræden og opsigelse Organisationsaftalen har virkning fra den 1. april 2008 og kan af parterne opsiges med 3 måneders varsel til en 31. marts, dog tidligst den 31. marts 2011.
