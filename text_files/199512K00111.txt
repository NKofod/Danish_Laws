Nr LSF 111 Forslag til Lov om koordinerende rådgivning på voksen- og  

 efteruddannelsesområdet Fremsat af undervisningsministeren (Ole Vig Jensen) den 6. december 1995 Vedtaget ved tredjebehandling den 28. marts 1996 Lov nr. 308 af 24/04/1996 § 1. Med det formål at sikre en koordinerende rådgivning på  

 voksen- og efteruddannelsesområdet oprettes en forsamling af formænd for de  

 råd, der udtaler sig om voksen- og efteruddannelse.
 § 2. Formandsforsamlingen består af:
 1) Formanden for Erhvervsuddannelsesrådet.
 2) Formanden for Landsarbejdsrådet.
 3) Formanden for Landbrugsuddannelsesrådet.
 4) Formanden for Rådet for Social- og Sundhedsuddannelserne.
 5) Formanden for Rådet om Åben Uddannelse.
 6) Formanden for Søfartens Uddannelsesråd.
 7) Formanden for Teknikerrådet.
 8) Formanden for Uddannelsesrådet for Arbejdsmarkedsuddannelserne.
 9) Formanden for Uddannelsesrådet for Maskinmesteruddannelsen.
 10) En formand udpeget af formændene for uddannelsesrådene for de  

 videregående uddannelser i fællesskab.
 11) Formanden for Voksenuddannelsesrådet.
 Stk. 2. Et råd kan lade sig repræsentere ved enten formandskabet,  

 hvor et sådant findes, eller ved formanden og indtil to repræsentanter for et  

 forretningsudvalg.
 Stk. 3. Kulturministeren, landbrugs- og fiskeriministeren og  

 sundhedsministeren kan hver udpege en repræsentant til formandsforsamlingen.
 § 3. Formandsforsamlingen træder sammen en gang om året med  

 henblik på ud fra erhvervs-, arbejdsmarkeds- og uddannelsespolitiske  

 vurderinger at udtale sig om følgende:
1) Udviklingen i sammensætningen af det samlede udbud af voksen- og  

 efteruddannelse, 2) udviklingen i den samlede efterspørgsel efter voksen- og  

 efteruddannelse og 3) udviklingen i kursusafgifterne på voksen- og efteruddannelsesområdet.
 Stk. 2. Formandsforsamlingen afgiver sin udtalelse til  

 arbejdsministeren, erhvervsministeren og undervisningsministeren.
 Stk. 3. Til brug for formandsforsamlingens udtalelse samarbejder  

 rådenes sekretariater eller de pågældende ministerier om at udarbejde  

 opgørelser over aktivitetsfordeling og -udvikling, opgørelse af  

 beskæftigelses- og ledighedsudviklingen og oversigter over kursusafgifternes  

 størrelse.
 Stk. 4. Formandsforsamlingen fastsætter selv sin forretningsorden,  

 herunder om valg af formand.
 § 4. Undervisningsministeren kan efter aftale med  

 arbejdsministeren og erhvervsministeren bestemme, at andre råd inden for  

 deres områder eller andre ministeriers områder repræsenteres i  

 formandsforsamlingen.
 § 5. Loven træder i kraft den 1. januar 1997.
Oprindeligt fremsat forslag § 1. Med det formål at sikre en koordinerende rådgivning på  

 voksen- og efteruddannelsesområdet oprettes en forsamling af formænd for de  

 råd, der udtaler sig om voksen- og efteruddannelse.
 § 2. Formandsforsamlingen består af:
 1) Formanden for Erhvervsuddannelsesrådet.
 2) Formanden for Landsarbejdsrådet.
 3) Formanden for Landbrugsuddannelsesrådet.
 4) Formanden for Rådet for social- og sundhedsuddannelserne.
 5) Formanden for Rådet om åben uddannelse.
 6) Formanden for Søfartens Uddannelsesråd.
 7) Formanden for Teknikerrådet.
 8) Formanden for Uddannelsesrådet for arbejdsmarkedsuddannelserne.
 9) Formanden for Uddannelsesrådet for Maskinmesteruddannelsen.
 10) En formand udpeget af formændene for uddannelsesrådene for de  

 videregående uddannelser i fællesskab.
 11) Formanden for Voksenuddannelsesrådet.
 Stk. 2. Et råd kan lade sig repræsentere ved enten formandskabet,  

 hvor et sådant findes, eller ved formanden og indtil to repræsentanter for et  

 forretningsudvalg.
 Stk. 3. Kulturministeren, landbrugs- og fiskeriministeren og  

 sundhedsministeren kan hver udpege en repræsentant til formandsforsamlingen.
 § 3. Formandsforsamlingen træder sammen en gang om året med  

 henblik på ud fra erhvervs-, arbejdsmarkeds- og uddannelsespolitiske  

 vurderinger at udtale sig om følgende:
1) Udviklingen i sammensætningen af det samlede udbud af voksen- og  

 efteruddannelse, 2) udviklingen i den samlede efterspørgsel af voksen- og efteruddannelse  

 og 3) udviklingen i kursusafgifterne på voksen- og efteruddannelsesområdet.
 Stk. 2. Formandsforsamlingen afgiver sin udtalelse til  

 arbejdsministeren, erhvervsministeren og undervisningsministeren.
 Stk. 3. Til brug for formandsforsamlingens udtalelse samarbejder  

 rådenes sekretariater eller de pågældende ministerier om at udarbejde  

 opgørelser over aktivitetsfordeling og -udvikling, opgørelse af  

 beskæftigelses- og ledighedsudviklingen og oversigter over kursusafgifternes  

 størrelse.
 Stk. 4. Formandsforsamlingen fastsætter selv sin forretningsorden,  

 herunder om valg af formand.
 § 4. Undervisningsministeren kan efter aftale med  

 arbejdsministeren og erhvervsministeren bestemme, at andre råd inden for  

 deres områder eller andre ministeriers områder repræsenteres i  

 formandsforsamlingen.
 § 5. Loven træder i kraft den 1. januar 1997.
Bemærkninger til lovforslaget Almindelige bemærkninger Baggrunden for lovforslaget Lovforslaget fremsættes af undervisningsministeren efter aftale med  

 arbejds- og erhvervsministeren som led i regeringens indsats for en styrket  

 voksen- og efteruddannelse.
Der skal være bedre mulighed for, at virksomhederne og kursisterne kan få  

 de uddannelsestilbud, de har brug for.
Derfor etableres der som led i  

 regeringens indsats for en styrket voksen- og efteruddannelse frit optag  

 inden for alle voksen- og efteruddannelser.
Efterspørgslen skal styre  

 bevillingerne til de enkelte kurser.
Voksen- og  

 efteruddannelsesinstitutionerne finansieres ved aktivitetsafhængige  

 bevillinger (taxametertilskud), institutionstilskud og kursusafgifter.
Der  

 skal ske en gradvis harmonisering af institutionernes finansiering.
 Intentionen er, at der kan videreudvikles og udbygges et fleksibelt og  

 markedsbaseret udbud af uddannelsestilbud for voksne.
 Følgende råd udtaler sig i dag om voksen- og efteruddannelse:
Inden for Arbejdsministeriets område drejer det sig om  

 Landsarbejdsrådet og Uddannelsesrådet for arbejdsmarkedsuddannelserne.  

 Landarbejdsrådet varetager opgaver på landsplan i forbindele med styringen af  

 arbejdsmarkedsindsatsen.
Uddannelsesrådet for arbejdsmarkedsuddannelserne har  

 ansvaret for godkendelse af relevante og nye uddannelser og fastlægger  

 samtidig de uddannelsespolitiske målsætninger.
 Søfartens uddannelsesråd og Uddannelsesrådet for Maskinmesteruddannelsen  

 er rådgivende for erhvervsministeren.
 Inden for Undervisningsministeriets område udtaler især Rådet om  

 åben uddannelse og Voksenuddannelsesrådet sig om voksenuddannelse.
Grundtanken bag loven om åben uddannelse er, at de eksisterende  

 erhvervsrettede kompetencegivende uddannelser og dele deraf tilrettelægges  

 sådan, at også voksne på arbejdsmarkedet kan deltage i dem.
Derfor varetages  

 rådgivningen om struktur og indhold af efter- og videreuddannelse på  

 Undervisningsministeriets område af de samme rådgivende organer, som rådgiver  

 om de ordinære kompetencegivende uddannelser, dvs. primært  

 Erhvervsuddannelsesrådet, Teknikerrådet, Landbrugsuddannelsesrådet, Rådet for  

 Social- og Sundhedsuddannelserne og uddannelsesrådene for de videregående  

 uddannelser.
 Rådet om åben uddannelse (erhvervsrettet voksenuddannese) skal først og  

 fremmest rådgive om bredden og sammenhængen i det samlede udbud af  

 uddannelser under loven.
 Voksenuddannelsesrådet rådgiver undervisningsministeren i spørgsmål om  

 gennemførelsen af lov om støtte til voksenuddannelse (for kortuddannede),  

 herunder om regler for, hvilke uddannelser og uddannelsesforløb der er  

 støtteterettigende.
På Kulturministeriets område findes en række efteruddannelser ved  

 Det Kgl.
Danske Kunstakademi, for arkitekter, bibliotekarer og ansatte i  

 teater- og filmbranchen, musikområdet m.v.
Under Landbrugs- og  

 Fiskeriministeriet er nedsat et rådgivende efteruddannelsesudvalg til at  

 bistå ministeriet i forbindelse med administrationen af Landbrugs- og  

 Fiskeriministeriets lov om efteruddannelse inden for jordbrugserhvervene.  

 Under Sundhedsministeriet hører bl.a. de kompetencegivende  

 videreuddannelser for læger, tandlæger, sygeplejersker m.fl., herunder  

 Danmarks Sygeplejerskehøjskole og Videreuddannelsen for Ergo- og  

 Fysioterapeuter.
 Det foreslås, at disse tre ministerier kan udpege hver en repræsentant til  

 formandsforsamlingen.
 Med rådgivningsstrukturen på dette mangfoldige område er der behov for en  

 tværgående rådgivning om den samlede udvikling på voksen- og  

 efteruddannelsesområdet ud fra erhvervs-, arbejdsmarkeds- og  

 uddannelsespolitiske vurderinger: Dels sammensætningen af det samlede  

 udbud af voksen- og efteruddannelse, dels den samlede efterspørgsel på  

 området og dels kursusafgifterne (deltagerbetalingen) på området.
 Den her foreslåede ordning skal sikre dette gennem en koordinering af  

 rådenes indsats på formandsniveau og et målrettet arbejde på  

 sekretariatsniveau med at udarbejde materiale som grundlag for en koordineret  

 rådgivning: Opgørelser udviklingen i sammensætningen af det samlede udbud af  

 voksen- og efteruddannelse inklusive fordelingen af aktiviteter på  

 uddannelsesområder, opgørelser af beskæftigelses- og ledighedsudviklingen mv.
 Hvis et råds forretningsorden eller vedtægter indeholder bestemmelser om  

 et formandskab eller et forretningsudvalg, kan rådet vælge at lade sig  

 repræsentere ved formandskabet, henholdsvis formanden og indtil to medlemmer  

 af forretningsudvalget.
Økonomiske og administrative konsekvenser Lovforslaget ventes ikke at få særskilte økonomiske konsekvenser.
 Sekretariatetsfunktionen varetages af Undervisningsministeriet, med  

 bistand fra de involverede ministerier.
 Formandsforsamlingen fastsætter selv sin forretningsorden, herunder om  

 valg af formand/mødeleder, som skal tage initiativ til indkaldelse.  

 Formandsforsamlingen kan bestemme en turnusordning for formandskabet.
Lovforslaget indeholder ingen EU-retlige aspekter.
Lovforslaget har  

 ingen miljømæssige konsekvenser.
 Den foreslåede koordinerende rådgivning om udviklingen i sammensætningen  

 af det samlede udbud og den samlede efterspørgsel (fra både borgerne og  

 virksomhederne) af voksen- og efteruddannelse skal ske ud fra bl.a.  

erhvervspolitiske vurderinger.
