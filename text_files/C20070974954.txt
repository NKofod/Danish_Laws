Oplysningspligt ved anmeldelse af  

 skatteunddragelse mv. - Datatilsynets udtalelse SKAT,  

 Hovedcentret har i forbindelse med iværksættelsen af den nye indsatsstrategi,  

 der sætter fokus på såvel vejledning og information i forhold til borgerne  

 som  

 en effektiv kontrolstrategi, anmodet Datatilsynet om en udtalelse vedrørende  

 SKATs interne retningslinier for opfyldelse af oplysningspligten efter  

 persondataloven ved anmeldelse af skatteunddragelse mv.
 Datatilsynet har  

 den 23. marts 2007 afgivet følgende udtalelse:
 "Ved brev  

 af 15. december 2006 har SKAT anmodet Datatilsynet om en udtalelse angående  

 to  

 afsnit i SKATs interne retningslinier for opfyldelse af oplysningspligten i  

 forbindelse med anmeldelser om skatteunddragelse mv.
 SKAT har vedlagt  

 myndighedens interne vejledning om oplysningspligt efter persondataloven, som  

 er blevet udbygget med to afsnit om anmeldelser foranlediget af Datatilsynets  

 udtalelse i sagen j.nr. 2004-321-0316 og Folketingets Ombudsmands udtalelse  

 gengivet i ombudsmandens beretning for 2004, s. 346 ff.
 Der er indhentet  

 supplerende oplysninger telefonisk.
 SKAT anmoder  

 Datatilsynet om at oplyse, om de to nye afsnit i SKATs interne retningslinjer  

 for opfyldelse af oplysningspligten i forbindelse med anmeldelser om  

 skatteunddragelse mv. er i fuld overensstemmelse med Datatilsynets  

 fortolkning  

 af de pågældende bestemmelser, eller om Datatilsynet anser retningslinjerne  

 for  

 mere restriktive end påkrævet.
 Det første  

 afsnit findes nederst på s. 8 i vejledningen og vedrører anvendelsesområdet  

 for  

 undtagelsesbestemmelsen i persondatalovens § 30, stk. 2, nr. 6. I afsnittet  

 henvises til en udtalelse fra Folketingets Ombudsmand omtalt i dennes  

 beretning  

 for 2004 s. 346 ff. og har følgende ordlyd:
"Ombudsmandens udtalelse indebærer  

 således, at betingelserne for helt eller delvis at fravige oplysningspligten  

 med hjemmel i persondatalovens § 30, stk. 2, nr. 6, er, at der  

 foreligger afgørende modhensyn af en sådan karakter, at der efter et konkret  

 skøn er nærliggende og sandsynliggjort fare for, at kontrolhensyn vil lide  

 skade af væsentlig betydning.
Det forhold at kontrolprocessen vanskeliggøres  

 er  

 ikke i sig selv et afgørende modhensyn, når selve kontrolformålet ikke  

 samtidig  

 lider skade af væsentlig betydning.
Det er i denne sammenhæng uden betydning,  

 om partens interesse i at kende oplysningerne antages at være mere eller  

 mindre  

 tungtvejende, hvis der ikke foreligger sådanne afgørende hensyn, der taler  

 imod  

 meddelelse af de omfattede oplysninger." Det andet  

 afsnit, som findes på s. 11 i vejledningen, henviser til Datatilsynets  

 udtalelse af 1. december 2004 til Arbejdsdirektoratet vedrørende bl.a.  

 undtagelsesbestemmelsen i persondatalovens § 29, stk. 3, og har følgende  

 indhold:
"Datatilsynets udtalelse indebærer i relation til anmeldelser af  

 eksempelvis sort arbejde, at undtagelsesbestemmelsen i § 29, stk. 3, ikke kan  

 anvendes som hjemmel for manglende opfyldelse af oplysningspligten i  

 tilfælde,  

 hvor der på grundlag af anmeldelser om borgere foretages registrering og  

 enkeltsagsbehandling, hvor oplysningspligten derfor ikke vil være  

 "uforholdsmæssig  

 vanskelig" at opfylde, og hvor myndighedens behandling af oplysningerne  

 i  

 anmeldelserne eventuelt senere kan få "indgribende" betydning for  

 den  

 anmeldte." Desuden spørger  

 SKAT, om der ved fortolkning af oplysningspligten kan anvendes et begreb som  

 "visiteringsfasen", hvor SKAT kan undlade at opfylde  

 oplysningspligten, og i givet fald hvor længe og efter hvilken  

 undtagelsesbestemmelse.
 Datatilsynet skal afgive følgende vejledende  

 udtalelse:
SKATs interne  

 vejledning Indledningsvis  

 skal Datatilsynet henvise til tilsynets rettighedsvejledning.
Som anført i  

 Datatilsynets udtalelse af 22. februar 2001 gengivet i tilsynets årsberetning  

 for 2000 s. 28 ff. er det Datatilsynets opfattelse, at det er den  

 dataansvarlige,  

 der skal tage stilling til, om undtagelsen i § 30, stk. 2, nr. 6, kan finde  

 anvendelse (og således at Datatilsynet er tilsyns- og klageinstans). Det skal  

 indgå i vurderingen, at der skal være tale om afgørende hensyn til offentlige  

 interesser.
Ved at anvende udtrykket "afgørende" er det  

 tilkendegivet, at undtagelse fra oplysningspligten kun kan gøres, hvor der er  

 nærliggende fare for, at det offentliges interesser vil lide skade af  

 væsentlig  

 betydning.
 Det var som  

 anført i årsberetningen for 2000 Datatilsynets opfattelse, at der skal udøves  

 forsigtighed med anvendelsen af denne bestemmelse, og tilsynet var af den  

 opfattelse, at det ikke på forhånd kunne tilkendegives, om bestemmelsen kunne  

 finde anvendelse i den situation, som var anført af Told- og Skattestyrelsen.
 Herudover kan  

 Datatilsynet henvise til tilsynets afgørelse af 25. oktober 2006 i sagen  

 j.nr.  

 2005-213-0253 (SKATs j.nr. 05-006672).
 Datatilsynet har  

 herudover umiddelbart ingen bemærkninger til afsnittene om persondatalovens §  

 30, stk. 2, nr. 6, og § 29, stk. 3.
Udsættelse af  

 oplysningspligten under en visiteringsfase Det er  

 telefonisk oplyst, at der med begrebet "visiteringsfase" menes  

 perioden, indtil der eventuelt indledes egentlig sagsbehandling over for den  

 registrerede.
Denne periode kan efter omstændighederne være kortere eller  

 længere.
Efter  

 persondatalovens § 29, stk. 1, indtræder oplysningspligten over for den  

 registrerede i forbindelse med indsamling af oplysninger om den pågældende  

 hos  

 andre end den registrerede selv som udgangspunkt ved registreringen af de  

 indsamlede oplysninger.
I de tilfælde, hvor de indsamlede oplysninger er  

 bestemt til videregivelse til tredjemand, indtræder oplysningspligten dog  

 senest, når videregivelse af de indsamlede oplysninger finder sted.
Hvilken  

 tidsfrist, der kan indlægges i begrebet ved registreringen, afhænger af  

 sagens  

 nærmere omstændigheder.
Den dataansvarlige skal dog altid - vurderet i  

 forhold  

 til den indsats der kræves fra den dataansvarliges side for at opfylde  

 oplysningspligten - give den registrerede meddelelse så tidligt som muligt.
Hvis den  

 dataansvarlige allerede på selve registreringstidspunktet ved, at der i løbet  

 af ganske kort tid herefter skal rettes henvendelse til den registrerede,  

 f.eks. fordi den dataansvarlige skal forelægge sagens dokumenter for den  

 registrerede, eller der skal foretages andre sagsbehandlingsskridt, vil  

 oplysningspligten som altovervejende hovedregel kunne opfyldes samtidig med  

 denne senere henvendelse.
I øvrigt vil oplysningspligten i almindelighed  

 skulle  

 opfyldes inden for 10 dage efter registreringen.
Som anført kan  

 oplysningspligten opfyldes i forbindelse med andre sagsbehandlingsskridt,  

 hvis  

 den dataansvarlige allerede på registreringstidspunktet ved, at der i løbet  

 af  

 ganske kort tid skal rettes henvendelse til den registrerede.
Hvad der  

 nærmere  

 skal forstås ved "i løbet af ganske kort tid", afhænger af en  

 konkret  

 vurdering i enkelte situation.
Det kan i den forbindelse bl.a. tillægges  

 betydning,  

 om andre sagsbehandlingsskridt, f.eks. partshøring, er umiddelbart  

 forestående,  

 sagens kompleksitet og den generelle sagsbehandlingstid for den pågældende  

 type  

 sag.
Hvis det ikke på registreringstidspunktet står den dataansvarlige klart,  

 at der inden for ganske kort tid skal rettes henvendelse til den  

 registrerede,  

 bør oplysningspligten efter Datatilsynets opfattelse i almindelighed opfyldes  

 inden for 10 dage efter registreringen.
Datatilsynet  

 finder ikke, at en visiteringsperiode i sig selv kan begrunde, at  

 oplysningspligten ikke opfyldes snarest muligt.
Hvorvidt det i øvrigt vil  

 være  

 muligt at udskyde opfyldelsen af oplysningspligten, vil bero på en konkret  

 vurdering, jf. ovenfor.
 Afslutningsvis  

 skal Datatilsynet henlede opmærksomheden på, at tilsynets udtalelse er  

 vejledende,  

 og at tilsynet i det hele må forbeholde sig sin endelige stilling til de  

 rejste  

 spørgsmål, f.eks. i forbindelse med en klagesag.
Datatilsynet  

 håber herved at have besvaret SKATs forespørgsel.
Såfremt ovenstående giver  

 anledning til spørgsmål, er SKAT velkommen til at kontakte tilsynet - gerne  

 telefonisk.
Med venlig  

 hilsen Lena Andersen Kontorchef" Der henvises i  

 øvrigt til Processuelle regler på SKATs område, afsnit E.3.10.
 Datatilsynets vejledning nr. 126 af 10. juli 2000 om registreredes  

 rettigheder efter reglerne i kapitel 8-10 i lov om behandling af  

 personoplysninger.
 Se i øvrigt pkt. 2.2.1. i Datatilsynets vejledning nr. 126 af 10. juli  

 2000 om registreredes rettigheder efter reglerne i kapitel 8-10 i lov om  

 behandling af personoplysninger.
