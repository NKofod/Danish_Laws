I.
Den 1. januar 1980 træder lov nr. 260 af 8. juni 1979 om ændring af  

 retsplejeloven m. v. i kraft.
 Ændringerne indebærer bl.a., at der er hjemlet adgang for retten til at  

 udfærdige udeblivelsesdomme i borgerlige sager og i de i retsplejelovens §  

 934, stk. 1, nævnte politisager ved påtegning på henholdsvis stævning og  

 anklageskrift.
 Justitsministeriet agter i forbindelse med lovens ikrafttræden i en  

 bekendtgørelse bl.a. at fastsætte, at der skal være vedlagt 3 genparter af  

 stævning ved indlevering til retten.
II.
Den nedenfor nævnte nærmere tilrettelæggelse af ordningen med  

 domspåtegning på stævning og ankalgeskrift er fastsat efter drøftelser i en  

 arbejdsgruppe under justitsministeriet med repræsentanter for Den danske  

 Dommerforening, Dommerfuldmægtigforeningen, Politiets- og Domstolenes  

 Tjenestemandsforening, og Dansk dommer- og politikontorfunktionærforening.  

 Under drøftelserne har deltaget repræsentanter for politiet, for så vidt  

 angår ordningen vedrørende udeblivelsesdomme i politisager.
På baggrund af de nævnte drøftelser har justitsministeriet ikke på  

 nuværende tidspunkt fundet det fornødent at anvende hjemlen i retsplejelovens  

 § 348, stk. 4, til at fastsætte bestemmelse om, at stævningen skal være  

 udfærdiget på en særlig blanket.
Hensynet til bl.a. arkiveringsforhold har  

 man fundet tilstrækkeligt tilgodeset i hvert fald indtil videre ved kravet om, at stævningen skal være  

 udfærdiget i A 4 format.
 Justitsministeriet har endvidere ikke på nuværende tidspunkt fundet det  

 fornødent på baggrund af drøftelserne i den nævnte arbejdsgruppe at udforme  

 en særlig tekst til et stempel, der vil kunne anvendes i de tilfælde, hvor  

 sagsøgte ikke har fremlagt svarskrift m.v., jfr. retsplejelovens § 354, stk.  

 4 og stk. 6. Justitsministeriet er imidlertid indstillet på at anmode  

 arbejdsgruppen om senere at overveje at udforme en særlig tekst hertil.
Domspåtegning på anklageskriftet i de under pkt.
I nævnte politisager kan  

 efter den 1. januar 1980 ske i form af en stempelpåtegning.
Efter  

 drøftelserne i den nævnte arbejdsgruppe er det justitsministeriets hensigt at  

 nedsætte en særlig arbejdsgruppe med repræsentanter fra såvel domstolene som  

 politiet med henblik på en mulig forenkling af de eksisterende  

 anklageskrifter.
Det vil herunder blive overvejet, om en domspåtegning på  

 anklageskriftet eventuelt vil kunne foreligge fortrykt på selve  

 anklageskriftet.
 Det bemærkes, at embederne efter den 1. januar 1980 fortsat vil kunne  

 udfærdige udeblivelsesdomme som hidtil, såfremt man ikke ønsker at anvende  

 domspåtegning.
III.
Den nærmere fremgangsmåde ved udfærdigelsen af  

 udeblivelsesdomme.
A.
Borgerlige sager.
Ved forkyndelsen af stævningen for sagsøgte udleveres som hidtil en  

 genpart af stævningen (genpart nr. 1) samt genpart af de af sagsøgeren  

 påberåbte dokumenter.
Samtidig med forkyndelsen skal der udleveres en  

 vejledning til sagsøgte om, hvad han bør foretage sig til varetagelse af sine  

 interesser.
Vejledningen, der for øjeblikket er under udarbejdelse i  

 justitsministeriet, vil senere blive udsendt.
 En genpart af stævningen (genpart nr. 2) kan anvendes til  

 underretning af sagsøgeren om berammelsestidspunktet.
Såfremt betingelserne for afsigelse af udeblivelsesdom er til stede, kan  

 den originale stævning samt den resterende genpart (genpart nr.  

 3) begge forsynes med en domspåtegning i form af et stempel.
Den  

 originale stævning med domspåtegning henlægges herefter i rettens arkiv, og  

 genparten med domspåtegning indsættes i dombogen.
Såfremt genparten, der er blevet anvendt til underretning af sagsøgeren om  

 berammelsestidspunktet (genpart nr. 2), er blevet tilbageleveret af  

 sagsøgeren til retten, kan retten forsyne genparten med en domspåtegning og  

 udlevere den til sagsøgeren til brug ved eventuel tvangsfuldbyrdelse.
I  

 modsat fald kan retten udlevere en fotokopi af dombogseksemplaret til  

 sagsøgeren.
 Hvis der er behov for yderligere eksemplarer af udeblivelsesdommen, kan  

 fotokopier tages af dombogseksemplaret.
B.
De i retsplejelovens § 934, stk. 1, nævnte politisager.
Såfremt betingelserne for afsigelse af udeblivelsesdom er til stede, kan  

 en genpart af det originale anklageskrift forsynes med en domspåtegning i  

 form af et stempel og indsættes i dombogen.
Det originale  

 anklageskrift samt 2 genparter heraf forsynes tillige af retten med en  

 domspåtegning og tilbagesendes til politiet til brug for yderligere  

 eksemplarer af udeblivelsesdommen, kan fotokopier tages af rettens eksemplar  

 i dombogen.
IV.
Udformningen af domspåtegningen.
 Til orientering vedlægges en fotokopi af den tekst, der er retterne fra  

 den 1. januar 1980 vil kunne påstemples som domspåtegning på henholdsvis  

 stævning og anklageskrift.
 Med henblik på afgivelse af en samlet bestilling af stempler til retterne,  

 skal man anmode embedet om at indsende sin bestilling til Direktoratet for  

 Statens Indkøb, Bredgade 20, 1260 København K., inden den 14. december  

 1979. Embedet bedes samtidig oplyse, hvorledes embedets navn ønskes  

 angivet i stemplet.
 Justitsministeriet, den 7. december  

 1979.
P.
M.
V..
E.
B.
 Tornøe.
