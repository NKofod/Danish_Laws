 I henhold til kgl. resolution af 3. november 1989 har Danmark ratificeret  

 en af Den Internationale Arbejdskonference i Geneve den 25. juni 1979  

 vedtagen konvention nr. 152 om sikkerhed og sundhed i forbindelse med  

 havnearbejde.
 Konventionen har følgende ordlyd:
KONVENTION NR. 152 OM SIKKERHED OG SUNDHED I FORBINDELSE MED  

 HAVNEARBEJDE Den Internationale Arbejdsorganisations generalkonference, der er sammenkaldt i Geneve af Det Internationale Arbejdsbureaus  

 styrelsesråd, og som den 6. juni 1979 er trådt sammen til sin 65. samling, og som henviser til bestemmelserne i de allerede eksisterende  

 internationale konventioner og henstillinger inden for dette område, særlig  

 konvention angående vægtangivelse på tungt stykgods, der transporteres pr.  

 skib, 1929, konvention om sikring af maskineri, 1963, og konvention om  

 beskyttelse af arbejdere mod arbejdsmiljøets farer fremkaldt af  

 luftforurening, støj og vibration, 1977, og som har besluttet at vedtage forslag med henblik på en revision af  

 konvention nr. 32 om beskyttelsesforanstaltninger mod ulykkestilfælde for så  

 vidt angår arbejdere, der er beskæftiget med lastning og losning af skibe,  

 1932, hvilket er optaget som 4. punkt på samlingens dagsorden, og som finder, at disse forslag skal tage form af en international  

 konvention, vedtager i dag den 25. juni 1979 følgende konvention, der betegnes  

 konvention om sikkerhed og sundhed i forbindelse med havnearbejde, 1979:
Anvendelsesområde og definitioner Artikel 1 I denne konvention dækker udtrykket »havnearbejde« arbejdet i  

 forbindelse med lastning eller losning af ethvert skib, enten i den fulde  

 udstrækning eller de enkelte operationer i forbindelse hermed samt alt  

 arbejde i relation hertil.
Definitionen af sådant arbejde fastlægges på  

 grundlag af national lovgivning og praksis.
Arbejdsgiver- og  

 arbejdstagerorganisationerne inden for det pågældende område skal høres eller  

 på anden måde deltage i fastlæggelsen og revisionen af denne definition.
Artikel 2 1. Enhver medlemsstat kan give dispensationer eller  

 tillade undtagelser fra bestemmelserne i denne konvention for havnearbejde på  

 ethvert sted, hvor trafkikken er uregelmæssig og begrænset til små skibe,  

 samt for havnearbejde i forbindelse med fiskerifartøjer eller visse  

 kategorier af sådanne fartøjer, under forudsætning af 2. Særlige krav i henhold til kap.
III i denne  

 konvention kan ændres, såfremt den kompetente myndighed, efter høring af  

 arbejdsgiver- og arbejdstagerorganisationerne inden for det pågældende  

 område, finder det godtgjort, at ændringerne giver tilsvarende fordele, og at  

 den samlede opnåede beskyttelse ikke er mindre end den, der ville følge af  

 den fulde overholdelse af bestemmelserne i denne konvention.
 3. Enhver dispensation eller fritagelse i henhold til  

 denne artikels stk. 1 og enhver ændring af betydning i henhold til denne  

 artikels stk. 2, samt begrundelsen herfor, skal anføres i de rapporter om  

 konventionens gennemførelse, der afgives i henhold til artikel 22 i Den  

 Internationale Arbejdsorganisations statut.
Artikel 3 I denne konvention- Almindelige bestemmelser Artikel 4 1. Det foreskrives ved nationale love eller  

 administrative forskrifter, at der skal træffes foranstaltninger i  

 overensstemmelse med kap.
III i denne konvention vedrørende havnearbejde med  

 henblik på- 2. De foranstaltninger, der skal træffes i medfør af  

 denne konvention, skal omfatte- 3. Den praktiske gennemførelse af de krav, der er  

 fastsat i medfør af denne artikels stk. 1 skal sikres eller fremmes gennem  

 tekniske normer eller praktiske regelsæt, der er godkendt af den kompetente  

 myndighed, eller ved andre hensigtsmæssige metoder i overensstemmelse med  

 national praksis og nationale forhold.
Artikel 5 1. Gennem nationale love eller administrative  

 forskrifter skal ansvaret for overholdelsen af de foranstatltninger, der er  

 nævnt i denne konventions artikel 4, stk. 1, placeres hos henholdsvis  

 arbejdsgiveren, ejeren, kaptajnen eller andre personer, alt efter  

 omstændighederne.
2. I tilfælde af at to eller flere arbejdsgivere  

 samtidig udøver virksomhed på samme arbejdssted, er de forpligtet til at  

 samarbejde med henblik på at overholde de foreskrevne foranstaltninger, uden  

 præjudice for den enkelte arbejdsgivers ansvar for de ansattes sikkerhed og  

 sundhed.
Hvor det er hensigtsmæsigt, fastsætter den kompetente myndighed  

 generelle procedurer for dette samarbejde.
Artikel 6 1. Der fastsættes regler, i henhold til hvilke  

 arbejdstagerne 2. Arbejdstagerne skal på ethvert arbejdssted have ret  

 til at medvirke til opnåelse af sikkerhed under arbejdet, i det omfang de har  

 kontrol over udstyr og arbejdsmetoder, og til at udtrykke synspunkter  

 vedrørende de arbejdsprocedurer, der vedtages, når de berører sikkerheden.
I  

 det omfang, det er hensigtsmæssigt i henhold til nationale love eller  

 administrative forskrifter, skal denne ret, når der er oprettet udvalg for  

 sikkerhed og sundhed i overensstemmelse med artikel 37 i denne konvention,  

 udøves igennem disse udvalg.
Artikel 7 1. I forbindelse med gennemførelsen af bestemmelserne  

 i denne konvention ved nationale love eller administrative forskrifter eller  

 andre metoder i overensstemmelse med national praksis eller nationale  

 forhold, skal den kompetente myndighed handle i samråd med arbejdsgiver- og  

 arbejdstagerorganisationerne inden for det pågældende område.
 2. Der skal iværksættes et snævert samarbejde mellem  

 arbejdsgivere og arbejdstagere eller deres repræsentanter ved gennemførelsen  

 af de foranstaltninger, der er nævnt i denne konventions artikel 4, stk. 1.
Tekniske foranstaltninger Artikel 8 Når et arbejdssted ikke længere er sikkert, eller der er en  

 helbredsrisiko, skal der træffes effektive foranstaltninger (ved opsættelse  

 af rækværk, afmærkning eller andre passende midler, herunder om nødvendigt  

 indstilling af arbejdet) for at beskytte arbejdstagerne, indtil stedet atter  

 er sikkert.
Artikel 9 1. Alle steder, hvor der udføres havnearbejde, og alle  

 adgange dertil skal være tilstrækkeligt belyst.
 2. Enhver hindring, som vil kunne udgøre en fare for  

 et løfteredskabs, et køretøjs eller en persons bevægelser, skal, hvis den af  

 praktiske grunde ikke kan fjernes, være korrekt og tydeligt afmærket og, om  

 nødvendigt, tilstrækkeligt belyst.
Artikel 10 1. Alle overflader, der anvendes til trafik med  

 køretøjer eller til opstabling af produkter eller materialer, skal være  

 egnede til formålet og vedligeholdes på rette måde.
 2. Ved opstabling og nedtagning samt indstuvning og  

 udtagning af produkter eller materialer skal arbejdet udføres på en sikker og  

 forsvarlig måde under hensyntagen til produkternes eller materialernes art og  

 deres emballering.
Artikel 11 1. Der skal indrettes gange af tilstrækkelig bredde  

 for at muliggøre en sikker brug af køretøjer og udstyr til håndtering af  

 gods.
2. Der skal indrettes separate gange for fodgængere,  

 hvor det er nødvendigt og praktisk muligt.
Sådanne gange skal være  

 tilstrækkeligt brede og, så vidt muligt, adskilt fra gange, der anvendes af  

 køretøjer.
Artikel 12 Der skal drages omsorg for, at der er egnede og tilstrækkelige midler til  

 brandslukning til rådighed og parat til brug på de steder, hvor der udføres  

 havnearbejde.
Artikel 13 1. Alle farlige maskindele skal afskærmes effektivt,  

 medmindre de er af en sådan konstruktion eller er anbragt således, at de er  

 lige så sikre, som de ville have været, såfremt de var effektivt afskærmet.
 2. Der skal træffes effektive foranstaltninger med  

 henblik på i en nødsituation hurtigt at kunne afbryde for strømforsyningen  

 til enhver maskine, hvor det måtte være nødvendigt.
3. Når der skal udføres arbejde på en maskine med  

 henblik på rengøring, vedligeholdelse eller reparation, der vil kunne udsætte  

 nogen for fare, skal maskinen standses, før dette arbejde påbegyndes, og der  

 skal træffes passende foranstaltninger for at sikre, at maskinen ikke kan  

 startes igen, før arbejdet er afsluttet.
Dog kan en ansvarlig person starte  

 maskinen igen med henblik på en afprøvning eller justering, der ikke kan  

 udføres, mens maskinen står stille.
4. Kun en bemyndiget person skal kunne- 5. Hvis en sikkerhedsskærm fjernes, skal der træffes  

 passende forholdsregler, og skærmen skal genanbringes, så snart det er  

 praktisk muligt.
 6. Hvis en sikerhedsanordning fjernes eller sættes ud  

 af funktion, skal anordningen genanbringes eller på ny sættes i funktion, så  

 snart det er praktisk muligt, og der skal træffes foranstaltninger for at  

 sikre, at det pågældende udstyr ikke kan anvendes eller uforvarende startes,  

 før sikkerhedsanordningen er blevet genanbragt eller på ny sat i funktion.
 7. I denne artikel omfatter udtrykket  

 »maskine« ethvert løfteredskab, mekaniserede lugedæksler eller  

 motordrevet udstyr.
Artikel 14 Alt elektrisk udstyr og elektriske installationer skal konstrueres,  

 installeres, betjenes og vedligeholdes på en sådan måde, at der ikke opstår  

 fare, og skal opfylde de normer, der måtte være godkendt af den kompetente  

 myndighed.
Artikel 15 Når et skib lastes eller losses, mens det ligger ved kaj eller udenpå et  

 andet skib, skal passende og sikre adgangsmuligheder til skibet forefindes og  

 stilles til disposition, og de skal være installeret og fastgjort på  

 forsvarlig måde.
Artikel 16 1. Når arbejdstagere skal transporteres over vandet  

 til eller fra et skib eller et andet sted, skal der træffes passende  

 foranstaltninger for at sikre sikkerheden i forbindelse med deres  

 indskibning, transport og udskibning.
De krav, som de fartøjer, der anvendes  

 til dette formål, skal opfylde, fastlægges nærmere.
 2. Når arbejdstagere skal transporteres til eller fra  

 et arbejdssted på land, skal de transportmidler, der stilles til rådighed af  

 arbejdsgiveren, være sikre.
Artikel 17 1. Adgang til et skibs lastrum eller lastdæk skal ske  

 ved hjælp af 2. Så vidt det med rimelighed er praktisk muligt, skal  

 de i denne artikel anførte adgangsmuligheder være adskilt fra lugeåbningen.
 3. Arbejdstagerne må ikke - og må ikke påbydes at  

 anvende andre adgangsmuligheder til et skibs lasterum eller lastdæk end de i  

 denne artikel anførte.
Artikel 18 1. Der må kun anvendes lugedæksler og skærstokke, der  

 er solidt konstrueret og som har tilstrækkelig styrke til det formål, de  

 anvendes til, og holdes i forsvarlig stand.
 2. Lugedæksler, der manøvreres ved hjælp af  

 løfteredskaber, skal være forsynet med let tilgængelige og passende  

 anordninger til fastgørelse af stropper og andet afhugningsgrej.
 3. I de tilfælde, hvor lugedæksler og skærstokke ikke  

 er frit udskiftelige, skal de holdes tydeligt mærket med hvilken luge, de  

 hører til, og deres plads i denne.
4. Det skal kun være tilladt en bemyndiget person (når  

 det er praktisk muligt et medlem af skibets besætning) at åbne eller lukke  

 motordrevne lugedæksler.
Lugedækslerne må ikke åbnes eller lukkes, når nogen  

 person vil være i fare ved denne operation.
 5. Bestemmelserne i denne artikels stk. 4 skal,  

 mutatis mutandis, finde anvendelse på motordrevet skibsudstyr som f.eks. en  

 dør i skibets skrog, en rampe, et forskydeligt bildæk og lignende udstyr.
Artikel 19 1. Der skal træffes passende foranstaltninger for at  

 beskytte mod enhver åbning i eller på dækket, hvor arbejdstagerne pålægges at  

 arbejde, som arbejdstagere eller køretøjer vil kunne falde igennem.
 2. Luger, der ikke er forsynet med en lugekam af  

 tilstrækkelig højde og styrke, skal holdes lukket eller på ny afskærmes, når  

 lugen ikke længere benyttes, med undtagelse af korte afbrydelser i arbejdet,  

 og det skal pålægges en ansvarlig person at sikre, at disse foranstaltninger  

 gennemføres.
Artikel 20 1. Der skal træffes alle nødvendige foranstaltninger  

 for at sikre de arbejdstageres sikkerhed, der skal være til stede i  

 lastrummet eller på lastdækket i skibet, medens der anvendes motordrevne  

 køretøjer i lastrummet, eller arbejdet med lastning eller lostning foregår  

 ved hjælp af motordrevet udstyr.
2. Lugedæksler og skærstokke må ikke fjernes eller  

 genanbringes, medens arbejdet foregår i lastrummet under lugen.
Før lastning  

 eller losning finder sted, skal ethvert lugedæksel eller enhver skærestok,  

 der ikke er tilstrækkeligt sikret mod forskubning, fjernes.
 3. Der skal sikres tilstrækkelig ventilation i  

 lastrummet eller på lastdækket ved cirkulation af frisk luft for at hindre  

 enhver sundhedsfare som følge af udstødningsgas for forbrændingsmotorer eller  

 andre gasarter eller dampe.
 4. Der skal træffes passende foranstaltninger,  

 herunder sikre nødudgange, for at sikre arbejdstagernes sikkerhed i  

 forbindelse med lastning eller losning af stykgods i et lasterum eller på  

 mellemdæk, eller når en arbejdstager pålægges at arbejde i enhver form for  

 beholder ombord på skibet.
Artikel 21 Ethvert løfteredskab, enhver form for anhugningsgrej og enhver strop eller  

 løfteanordning, der udgør fast bestanddel af godset skal Artikel 22 1. Ethvert løfteredskab og enhver form for  

 anhugningsgrej skal afprøves i overensstemmelse med nationale love eller  

 administrative forskrifter af en kompetent person, før det første gang tages  

 i anvendelse og efter enhver større ændring eller reparation af enhver del,  

 der vil kunne berøre sikkerheden.
 2. Løfteredskaber, der udgør en del af et skibs  

 udstyr, skal afprøves igen mindst hvert femte år.
 3. Løfteredskaber, der er anbragt på land, skal  

 afprøves igen på de tidspunkter, der fastsættes af den kompetente myndighed.
 4. Efter afslutning af enhver afprøvning af et  

 løfteredskab eller af anhugningsgrej, der udføres i overensstemmelse med  

 denne artikel, skal redskabet eller grejet grundigt undersøges og attesteres  

 af den person, der står for afprøvningen.
Artikel 23 1. Udover de krav, der opstilles i artikel 22, skal  

 ethvert løfteredskab og anhugningsgrej med bestemte mellemrum grundigt  

 undersøges og attesteres af en kompetent person.
Sådanne undersøgelser skal  

 finde sted mindst en gang om året.
 2. For så vidt angår artikel 22, stk. 4, og denne  

 artikels stk. 1 betyder en grundig undersøgelse en detaljeret visuel  

 undersøgelse foretaget af en kompetent person, om nødvendigt suppleret med  

 andre passende metoder eller foranstaltninger for at nå frem til en pålidelig  

 konklusion vedrørende det undersøgte redskabs eller det undersøgte grejs  

 sikkerhed.
Artikel 24 1. Enhver form for anhugningsgrej skal regelmæssigt  

 besigtiges før brug.
Slidte eller kassable stropper må ikke anvendes igen.
I  

 tilfælde af forudanhugget last, skal stropperne besigtiges så ofte, det med  

 rimeligehed er praktisk muligt.
 2. For så vidt angår denne artikels stk. 1 betyder  

 besigtigelse en visuel besigtigelse foretaget af en ansvarlig person med  

 henblik på at afgøre om grejet eller stropperne er sikre nok til fortsat  

 anvendelse for så vidt dette kan fastslås på denne måde.
Artikel 25 1. Der skal, enten om bord på skibet eller i land -  

 alt efter omstændighederne - opbevares behørigt attesterede rapporter ved  

 hjælp af hvilke der kan føres umiddelbart bevis for, at de pågældende  

 løfteredskaber og anhugningsgrejet er i sikker og forsvarlig stand.
I denne  

 dokumentation skal anføres den største tilladte løftevægt samt datoerne for  

 og resultaterne af de i denne konventions artikler 22, 23 og 24 omhandlede  

 afprøvninger, grundige undersøgelser og besigtigelser.
I tilfælde af de i  

 denne konventions artikel 24, stk. 1, omhandlede besigtigelser skal der dog  

 kun udfærdiges en sådan rapport, såfremt der ved besigtigelsen påvises fejl.
 2. Der skal føres en fortegnelse over løfteredskaber  

 og anhugningsgrej i en form, der fastsættes af den kompetente myndighed,  

 under hensyntagen til den model, der anbefales af Det Internationale  

 Arbejdsbureau.
 3. Fortegnelsen skal omfatte attester, der er udstedt  

 af eller anerkendt som gyldige af den kompetente myndighed, eller bekræftede  

 genparter af sådanne attester, i en form, der fastsættes af den kompetente  

 myndighed under hensyntagen til de modeller, der anbefales af Det  

 Internationale Arbejdsbureau i forbindelse med henholdsvis afprøvning,  

 grundig undersøgelse og besigtigelse af løfteredskaber og anhugningsgrej.
Artikel 26 1. Med henblik på at sikre gensidig anerkendelse af de  

 foranstaltninger, som de medlemsstater, der har ratificeret denne konvention,  

 træffer i forbindelse med afprøvning, grundig undersøgelse, besigtigelse og  

 attestation af løfteredskaber og anhugningsgrej, der udgør en del af skibets  

 udstyr og hertil hørende rapporter - 2. Løfteredskaber, anhugningsgrej eller andet udstyr  

 til håndtering af last må ikke anvendes, såfremt - 3. Denne artikels stk. 2 skal ikke anvendes på en  

 sådan måde, at det skaber forsinkelse i arbejdet med lastning eller losning  

 af et skib, når den kompetente myndighed finder det anvendte udstyr  

 tilfredsstillende.
Artikel 27 1. Ethvert løfteredskab (med undtagelse af skibets  

 lossebom) som har en enkelt størst tilladte løftevægt og alle former for løse  

 grejer skal være tydeligt mærket med den størst tilladte løftevægt ved  

 stempling, eller hvor dette ikke er praktisk muligt, på anden passende måde.
 2. Ethvert løfteredskab (med undtagelse af skibets  

 lossebom), som har mere end een tilladt løftevægt, skal være udstyret med  

 effektive midler, der gør det muligt for føreren at fastslå den størst  

 tilladte løftevægt under hensyntagen til de specielle forhold ved  

 anvendelsen.
3. Enhver lossebom (med undtagelse af en mastekran)  

 skal være tydeligt mærket med den størst tilladte løftevægt, der gælder, når  

 lossebommen anvendes - Artikel 28 Ethvert skib skal medføre rigningsplan og andre relevante oplysninger, der  

 er nødvendige for at muliggøre en sikker rigning af dets lastebomme og hertil  

 hørende anhugningsgrej.
Artikel 29 Paller og lignende udstyr til anbringelse af eller støtte for gods skal  

 være forsvarligt konstrueret, af tilstrækkelig styrke og uden synlige fejl,  

 der vil kunne indvirke på sikkerheden i forbindelse med anvendelsen af dem.
Artikel 30 Gods må ikke løftes eller sænkes, medmindre det er opstroppet eller på  

 anden måde sikkert fastgjort til løfteredskabet.
Artikel 31 1. Enhver godscontainerterminal skal anlægges og  

 arbejdet tilrettelægges på en sådan måde, at arbejdstagernes sikkerhed sikres  

 i videst muligt omfang.
 2. Skibe, der medfører containere, skal være forsynet  

 med udstyr, der sikrer arbejdstagernes sikkerhed i forbindelse med fastgøring  

 eller løsning af containerne.
Artikel 32 1. Farligt gods skal emballeres, mærkes og  

 etiketteres, håndteres, oplagres og stuves i overensstemmelse med kravene  

 herom i internationale bestemmelser vedrørende transport af farligt gods ad  

 vandveje og med de bestemmelser, der specielt vedrører håndtering af farligt  

 gods i havn.
 2. Farlige stoffer må ikke håndteres, oplagres eller  

 stuves, medmindre de er emballeret og mærket og etiketteret i  

 overensstemmelse med internationale bestemmelser vedrørende transport af  

 sådanne stoffer.
 3. Såfremt beholdere eller containere med farlige  

 stoffer går itu eller beskadiges så meget, at det medfører fare, skal alt  

 havnearbejde, med undtagelse af det arbejde, der er nødvendigt for at fjerne  

 faren, sættes i stå og arbejdstagerne flyttes til et sikkert sted, indtil  

 faren er overstået.
 4. Der skal træffes passende foranstaltninger for at  

 forhindre, at arbejdstagere udsættes for giftige eller skadelige stoffer  

 eller midler eller for iltmangel eller eksplosionsfare.
 5. Når arbejdstagere pålægges at gå ind i aflukkede  

 rum, hvor der er risiko for tilstedeværelse af giftige eller skadelige  

 stoffer, eller hvor der er risiko for iltmangel, skal der træffes passende  

 foranstaltninger for at forhindre ulykker eller sundhedsfare.
Artikel 33 Der skal tages passende forholdsregler for at beskytte arbejdstagere mod  

 de skadelige virkninger af et for højt støjniveau på arbejdsstedet.
Artikel 34 1. Når utilstrækkelig beskyttelse mod risikoen for  

 ulykker eller mod sundhedsfare ikke kan opnås ved hjælp af andre midler, skal  

 arbejdstagerne forsynes med og pålægges korrekt at anvende enhver form for  

 personlig beskyttelsesudstyr og beskyttelsesbeklædning, som er rimeligt  

 påkrævet for udførelsen af deres arbejde.
 2. Det pålægges arbejdstagerne at tage vare på dette  

 personlige beskyttelsesudstyr og beskyttelsesbeklædning.
 3. Personligt beskyttelsesudstyr og  

 beskyttelsesbeklædning skal vedligeholdes på passende måde af arbejdsgiveren.
Artikel 35 I ulykkestilfælde skal der være tilstrækkelige faciliteter, herunder  

 uddannet personale, i beredskab til undsætning af enhver nødstedt person,  

 udøvelse af førstehjælp og evakuering af tilskadekomne, såfremt dette med  

 rimelighed kan lade sig gøre uden yderligere at forværre deres tilstand.
Artikel 36 1. Enhver medlemsstat skal ved nationale love eller  

 administrative forskrifter eller på anden måde i overensstemmelse med  

 national praksis og nationale forhold og efter høring af arbejdsgiver- og  

 arbejdstagerorganisationerne inden for det pågældende område fastsætte 2. Alle lægeundersøgelser og andre undersøgelser, der  

 foretages i medfør af denne artikels stk. 1, må ikke medføre udgifter for  

 arbejdstageren.
 3. Journaler og andre optegnelser i forbindelse med  

 lægeundersøgelser og andre undersøgelser er fortrolige.
Artikel 37 1. Sikkerheds- og sundhedsudvalg, der omfatter  

 repræsentanter for arbejdsgiverne og arbejdstagerne, skal nedsættes i hver  

 havn, hvor der er et tilstrækkeligt antal arbejdstagere.
Sådanne udvalg kan  

 også nedsættes i andre havne efter behov.
 2. Sådanne udvalgs nedsættelse, sammensætning og  

 opgaver fastsættes ved nationale love eller administrative forskrifter eller  

 på anden måde i overensstemmelse med national praksis og nationale forhold  

 efter høring af arbejdsgiver- og arbejdstagerorganisationerne indenfor det  

 pågældende område og i lyset af de lokale forhold.
Artikel 38 1. Ingen arbejdstager må ansættes til havnearbejde  

 uden at have fået tilstrækkelig instruktion eller uddannelse vedrørende de  

 mulige risici i forbindelse med det arbejde han skal udføre, og de vigtigste  

 forholdsregler, der skal tages.
 2. Løfteredskaber og andet udstyr til håndtering af  

 gods må kun betjenes af en person, der er over 18 år og som besidder de  

 nødvendige færdigheder og den nødvendige erfaring, eller af en person under  

 oplæring under kyndig overvågning.
Artikel 39 Med henblik på at medvirke til at forebygge arbejdsulykker og  

 erhvervssygdomme skal der træffes foranstaltninger for at sikre, at der sker  

 anmeldelse til den kompetente myndighed og, såfremt det er nødvendigt,  

 foretages en undersøgelse.
Artikel 40 I overensstemmelse med nationale love eller administrative forskrifter  

 eller national praksis skal der i enhver havn stilles sanitære faciliteter og  

 badefaciliteter til rådighed i tilstrækkeligt omfang og af passende standard  

 inden for en rimelig afstand fra arbejdsstedet overalt, hvor dette er muligt.
Gennemførelse Artikel 41 Enhver medlemsstat, der ratificerer denne konvention skal Artikel 42 1. Ved nationale love eller administrative forskrifter  

 fastsættes tidsfrister for, hvornår bestemmelserne i denne konvention skal  

 finde anvendelse i forbindelse med- 2. De i denne artikels stk. 1 foreskrevne tidsfrister  

 må ikke overskride 4 år fra datoen for ratifikation af denne konvention.
Afsluttende bestemmelser Artikel 43 Denne konvention reviderer konventionen om beskyttelsesforanstaltninger  

 mod ulykkestilfælde for så vidt angår arbejdere, der er beskæftiget med  

 lastning og losning af skibe, 1929, og konventionen om  

 beskyttelsesforanstaltninger mod ulykkestilfælde for så vidt angår arbejdere,  

 der er beskæftiget med lastning og losning af skibe, 1932.
Artikel 44 De officielle ratifikationer af denne konvention skal sendes til Det  

 Internationale Arbejdsbureaus generaldirektør til registrering.
Artikel 45 1. Denne konvention er kun bindende for de medlemmer  

 af Den Internationale Arbejdsorganisation, hvis ratifikationer er blevet  

 registreret hos generaldirektøren.
 2. Den træder i kraft 1 år efter den dato, da to  

 medlemsstaters ratifikation er blevet registreret hos generaldirektøren.
 3. Derefter træder konventionen i kraft for enhver  

 medlemsstat 1 år efter at dens ratifikation er blevet registreret.
Artikel 46 1. Enhver medlemsstat, som har ratificeret denne  

 konvention, kan opsige den efter 10 års forløb fra datoen for konventionens  

 første ikrafttræden ved afgivelse af en erklæring, der sendes til Det  

 Internationale Arbejdsbureaus generaldirektør til registrering.
Opsigelsen  

 får først virkning 1 år efter datoen for registreringen.
 2. Enhver medlemsstat, som har ratificeret denne  

 konvention, og som ikke inden 1 år efter udløbet af den i stk. 1 omhandlede  

 10-års-periode gør brug af den i denne artikel hjemlede opsigelsesret, er  

 forpligtet i yderligere 10 år og kan derefter opsige konventionen ved udløbet  

 af hver 10 års-periode under de i denne artikel fastsatte betingelser.
Artikel 47 1. Det Internationale Arbejdsbureaus generaldirektør  

 skal underrette alle Den Internationale Arbejdsorganisations medlemmer om  

 registreringen af de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om registreringen af ratifikation nr. 2, skal han  

 gøre dem opmærksom på konventionens ikrafttrædelsesdato.
Artikel 48 Det Internationale Arbejdsbureaus generaldirektør skal i medfør af artikel  

 102 i De Forenede Nationers pagt sende udførlige oplysninger om alle de  

 ratifikationer og opsigelser, han har registreret i henhold til  

 bestemmelserne i de foranstående artikler til De Forenede Nationers  

 generalsekretær til registrering.
Artikel 49 Når Det Internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention samt overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 50 1. Dersom konferencen vedtager en ny konvention, der  

 helt eller delvis ændrer denne konvention, skal, medmindre andet måtte være  

 bestemt i den nye konvention, 2. Denne konvention forbliver under alle  

 omstændigheder i kraft i den foreliggende form og med det foreliggende  

 indhold for de medlemsstater, som har ratificeret den, men som ikke har  

 ratificeret den ændrede konvention.
Artikel 51 De engelske og franske versioner af denne konvention er lige autentiske.
 Ovenstående er konventionens autentiske tekst, behørigt vedtaget af Den  

 Internationale Arbejdsorganisations generalkonference under dens  

 femogtresindstyvende møde, der blev afholdt i Geneve og erklæret afsluttet  

 den syvogtyvende juni 1979.
 Til bekræftelse heraf har vi påført vore underskrifter i dag den  

 syvogtyvende juni 1979.
 Konventionen trådte i kraft den 5. december 1981.
 Danmarks ratifikationsinstrument deponeredes hos ILO den 22. december  

 1989, hvorefter konventionen i medfør af artikel 45, stk. 3, for Danmarks  

 vedkommende trådte i kraft den 22. december 1990. Ved deponeringen er der  

 taget forbehold med hensyn til konventionens anvendelse for Færøerne og  

 Grønland.
 Konventionen er foruden af Danmark ratificeret af: Congo, Cuba, Cypern,  

 Ecuador, Egypten, Finland, Forbundsrepublikken Tyskland, Frankrig, Guinea,  

 Irak, Mexico, Norge, Peru, Spanien, Sverige og Tanzania.
