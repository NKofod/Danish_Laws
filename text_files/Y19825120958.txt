Et kaffefirma reklamerede med en smagstest, hvor deres produkt var  

 blevet foretrukket af 60% af deltagerene frem for deres sædvanlige  

 favoritkaffe.
Forbrugerombudsmanden forelagde sagen for reklamerådet, der  

 oplyste, at der hverken efter de nationale eller internationale principper  

 for god reklamepraksis er noget til hinder for anvendelse af smagstest som  

 grundlag for en reklameindsats.
Der må imidlertid stilles særlige krav til  

 testmetoderne og udvises varsomhed ved publicering af de indhentede  

 resultater.
Reklamerådet fandt at den konkrete test på en række punkter ikke  

 levede op til disse krav.
 Forbrugerombudsmanden udtalte på den baggrund, at den anvendte  

 fremgangsmåde var i strid med god markedsføringsskik og i strid med  

 markedsføringslovens § 2, stk. 1-3.
 Et kaffefirma reklamerede i dagbladsannoncer med følgende overskrift:
»247 husmødre i Århus smagte deres favorit kaffe og X-kaffe.« I annoncen var det nærmere oplyst, at kaffefirmaet i samarbejde med et  

 analyseinstitut havde ladet 247 tilfældigt udvalgte husmødre smage på 2  

 kopper kaffe.
I den ene kop var der X-kaffe og i den anden et andet førende  

 kaffemærke, som prøvesmageren hidtil efter eget udsagn havde foretrukket.
 Endelig var det oplyst, at 66% mente, at X-kaffe smagte bedre end den  

 kaffe, de plejede at drikke.
 Herudover reklamerede kaffefirmaet på reklamesøjler med udsagnet:
»X-kaffe.
Jydernes foretrukne kaffe.« Det oplystes yderligere over for FO, at kaffefirmaet gennem et  

 analyseinstitut havde ladet foretage undersøgelser i Randers, Århus og  

 Fredericia med deltagelse af fra 198 til 247 personer fra de enkelte byer.
Til brug for sagen indhentede FO en udtalelse fra ReklameRådet, som  

 anførte, at der efter rådets opfattelse hverken efter de nationale eller  

 internationale principper for god reklamepraksis er noget til hinder for  

 anvendelse af smagstests som grundlag for en reklameindsats.
Da man  

 imidlertid med smagstests bevæger sig ind på områder, hvor det er vanskeligt  

 at opstille konkrete vurderinger, og hvor respondenterne kan have særlige  

 vanskeligheder ved at skelne mellem produkterne, bør der efter rådets  

 opfattelse stilles ganske særlige krav til testmetoderne og udvises særlig  

 varsomhed ved publicering af de indhentede resultater.
 Om den forelagte reklamering med baggrund i den foretagne samgstest  

 udtalte ReklameRådet følgende:
»Indledningsvis må det konstateres, at den foretagne smagstest for  

 kaffe, som er udgangspunkt for den indklagede annoncering, ikke er en  

generel test mellem mærket X-kaffe og det kaffemærke, som  

 respondenterne normalt anvender, idet man ved gennemførelse af testen på  

 forhånd havde udvalgt et stærkt begrænset antal konkurrerende mærker, i alt  

 fem, som man har ønsket at teste X-kaffe imod.
Der vil derved kunne være en  

 række andre kaffemærker, som ikke er inddraget i afprøvningen, i relation til  

 hvilke annoncen er vildledende, evt. diskriminerende.
 På dette grundlag burde navnene på de mærker, der indgik i testen, have  

 været oplyst i annoncerne.
 Hvis således navnene på de af testen omfattede mærker var blevet nævnt  

 direkte, burde tillige følgende krav have været opfyldt:
 a) at testen enten udelukkende omfattede kaffemærker af nogenlunde  

 samme kvalitet (d.v.s. mærker, der holder nogenlunde samme udsalgspriser),  

 idet man med en vis rimelighed kan forvente, at mærker af høj kvalitet i en  

 sådan anonym (blind) test altid vil blive foretrukket frem for ringere og  

 billigere mærker - eller at der for de enkelte - i testen indgåede -  

 mærker opgives en normal/gennemsnitlig udsalgspris.
b) at annonceringen angiver de resultater, som hvert enkelt af de i testen  

 indgåede mærker har opnået ved afprøvningen vis-a-vis X-kaffe.
Kravet  

 begrundes med, at de i annoncerne angivne procenter for, hvor mange der  

 foretrækker X-kaffe, er gennemsnitstal for de foretagne fem smagsforsøg (a  

 mod b, a mod c, a mod d, a mod e og a mod f). Det kan tænkes, at brugere af  

 et eller flere af de konkurrerende mærker har vist størst præference for eget  

 mærke.
Dette sløres, når kun samlede tal gengives, hvilket må betragtes som  

 illoyalt over for det eller de »andre« mærker, som måtte have stået  

 sig bedst i afprøvningen.
Det kan næppe forlanges eller forventes, at mærkernes procentvise  

 fordeling på markedet (markedsandele) skal oplyses.' Herudover forelå der en redegørelse fra analyseinstituttet, hvoraf  

 fremgik, at smagstesten ikke kunne anses for repræsentativ for hele den by,  

 testen blev afholdt i.
 På baggrund af det foreliggende udtalte FO, at den anvendte fremgangsmåde  

 ved annoncering for X-kaffe efter hans opfattelse var i strid med god  

 markedsføringsskik og i strid med markedsføringslovens § 2, stk. 1-3.
 FO kunne således i det hele tilslutte sig de af ReklameRådet afgivne  

 bemærkninger, ligesom han fandt, at den anvendte annonceoverskrift og  

 udsagnet på de opsatte plakater ikke kunne støttes på de foretagne  

 smagstests.
 (* 1) Offentliggjort i Forbrugerombudsmandens årsberetning 1981-1982, side  

 38.
