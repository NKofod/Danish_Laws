 I henhold til § 9 i lov nr. 111 af 21. marts 1979 om lønmodtageres  

 retsstilling ved virksomhedsoverdragelse fastsættes efter forhandling med  

 undervisningsministeren:
 § 1.  § 2, stk. 2, i lov om lønmodtageres retsstilling  

 ved virksomhedsoverdragelse træder i kraft den 1. april 1980.
§ 2.  § 2, stk. 1, i lov om lønmodtageres retsstilling  

 ved virksomhedsoverdragelse finder herefter anvendelse på aftaler om  

 lærlingeforhold, uddannelsesaftaler for elever i de erhvervsfaglige  

 grunduddannelser m.v., såfremt virksomheden efter overdragelsen godkendes som  

 lærested eller praktiksted m.v.
En virksomhed anses for godkendt efter  

 overdragelsen, når arbejdsformidlingen har modtaget anmeldelse om  

 overdragelsen og har forsynet kontrakten eller aftalen med en påtegning om,  

 at videreførelsen af læreforholdet eller uddannelsesaftalen er registreret.
 § 3.  Bekendtgørelsen træder i kraft den 1. april  

 1980.
