Tillægsbetænkning afgivet af Trafikudvalget den 22. februar  

 2007 Tillægsbetænkning over Forslag  

 til lov om ændring af lov om luftfart  


  

 (Lufthavnstakster, tilsyn, forsikring,  

 tavshedspligt, lønindeholdelse for manglende betaling og  

  

 internationale vedtagelser på engelsk  

 m.v.) [af  

 transport‑ og energiministeren (Flemming Hansen)] 1. Udvalgsarbejdet Lovforslaget blev fremsat den 5. oktober 2006 og var til 1.  

 behandling den 24. oktober 2006. Lovforslaget blev efter 1. behandling  

 henvist  

 til behandling i Trafikudvalget.
Udvalget afgav betænkning den 25. januar  

 2007.  

 Lovforslaget var til 2. behandling den 6. februar 2007, hvorefter det blev  

 henvist til fornyet behandling i Trafikudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 2 møder.
Notat fra transport- og energiministeren Udvalget har under den fornyede behandling af lovforslaget  

 modtaget et notat fra transport- og energiministeren om udskydelse af  

 bekendtgørelse af administrationsgrundlaget for luftfartlovens § 71. Notatet  

 er  

 optrykt som bilag 2 til tillægsbetænkningen.
Skriftlige henvendelser Udvalget har under den fornyede behandling af lovforslaget  

 modtaget 2 skriftlige henvendelser fra Randers Kommune på vegne af østjyske  

 borgmestre og fra Aarhus Lufthavn A/S.
 Transport- og energiministeren har over for udvalget kommenteret  

 de skriftlige henvendelser til udvalget.
Spørgsmål Udvalget har under den fornyede behandling af lovforslaget  

 stillet 4 spørgsmål til transport- og energiministeren til skriftlig  

 besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af EL) indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
 Socialdemokratiets,  

 Det Radikale Venstres og Socialistisk Folkepartis medlemmer af udvalget er  

 tilfredse med, at transport- og energiministeren tilkendegiver, at der sammen  

 med branchen skal udarbejdes en analyse, der skal danne grundlag for den  

 endelige bekendtgørelse, der udgør administrationsgrundlaget for § 71.  

 Afgørende er det også, at ministeren tilkendegiver, at der, inden et  

 administrationsgrundlag  

 iværksættes, skal foretages politiske forhandlinger mellem de partier, der  

 stemmer for lovforslaget.
 På den baggrund støtter S,  

 RV og SF lovforslaget og ser frem til analysearbejdet og de efterfølgende  

 politiske forhandlinger.
Til gengæld synes S, RV og  

 SF også, at det er dybt utilfredsstillende, at ikke alle høringssvar var  

 oversendt til udvalget inden 1. behandling.
Her tænkes på høringssvaret fra  

 Økonomi- og Erhvervsministeriet.
Det er under alle omstændigheder yderst  

 befordrende for kvaliteten af lovgivningen, at alle aspekter kommer på bordet  

 fra starten.
 Et  

  

 mindretal  

  

 i  

 udvalget (EL) vil redegøre for sin stilling til lovforslaget ved 3.  

 behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 36 omdelt  

 efter afgivelse af betænkning Bilagsnr.
Titel 18 Betænkning afgivet den 25/1-07 19 Tidsplan for fornyet udvalgsbehandling af lovforslaget 20 Pressemeddelelse af 6/2-07 fra Randers Kommune på vegne  

 af østjyske borgmestre: Østjyske borgmestre advarer: Alvorlige konsekvenser  

 for provinslufthavne 21 Økonomi- og Erhvervsministeriets høringssvar af 29/8-06,  

 fra transport- og energiministeren 22 Henvendelse af 9/2-07 fra Aarhus Lufthavn A/S 23 1. udkast til tillægsbetænkning 24 Notat om udskydelse af bekendtgørelse vedrørende  

 administrationsgrundlaget, fra transport- og energiministeren Oversigt over spørgsmål og svar vedrørende L 36 omdelt  

 efter afgivelse af betænkning Spm.nr.
Titel 19 Spm. om kommentar til pressemeddelelse af 6/2-07 fra  

 Randers Kommune på vegne af østjyske borgmestre: Østjyske borgmestre advarer:  

 Alvorlige konsekvenser for provinslufthavne, til transport- og  

 energiministeren, og ministerens svar herpå 20 Spm. om oversendelse af høringssvar fra  

 Konkurrencestyrelsen og andre høringssvar, som ministeren betragter som  

 interne, til transport- og energiministeren, og ministerens svar herpå 21 Spm. om, at Forbrugerrådet anmodes om en ny udtalelse  

 vedrørende L 36, til transport- og energiministeren, og ministerens svar  

 herpå 22 Spm. om kommentar til henvendelse af 9/2-07 fra Aarhus  

 Lufthavn A/S, til transport- og energiministeren, og ministerens svar herpå Bilag 2 Notat fra transport- og energiministeren om  

 bekendtgørelse vedr. administrationsgrundlaget for luftfartslovens § 71 Notatet er optrykt efter ønske fra udvalget.
Folketingets Trafikudvalg Christiansborg 1240 København K 15. februar 2007 L 36  forslag til lov om  

 ændring af lov om luftfart (Lufthavnstakster, tilsyn, forsikring,  

 tavshedspligt, lønindeholdelse for manglende betaling og internationale  

 vedtagelser på engelsk m.v.).
Der har i forbindelse med behandlingen af lovforslaget været  

 stor fokus på forslaget om ændring af luftfartslovens § 71. Der har i den  

 forbindelse været rejst en række spørgsmål om provinslufthavnenes samlede  

 konkurrencesituation.
Det er en langt bredere problemstilling, end  

 lovforslagets § 71 omhandler.
De problemstillinger, som bl.a. en række  

 provinslufthavne har rejst, vedrører således også bl.a. kommunalfuldmagten og  

 konkurrencelovgivningen.
Forslaget om ændring af luftfartlovens § 71 fastsætter den  

 overordnede legale ramme for reguleringen af taksterne.
Selve  

 administrationsgrundlaget, og dermed implementeringen af lovforslaget, vil  

 skulle fastsættes efterfølgende i en bekendtgørelse, en såkaldt BL  

 (Bestemmelse  

 for Luftfart).
 I lyset af den store fokus på lovforslagets rækkevidde og de  

 rejste problemstillinger vedrørende administrationsgrundlaget, finder jeg det  

 mest hensigtsmæssigt at udskyde selve udmøntningen af  

 administrationsgrundlaget  

 i relation til provinslufthavnene, indtil de rejste problemstillinger er  

 belyst.
 Jeg vil derfor tage initiativ til at iværksætte et  

 tværministerielt analysearbejde med inddragelse af lufthavne og  

 luftfartsselskaber, der skal se på de samlede konkurrenceforhold i de større  

 danske provinslufthavne, herunder spørgsmålet om offentlig støtte til de  

 forskellige typer af lufthavne.
 Udstedelse af BL-en, hvor administrationsgrundlaget for  

 luftfartslovens § 71 fastsættes, udskydes således for så vidt angår  

 provinslufthavnene,  

 indtil det iværksatte analysearbejde er afsluttet.
