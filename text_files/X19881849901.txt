 En hovedaktionærs salg af tegningsretten til konvertible obligationer,  

 som udstedes af selskabet, fandtes under henvisning til arrangementets  

 usædvanlige karakter, skattemæssigt at måtte betragtes således, at de  

 konvertible obligationer reelt måtte anses for tegnet af trediemand til et  

 beløb svarende til tegningsbeløbet med tillæg af købesummen for  

 tegningsretten.
 Arrangementet fandtes at medføre, at hovedaktionæren måtte anses at  

 have modtaget en maskeret udlodning fra selskabet svarende til handelsprisen  

 for tegningsprisen for tegningsretten.
Ligningsrådet blev anmodet om forhåndsbesked om følgende: Vil B's salg  

 aftegningsretten til konvertible obligationer, som udstedes af selskab A,  

 blive beskattet efter aktieavancebeskatningslovens regler for  

 hovedaktionærer? De nærmere omstændigheder var følgende: B var hovedaktionær  

 i A og ejede nom. 5.994.000 kr. aktier af selskabets samlede aktiekapital på  

 6 mio kr.
Selskabet påtænkte at udbyde konvertible obligationer for nom. 2  

 mio kr. til tegningskurs 100 med fortegningsret for selskabets aktionærer i  

 forhold til deres aktiebesiddelse, d.v.s. med fortegningsret for B til nom.  

 1.998.000 kr. af de nom. 2 mio kr. konvertible obligationer.
De konvertible  

 obligationer kunne efter 3 år enten konverteres til nom. 1 mio kr.
C-aktier i  

 selskabet eller forlanges indløst til kurs 500. Obligationerne skulle  

 forrentes med halvt udbytte, dog minimum 50% af den gennemsnitlige  

 udbytteprocent de seneste 3 år forud for optagelsen af lånet, hvilket  

 forventedes at blive en forrentning på 25% p.a., da selskabet i en længere  

 årrække havde udbetalt et udbytte på 50%. Selskabets aktiekapital var opdelt  

 i 2 mio kr.
A-aktier, som havde 1 stemme pr. 1.000 kr., og nom. 4 mio kr.  

 B-aktier, som ikke i almindelighed havde stemmeret, men dog i visse  

 situationer stemmeret med 1 stemme pr. 1.000 kr.
I forbindelse med optagelsen  

 af det konvertible lån skulle stemmeretten ændres, så A-aktierne fik 10  

 stemmer pr. 50 kr.
B-aktierne skulle i almindelighed ikke have stemmeret, men  

 dog i visse situationer stemmeret med 10 stemmer pr. 50 kr.
C-aktierne, som  

 fremkom ved eventuel konvertering af de konvertible obligationer til aktier,  

 skal have 1 stemme pr. 50 kr.
B's salg af tegningsretten til den konvertible  

 obligation forventedes at indbringe et beløb i størrelsesorden 6,4 mio kr.  

 Der fandtes ikke på forhånd en køber til de omhandlede tegningsretter.
Der  

 havde været forhandlet om salg af tegningsretterne med såvel banker som  

 børsmæglerselskaber.
Tegningsretterne ville ikke blive solgt til en person  

 eller et selskab, som i skattemæssig henseende kunne betragtes som nært  

 beslægtet med forespørgeren.
Det var videre oplyst, at B havde ejet sin  

 aktiebeholdning i selskabet i mere end 10 år.
Det var skatteyderens  

 opfattelse, at salget af tegningsretten skulle beskattes efter  

 aktieavancebeskatningslovens regler om hovedaktionærers salg af  

 tegningsretter, jf. nævnte lovs § 8, stk. 1 og § 6, stk. 8.
Pr. 31. januar 1987 udgjorde selskabets regnskabsmæssige egenkapital ca.  

 55 mio kr. og selskabets aktiver i alt ca. 60 mio kr.
Af selskabets aktiver  

 udgjorde værdipapirer ca. 50 mio kr., likvider ca. 2 mio kr.
Ligningsrådet  

 bemærkede følgende:
Såfremt selskabet måtte vælge at optage det konvertible obligationslån på  

 de anførte vilkår, indebærer dette for selskabet pligt til at forrente  

 beløbet på 2 mio kr. med 25% p.a. eller over en 3-årig periode med i alt 1,5  

 mio kr.
Herudover vil selskabet i indløsningstilfældet være forpligtet til at  

 tilbagebetale lånet på 2 mio kr. med 10 mio kr.
Låneoptagelsen, der over en  

 3årig periode stiller 2 mio kr. til rådighed for selskabet, kan således  

 medføre, at selskabet til obligationsejeren skal betale i alt 9,5 mio kr.  

 udover lånebeløbet på 2 mio kr.
Videre medfører låneoptagelsen på de anførte  

 vilkår, at B modtager 6,4 mio kr. ved salget af tegningsretten til de nom.  

 1.998.000 kr. konvertible obligationer, medens erhververen af tegningsretten  

 dels skal betale de 6,4 mio kr. til B, dels indbetale tegningsbeløbet på  

 1.998.000 kr. til selskabet, således at erhververens samlede betaling for de  

 konvertible obligationer udgør ca. 8,4 mio kr.
Ligningsrådet svarede  

 herefter:
Når henses til de usædvanlige forpligtelser til forrentning og indløsning,  

 som selskabet påtager sig ved optagelsen af det konvertible obligationslån på  

 de angivne vilkår sammenholdt med, at der i øvrigt ikke ses at være påvist  

 forhold, der ud fra et forretningsmæssigt synspunkt skulle kunne begrunde, at  

 selskabet påtog sig de omhandlede forpligtelser, samt da tegningsretten i  

 øvrigt ikke udnyttes af B, men afstås til trediemand, findes arrangementet  

 skattemæssigt at måtte betragtes således, at de konvertible obligationer  

 reelt må anses for tegnet af trediemand til et beløb svarende til  

 tegningsbeløbet med tillæg af købesummen for tegningsretten.
Arrangementet  

 findes herefter åt m- edføre, at B må anses at have modtaget en maskeret  

 udlodning fra selskabet svarende til handelsværdien af tegningsretten, jf.  

 Iigningslovens § 16 A.
