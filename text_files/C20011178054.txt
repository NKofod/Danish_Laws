Meddelelse om køretøjers  

 indretning og udstyr mv. nr. 1779  

 Blinkende fjernlyslygter på udrykningskøretøjer Det meddeles herved, at det tillades, at forsyne  

 udrykningskøretøjer med blinkende fjernlyslygter som supplement  

 til de blå udrykningslygter til anvendelse uden for  

 lygtetændingstiden.
Trafikministeriets bekendtgørelse nr. 510 af  

 11. juni 1996 om udrykningskørsel vil blive ændret i  

 overensstemmelse hermed.
 Endvidere meddeles det, at Detailforskrifter for  

 Køretøjer 2001 vil indeholde følgende ændrede  

 bestemmelser om blinkende fjernlyslygter som supplement til de blå  

 udrykningslygter på udrykningskøretøjer.
 Hensigten med ændringerne er - ved forbedring af  

 synligheden af udrykningskøretøjer under udrykning specielt i  

 klart dagslys (solskin), hvor de blå udrykningslygter kan være  

 vanskelige at se af trafikanter - at øge  

 færdselssikkerheden.
 Ændringerne i forhold til tidligere gældende  

 bestemmelser - udover redaktionelle ændringer - er markeret med en  

 lodret streg i margenen.
"6.04 LYGTER TIL SIGNALGIVNING 6.04.340 UDRYKNINGSKØRETØJ (1) Udrykningskøretøj skal tillige være  

 forsynet med udrykningslygte(r).
(2) Udrykningslygter foran og bag på motorcykler skal  

 være synlige mindst 80° til hver side.
(3) Udrykningskøretøj kan være forsynet  

 med en eller flere supplerende udrykningslygter, som skal være  

 tilsluttet samme kontakt som påbudt udrykningslygte.
Supplerende  

 udrykningslygte(r) skal ikke opfylde bestemmelserne i pkt. 6.04.006 (1) b) og  

 d).
(4) Lygtebro med udrykningssignaler på  

 udrykningskøretøj, der tilhører politiet eller det  

 statslige redningsberedskab, kan være afmonteret ved anden form for  

 kørsel end udrykningskørsel.
(5) Udrykningskøretøj kan som supplement til de  

 blå udrykningslygter være forsynet med blinkende fjernlyglygter,  

 der kan blinke parvis eller skiftevis.
(6) Blinkende fjernlyslygter til  

 udrykningskøretøj skal afgive 60-240 blink pr. minut".
 Detailforskrifter for Køretøjer 2001  

 træder i kraft den 1. april 2001 og gælder for  

 køretøjer, der registreres, godkendes eller tages i brug 1.  

 gang på ikrafttrædelsesdagen eller senere.
 Ethvert udrykningskøretøj kan dog straks  

 indrettes i overensstemmelse med ovenstående bestemmelser.
