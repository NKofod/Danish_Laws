(Filialer af EU-forsikringsselskaber og  

 -pengeinstitutter, symmetri i pensionsbeskatningen, afgift af  

 aktieafkast og afskaffelse af kvoteordningen) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22. august 1996,  

 som ændret ved § 14 i lov nr. 1219 af 27. december 1996, § 13 i lov nr. 803  

 af 24. oktober 1997, § 29 i lov nr. 1098 af 29. december 1997 og § 9 i lov  

 nr. 277 af 13. maj 1998, foretages følgende ændringer:
 1. § 4, stk. 1, affattes således:
»Forsikringer som nævnt i § 2, nr. 4, skal være oprettet i  

 livsforsikringsselskaber, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed her i  

 landet, eller i livsforsikringsselskaber, som efter koncession i et land  

 inden for De Europæiske Fællesskaber eller et andet land, som har gennemført  

 Rådets 3. skadesforsikringsdirektiv og 3. livsforsikringsdirektiv, udøver  

 livsforsikringsvirksomhed her i landet gennem en filial, jf. lov om  

 forsikringsvirksomhed § 211. Livsforsikringsselskaber, der er hjemmehørende i  

 udlandet, i Grønland eller på Færøerne, skal foretage en regnskabsmæssig  

 udskillelse af de aktiver, der ligger til sikring af de her i landet tegnede  

 forsikringer.« 2. § 8, nr. 1, 1. pkt., ophæves, og i stedet indsættes:
»Policen skal være oprettet i et livs- eller  

 pensionsforsikringsselskab, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed, eller i et  

 livs- eller pensionsforsikringsselskab, som efter koncession i et land inden  

 for De Europæiske Fællesskaber eller et andet land, som har gennemført Rådets  

 3. skadesforsikringsdirektiv og 3. livsforsikringsdirektiv, udøver  

 livsforsikringsvirksomhed her i landet gennem en filial, jf. lov om  

 forsikringsvirksomhed § 211. Livs- eller pensionsforsikringsselskaber, der er  

 hjemmehørende i udlandet, i Grønland eller på Færøerne, skal foretage en  

 regnskabsmæssig udskillelse af de aktiver, der ligger til sikring af de her i  

 landet tegnede forsikringer.« 3. § 10, stk. 1, nr. 1, 1. pkt., ophæves, og i stedet  

 indsættes:
»Policen skal være oprettet i et livs- eller  

 pensionsforsikringsselskab, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed, eller i et  

 livs- eller pensionsforsikringsselskab, som efter koncession i et land inden  

 for De Europæiske Fællesskaber eller et andet land, som har gennemført Rådets  

 3. skadesforsikringsdirektiv og 3. livsforsikringsdirektiv, udøver  

 livsforsikringsvirksomhed her i landet gennem en filial, jf. lov om  

 forsikringsvirksomhed § 211. Livs- eller pensionsforsikringsselskaber, der er  

 hjemmehørende i udlandet, i Grønland eller på Færøerne, skal foretage en  

 regnskabsmæssig udskillelse af de aktiver, der ligger til sikring af de her i  

 landet tegnede forsikringer.« 4. § 50 ophæves.
 5. Afsnit II A affattes således:
 Indkomstskattepligtige pensionsordninger,  

 forsikringer m.v.
§ 53 A.  Reglerne i stk. 2-5 gælder for 1. livsforsikring, der ikke omfattes af kapitel 1, 2. livsforsikring, der opfylder betingelserne i  

 kapitel 1, men hvor forsikringens ejer ved ordningens oprettelse har givet  

 afkald på beskatning efter reglerne i afsnit I, 3. pensionskasseordning, der ikke omfattes af kapitel  

 1, 4. pensionskasseordning, der opfylder betingelserne i  

 kapitel 1, men hvor den pensionsberettigede ved ordningens oprettelse har  

 givet afkald på beskatning efter reglerne i afsnit I, og 5. syge- og ulykkesforsikring, der ejes af den  

 forsikrede.
Stk. 2.  Præmier eller bidrag til pensionsordninger m.v.  

 som nævnt i stk. 1 kan ikke fradrages ved opgørelsen af den skattepligtige  

 indkomst.
Ved opgørelsen af en arbejdstagers skattepligtige indkomst  

 medregnes præmier eller bidrag, der er indbetalt af arbejdsgiveren eller en  

 tidligere arbejdsgiver.
Stk. 3.  Ved opgørelsen af den skattepligtige indkomst  

 medregnes afkastet af livsforsikrings- og pensionsordninger som nævnt i stk.  

 1. Indkomstskattepligten påhviler ejeren, den pensionsberettigede eller den  

 eller dem, der efter ejerens eller den første pensionsberettigedes død er  

 berettiget til udbetalinger af eller fra ordningen.
Afkastet opgøres som  

 forskellen mellem på den ene side ordningens kapitalværdi ved indkomstårets  

 udgang med tillæg af udbetalinger i årets løb og på den anden side ordningens  

 kapitalværdi ved indkomstårets begyndelse med tillæg af indbetalinger i årets  

 løb.
Er der efter 2. pkt. flere berettigede, fordeles det efter 3. pkt.  

 opgjorte afkast efter forholdet mellem kapitalværdien af de pågældendes  

 respektive dele af ordningen.
Et negativt afkast af en ordning kan kun  

 modregnes i det pågældende indkomstårs og de følgende 5 indkomstårs positive  

 afkast af samme ordning.
Et negativt afkast kan kun fremføres til et senere  

 indkomstår, hvis det ikke kan rummes i positivt afkast i et tidligere  

 indkomstår.
 Stk. 4.  Syge- og ulykkesforsikringer som nævnt i stk.  

 1, nr. 5, er undtaget fra beskatningen efter stk. 3. Det samme gælder  

 livsforsikringer, der alene kan komme til udbetaling i tilfælde af den  

 forsikredes død eller invaliditet inden forsikringens aftalte  

 udløbstidspunkt, såfremt det aftalte udløbstidspunkt ikke ligger senere end  

 første policedag efter den forsikredes fyldte 80. år.
 Stk. 5.  Udbetalinger fra pensionsordninger m.v. som  

 nævnt i stk. 1 medregnes ikke ved opgørelsen af den skattepligtige indkomst.
§ 53  B  . Uanset § 53 A gælder reglerne i stk.  

 4-6 for livsforsikringer som nævnt i § 53 A, stk. 1, nr. 1,  

 pensionskasseordninger som nævnt i § 53 A, stk. 1, nr. 3, og syge- og  

 ulykkesforsikringer som nævnt i § 53 A, stk. 1, nr. 5, hvis betingelserne i  

 stk. 2 og 3 er opfyldt.
Tilsvarende gælder udenlandske pensionsordninger  

 oprettet i pengeinstitutter.
 Stk. 2.  Pensionsordningen m.v. som nævnt i stk. 1 skal  

 være oprettet, mens forsikringstageren eller den pensionsberettigede ikke var  

 skattepligtig efter kildeskattelovens § 1, eller mens den pågældende var  

 skattepligtig efter kildeskattelovens § 1, men efter bestemmelserne i en  

 dobbeltbeskatningsoverenskomst var hjemmehørende i en fremmed stat, på  

 Færøerne eller i Grønland.
Stk. 3.  Samtlige indbetalinger til pensionsordningen  

 m.v. som nævnt i stk. 1, som er foretaget i den periode, hvor  

 forsikringstageren eller den pensionsberettigede ikke var skattepligtig til  

 respektive hjemmehørende i Danmark, skal være fradraget i positiv  

 skattepligtig indkomst i overensstemmelse med skattelovgivningen i den stat,  

 hvor forsikringstageren eller den pensionsberettigede var skattepligtig  

 respektive hjemmehørende på indbetalingstidspunktet eller skal være foretaget  

 af en arbejdsgiver, således at indbetalingerne i overensstemmelse med  

 skattelovgivningen i den stat, hvor forsikringstageren eller den  

 pensionsberettigede var skattepligtig respektive hjemmehørende på  

 indbetalingstidspunktet, ikke er medregnet ved opgørelsen af den pågældendes  

 skattepligtige indkomst.
Endvidere skal udbetalingen være omfattet af en  

 dobbeltbeskatningsoverenskomst, der tillægger Danmark retten til at beskatte  

 udbetalingen.
 Stk. 4.  For præmier og bidrag til pensionsordninger  

 m.v. som nævnt i stk. 1 gælder § 53 A, stk. 2.
 Stk. 5.  Ved opgørelsen af den skattepligtige indkomst  

 bortses fra afkast af pensionsordninger m.v. som nævnt i stk. 1, herunder  

 renter og bonustilskrivninger.
Stk. 6.  Udbetalinger fra pensionsordninger m.v. som  

 nævnt i stk. 1 medregnes ved opgørelsen af den skattepligtige indkomst.
Dog  

 medregnes udbetalinger fra ordninger svarende til danske  

 kapitalpensionsordninger med 75 pct., når udbetalingen efter betingelserne i  

 ordningen sker samlet efter ejerens fyldte 60. år, ved ejerens invaliditet  

 eller ved ejerens død.
Udbetalingerne medregnes ikke ved opgørelsen af den  

 skattepligtige indkomst eller i afgiftsgrundlaget, i det omfang de modsvares  

 af indbetalinger, som forsikringstageren eller den pensionsberettigede har  

 foretaget i perioden efter, at vedkommende blev skattepligtig til respektive  

 hjemmehørende i Danmark, og som ikke har kunnet fradrages ved opgørelsen af  

 den skattepligtige indkomst, jf. stk. 4 og § 53 A, stk. 2.« 6. § 55, stk. 1, 1. pkt., affattes således:
»Indkomstskattepligten i henhold til § 20, § 46, stk. 1, § 49, stk.  

 2, § 53, § 53 A, stk. 3 og 4, og § 53 B, stk. 6, påhviler ejeren eller den,  

 der efter ejerens død i henhold til bestemmelserne i policen m.v. er  

 berettiget til de pågældende udbetalinger.« 7. I § 56, stk. 3 og 5, ændres »§ 50« til:  

 »§ 53 A«.
§ 2 I lov om en realrenteafgift af visse pensionskapitaler m.v., jf.  

 lovbekendtgørelse nr. 726 af 4. september 1995, som ændret ved § 6 i lov nr.  

 399 af 22. maj 1996, § 16 i lov nr. 1219 af 27. december 1996, § 9 i lov nr.  

 382 af 10. juni 1997 og § 4 i lov nr. 440 af 10. juni 1997, foretages  

 følgende ændringer:
 1. Lovens titel affattes således:
 »Lov om en realrenteafgift af visse obligationer m.v. og en  

 afgift af aktieafkast i pensionsforhold (realrenteafgiftsloven)».
 2. Før § 1 indsættes:
Realrenteafgift« 3. § 2, stk. 1, nr. 1 og 2, affattes således:
 4. I § 2, stk. 1, nr. 8, ændres »§ 12 og« til:  

 »§ 12,».
 5. I § 2, stk. 1, nr. 9, ændres »§ 7, stk. 1, sidste  

 punktum.« til: »§ 7, stk. 1, sidste punktum, og«.
 6. I § 2, stk. 1, indsættes som nr. 10:
 7. I § 2, stk. 2, ændres »Afgiftspligten påhviler  

 endvidere indehaverne af følgende konti her i landet:» til:  

 »Afgiftspligten påhviler endvidere indehavere af følgende konti her i  

 landet, for så vidt disse ikke er omfattet af § 3, stk. 2, eller § 11 a, stk.  

 1, nr. 3,:».
 8. § 2, stk. 2, nr. 3, affattes således:
 9. I § 3, stk. 1, nr. 4, ændres »afgiftspligtigt  

 afkast« til: »afkast, der er afgiftspligtigt efter reglerne i dette  

 kapitel«.
 10. I § 3, stk. 1, nr. 5, ændres »jf. dog stk. 3, nr.  

 9 og 10« til: »jf. dog stk. 3, nr. 9-11a«.
 11. I § 3, stk. 2, ændres »§§ 3 a, 3 d og 3 f,»  

 til: »§§ 3 a og 3 d«.
 12. I § 3, stk. 3, nr. 7, ændres »en afgiftsfri  

 del« til: »en efter reglerne i dette kapitel afgiftsfri del«.
 13. I § 3, stk. 3, nr. 8, ændres »afgiftsfrit  

 afkast« til: »afkast, der er afgiftsfrit efter reglerne i dette  

 kapitel«.
 14. I § 3, stk. 3, indsættes efter nr. 11 som nyt nummer:
»11 a) formueafkast af fast ejendom, hvis den  

 realrenteafgiftspligtige før den 2. juni 1998 skriftligt har forpligtet sig  

 til erhvervelsen, formueafkast af ombygnings- og forbedringsudgifter  

 vedrørende disse ejendomme, formueafkast af bygninger opført af den  

 realrenteafgiftspligtige, hvis skriftlig aftale om byggeriet er indgået før  

 den 2. juni 1998, samt ombygnings- og forbedringsudgifter vedrørende disse  

 bygninger, alt for så vidt betingelserne i § 3 b for realrenteafgiftsfrihed  

 er opfyldt ved udgangen af afgiftsåret 1998.« 15. § 3, stk. 3, nr. 13, affattes således:
 16. I § 3 indsættes som stk. 4:
»Stk. 4.  Livsforsikringsselskaber og  

 forsikringsselskaber som nævnt i § 2, stk. 1, nr. 1 og 2, der er  

 hjemmehørende i udlandet, i Grønland eller på Færøerne, skal foretage en  

 regnskabsmæssig udskillelse af de aktiver, der ligger til sikring af de i her  

 i landet tegnede forsikringer.
Afgiftsgrundlaget omfatter formueafkastet af  

 de nævnte aktiver opgjort efter reglerne i denne lov.« 17. I § 3 a indsættes som stk. 3:
»Stk. 3.  Hvis et selskab har indgået en aftale om  

 skattesats eller beskatningsgrundlag med skattemyndighederne i den stat, hvor  

 selskabet er hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor ejerne af kapitalandele i selskabet er  

 hjemmehørende, anses betingelserne i stk. 1, nr. 2, og stk. 2, nr. 2, for  

 opfyldte.« 18. I § 3 c indsættes som stk. 7:
»Stk. 7.  Der beregnes ikke kvote for afgiftsåret  

 1999 og senere år.« 19. I § 3 e, stk. 1 og 2, indsættes efter »Den  

 resterende del er afgiftsfri«: »efter reglerne i dette  

 kapitel«.
 20. § 3 f, stk. 1, 1. pkt., affattes således:
»Afgiftspligtige efter § 2, stk. 1, nr. 1-9, skal opgøre afkast som  

 nævnt i § 3, stk. 1, og § 3 a bortset fra afkast som nævnt i § 3, stk. 1, nr.  

 5, i hvert enkelt af sine efter selskabsskattelovens § 31 sambeskattede  

 datterselskaber, jf. dog stk. 5.« 21. § 3 f, stk. 1, 5. pkt., affattes således:
»Afkastet medregnes hos den afgiftspligtige.« 22. I § 3 f, stk. 2-4 og 8, der bliver stk. 7,  

 ændres fire steder »koncernforbundne« til:  

 »sambeskattede«.
 23. § 3 f, stk. 5, affattes således:
»Stk. 5.  Afgiftspligten efter stk. 1-4 omfatter  

 ikke afkast i selskaber, der er afgiftspligtige efter § 2, stk. 1, nr. 1-9,  

 eller afkast i disses sambeskattede datterselskaber svarende til ejerandelen.  

 Den omfatter heller ikke udviklingsselskaber omfattet af lov om statsgaranti  

 til udviklingsvirksomhed.« 24. § 3 f, stk. 6, ophæves.
 Stk. 7-12 bliver herefter stk. 6-11.
 25. § 3 f, stk. 7, der bliver stk. 6, affattes således:
»Stk. 6.  Afkastet opgjort efter stk. 1-4 udskilles  

 i et særligt afgiftsgrundlag.« 26. I § 3 f, stk. 8 og 9 , der bliver stk. 7 og 8,  

 ændres »stk. 7« til: »stk. 6«.
 27. I § 3 f, stk. 9, der bliver stk. 8, ændres »Hvis  

 den realrenteafgiftspligtige og det koncernforbundne selskab er sambeskattede  

 og det koncernforbundne datterselskabs skat« til: »Hvis det  

 sambeskattede datterselskabs skat«.
 28. I § 4, stk. 5, ændres »§§ 3 a og 3 f« til:  

 »§ 3 a«.
 29. § 4 e, 3. pkt., affattes således:
»Uudnyttet tab fra kontrakten kan fradrages i afgiftsårets og de  

 følgende 5 afgiftsårs nettogevinster på alle kontrakter baseret på enten  

 aktieindeks, de i § 3, stk. 3, nr. 3 eller 7, nævnte værdipapirer eller  

 konvertible obligationer, der indeholder ret eller pligt til at afstå eller  

 erhverve samme aktiv som den tabsgivende kontrakt.« 30. § 5, stk. 2, ophæves, og i stedet indsættes:
 »Stk. 2 .  Ved opgørelsen af afgiftsgrundlaget  

 medregnes valutakursgevinst og -tab vedrørende gæld i fremmed valuta.
Stk. 3 .  Hvis en fordring stiftes på sådanne vilkår, at  

 fordringens værdi på tidspunktet for skyldnerens påtagelse af forpligtelsen,  

 ved stiftelsen eller overtagelsen af skylden overstiger det beløb, som  

 skyldneren skal indfri, skal skyldneren ved stiftelsen henholdsvis  

 overtagelsen medregne denne gevinst ved opgørelsen af afgiftsgrundlaget.
Den  

 afgiftspligtige gevinst opgøres som forskellen mellem fordringens værdi på  

 stiftelses- henholdsvis overtagelsestidspunktet og det beløb, som skyldneren  

 skal indfri.
 Stk. 4 .  Hvis en fordring stiftes på sådanne vilkår, at  

 fordringen forrentes med en pålydende rente, der har varierende sats i  

 adskilte perioder i fordringens løbetid, skal gevinst, som ikke er  

 afgiftspligtig efter stk. 3, og som en skyldner realiserer ved frigørelse af  

 forpligtelsen ifølge en sådan fordring, medregnes ved opgørelsen af  

 afgiftsgrundlaget.
Stk. 5 .  Kursgevinster og -tab vedrørende gæld, som  

 ikke er omfattet af stk. 2-4, indgår ikke i afgiftsgrundlaget.« 31. § 5 A affattes således:
» § 5 a.  Afgiftspligtige som nævnt i § 2, stk.  

 1, er ikke afgiftspligtige af den del af formueafkastet, som kan henføres til  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B.
Afgiftsgrundlaget nedsættes med  

 den procentdel, der svarer til forholdet mellem livsforsikringshensættelserne  

 henholdsvis pensionshensættelserne til de pågældende livsforsikringer og  

 pensionsordninger og passiverne ifølge årsregnskabet med tillæg af den  

 udgiftsførte afgift af årets afkast.
Stk. 2.  Ved beregningen af nedsættelsen efter stk. 1  

 ses der ved fastsættelsen af afgiftsgrundlaget og  

 livsforsikringshensættelserne henholdsvis pensionshensættelserne bort fra den  

 del, der vedrører opsparing i investeringsfonde.
Er forsikringer eller  

 pensionskasseordninger omfattet af pensionsbeskatningslovens §§ 53 A eller 53  

 B tilknyttet investeringsfonde, forhøjes nedsættelsen efter stk. 1 med disse  

 forsikringstageres eller pensionsopspareres andele af hele afgiftsgrundlaget  

 for hver af de pågældende investeringsfonde.
Stk. 3.  Afgiftspligtige som nævnt i § 2, stk. 1, er  

 ikke afgiftspligtige af den del af formueafkastet, som kan henføres til  

 børneopsparingsordninger omfattet af pensionsbeskatningslovens § 51.  

 Livsforsikringsselskabers afgiftsgrundlag nedsættes med den procentdel, der  

 svarer til forholdet mellem livsforsikringshensættelserne til  

 børneopsparingsordninger omfattet af pensionsbeskatningslovens § 51 og  

 passiverne ifølge årsregnskabet med tillæg af den udgiftsførte afgift af  

 årets afkast.
Pengeinstitutters afgiftsgrundlag vedrørende puljeindlån  

 nedsættes med den procentdel, der svarer til forholdet mellem puljeindlån  

 vedrørende børneopsparingsordninger omfattet af pensionsbeskatningslovens §  

 51 og de samlede puljeindlån.
Stk. 2 finder tilsvarende anvendelse.
Stk. 4.  Den nedsættelse af afgiftsgrundlaget, der opnås  

 i medfør af stk. 1-3, fragår i afgiftsgrundlaget inden nedsættelse efter § 6.  

 Ved beregningen af nedsættelse efter § 6 fragår nedsættelsen efter stk. 1-3 i  

 det afgiftspligtige afkast efter reglerne i dette kapitel og lægges til det  

 afgiftsfrie afkast efter reglerne i dette kapitel.« 32. § 6, stk. 1, affattes således:
»For livsforsikringsselskaber, der er skattepligtige efter  

 selskabsskatteloven, nedsættes afgiftsgrundlagene efter denne lov med en  

 procentdel af den skattepligtige indkomst for det indkomstår, der svarer til  

 afgiftsåret efter denne lov.
For det afgiftspligtige formueafkast efter  

 kapitel 1 svarer denne procentdel til forholdet mellem på den ene side det  

 afgiftspligtige formueafkast efter kapitel 1 og på den anden side  

 livsforsikringsselskabets samlede formueafkast ganget med 100. For det  

 afgiftspligtige formueafkast efter kapitel 2 svarer denne procentdel til  

 forholdet mellem på den ene side det afgiftspligtige formueafkast efter  

 kapitel 2 og på den anden side livsforsikringsselskabets samlede formueafkast  

 ganget med 100. I opgørelsen af det samlede afkast opgøres afkast, der ikke  

 er afgiftspligtigt efter denne lov, efter selskabsskattelovgivningens regler,  

 dog således at skattefrie ejendomsanvancer, som efter selskabsskattelovens §  

 13, stk. 11-13, anses for medgået til udbetalinger til de forsikrede, til  

 hensættelser og til skat efter denne lov, indgår ved beregningen af det  

 samlede afkast.« 33. I indledningen til § 8, stk. 1, ændres »samtlige  

 passiver« til: »passiverne ifølge årsregnskabet med tillæg af den  

 udgiftsførte afgift af årets afkast«.
 34. § 8 a, stk. 2, affattes således:
»Stk. 2.  Den fortsættende institution indtræder  

 (succederer) i den overdragende institutions afgiftsmæssige stilling, såfremt  

 den første endelige afgiftsopgørelse for det første afgiftsår, der påvirkes  

 af successionen, er udformet under denne forudsætning.« 35. § 8 a, stk. 4, affattes således:
»Stk. 4.  Sammen med den første endelige  

 afgiftsopgørelse for det første afgiftsår, der berøres af successionen,  

 indsendes til den centrale told- og skatteforvaltning genpart af de  

 dokumenter, der er udarbejdet i forbindelse med overdragelsen.« 36. § 8 a, stk. 5, ophæves.
 37. § 9 affattes således:
»§ 9.  Såfremt den afgiftspligtige del af  

 afgiftsgrundlaget eller det særskilte afgiftsgrundlag efter § 10 a, stk. 1,  

 eventuelt nedsat efter § 8, bliver negativt, beregnes en negativ afgift med  

 den efter § 10, stk. 1, henholdsvis § 10 a, stk. 2, opgjorte sats.
Den  

 negative afgift kan fradrages i afgift efter dette kapitel og afgift efter  

 kapitel 2 for det pågældende afgiftsår eller de nærmest efterfølgende fem  

 afgiftsår.
Fradrag skal ske i det tidligst mulige afgiftsår.« 38. I § 10 a, stk. 2, indsættes som 3. pkt.:
 »Satsen udgør dog altid mindst 5 pct.«.
 39. Efter § 11 indsættes:
 Afgift af aktieafkast m.v.
 § 11 a.  Af de i § 2 nævnte livsforsikringsselskaber,  

 pensionskasser og pensionsfonde samt opsparings- og pensionsordninger betales  

 afgift til staten på 5 pct. af følgende former for formueafkast:
 Stk. 2.  § 3 d finder tilsvarende anvendelse.
 Stk. 3.  Afgiftspligtige som nævnt i § 2, stk. 1, er  

 ikke afgiftspligtige af den del af aktieafkastet, der kan henføres til  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B, til forsikrings- og  

 pensionsaftaler med kommuner for disses tjenestemandsforpligtelser eller til  

 livrenter uden ret til bonus tegnet før den 1. maj 1982. Afkastet nedsættes  

 med den procentdel, der svarer til forholdet mellem  

 livsforsikringshensættelserne, pensionshensættelserne henholdvis  

 hensættelserne vedrørende livrenter uden ret til bonus, jf. § 8, stk. 3, til  

 de pågældende livsforsikringer, pensionsordninger henholdsvis livrenter uden  

 ret til bonus og passiverne ifølge årsregnskabet med tillæg af den  

 udgiftsførte afgift af årets afkast. § 5 a, stk. 2, finder tilsvarende  

 anvendelse.
Stk. 4.  Afgiftspligtige som nævnt i § 2, stk. 1, er  

 ikke afgiftspligtige af den del af formueafkastet, som kan henføres til  

 børneopsparingsordninger omfattet af pensionsbeskatningslovens § 51.  

 Livsforsikringsselskabers afgiftsgrundlag nedsættes med den procentdel, der  

 svarer til forholdet mellem livsforsikringshensættelserne til  

 børneopsparingsordninger omfattet af pensionsbeskatningslovens § 51 og  

 passiverne ifølge årsregnskabet med tillæg af den udgiftsførte afgift af  

 årets afkast.
Pengeinstitutters afgiftsgrundlag vedrørende puljeindlån  

 nedsættes med den procentdel, der svarer til forholdet mellem puljeindlån  

 vedrørende børneopsparingsordninger omfattet af pensionsbeskatningslovens §  

 51 og de samlede puljeindlån. § 5 a, stk. 2, finder tilsvarende anvendelse.
 Stk. 5.  I de tilfælde, hvor en realrenteafgiftspligtig  

 institution, jf. § 2, stk. 1, indtræder i den overdragende institutions  

 realrenteafgiftsmæssige status efter § 8 a, indtræder den også i den  

 overdragende institutions status vedrørende afgift af aktieafkast.
Stk. 6.  Såfremt den afgiftspligtige del af  

 afgiftsgrundlaget efter stk. 1 bliver negativt, beregnes en negativ afgift  

 med den i stk. 1 angivne procentsats.
Den negative afgift kan fradrages i  

 afgift for det pågældende afgiftsår efter kapitel 1 eller for de nærmest  

 efterfølgende fem afgiftsår efter dette kapitel og kapitel 1. Fradrag skal  

 ske i det tidligst mulige afgiftsår.
Stk. 7.  Skat betalt til fremmed stat, Grønland eller  

 Færøerne kan fradrages i afgift efter stk. 1 efter reglerne i ligningslovens  

 § 33, stk. 1 og 2.« 40. Før § 12 indsættes:
Opgørelse, opkrævning m.v.« 41. § 12, 1. pkt., ophæves, og i stedet indsættes:
»Afgiftspligtige som nævnt i § 2, stk. 1, indgiver senest den 15.  

 december i afgiftsåret en opgørelse over det forventede afgiftsgrundlag og  

 den afgiftspligtige del heraf samt afgiften.
Realrenteafgift og afgift af  

 aktieafkast opgøres hver for sig.« 42. I § 12, 3. pkt., der herefter bliver 4. pkt., ændres  

 »afgiftssatsen« til: »realrenteafgiftssatsen«.
 43. I § 14, stk. 1, 1. pkt., ændres »De  

 afgiftspligtige efter § 2, stk. 1,» til: »Afgiftspligtige som nævnt  

 i § 2, stk. 1,».
 44. I § 14, stk. 1, 5. pkt., § 16, stk. 4, 2. pkt., § 18, stk.  

 6, 2. pkt., og § 19, stk. 1, 2. pkt., ændres  

 »afgiftssatsen« til: »realrenteafgiftssatsen«.
 45. I § 16, stk. 2, 1. pkt., ændres »Når  

 afgiftspligten for de i § 2, stk. 1, nævnte afgiftspligtige ophører«  

 til: »Når afgiftspligten ophører for afgiftspligtige som nævnt i § 2,  

 stk. 1«.
 46. I § 16, stk. 3, ændres tre steder  

 »afgiftsgrundlaget« til: »realrenteafgiftsgrundlaget«.
 47. I § 16, stk. 3, indsættes som 4. pkt.:
»Ved ophævelse efter stk. 1 eller ved ordningens ophør efter stk. 2  

 udbetales til ordningen eller institutionen et beløb, der opgøres som  

 uudnyttet underskud fra de seneste fem år efter kapitel 1 ganget med årets  

 realrenteafgiftsprocent henholdsvis uudnyttet underskud fra de seneste fem år  

 efter kapitel 2 ganget med afgiftssatsen efter § 11 a.« 48. I § 20, stk. 1 og 3, ændres fem steder  

 »afgiftspligtige efter § 2, stk. 1,» til: »afgiftspligtige som  

 nævnt i § 2, stk. 1,».
 49. I § 28, stk. 1, nr. 12, ændres »§ 3 e, stk.  

 1.« til: »§ 3 e, stk. 1,».
 50. I § 28, stk. 1, indsættes efter nr. 12 som nye numre:
§ 3 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved § 3 i lov  

 nr. 888 af 3. december 1997 og § 4 i lov nr. 1106 af 29. december 1997,  

 foretages følgende ændring:
 1. § 1, stk. 2, affattes således:
»Stk. 2.  Skattepligten efter stk. 1, nr. 1,  

 omfatter ikke fonde omfattet af lov om en realrenteafgift af visse  

 obligationer m.v. og en afgift af aktieafkast i pensionsforhold  

 (realrenteafgiftsloven).« § 4 I lov om opkrævning af indkomstskat for personer m.v. (kildeskat), jf.  

 lovbekendtgørelse nr. 614 af 10. juli 1997, som ændret senest ved § 1 i lov  

 nr. 277 af 13. maj 1998, foretages følgende ændring:
 1. I § 43, stk. 2, litra f, ændres »og § 50, stk.  

 3,» til: »og § 53 B, stk. 6,».
§ 5 I skattekontrolloven, jf. lovbekendtgørelse nr. 142 af 18. februar 1997,  

 som ændret ved § 1 i lov nr. 362 af 2. juni 1997, § 10 i lov nr. 440 af 10.  

 juni 1997, § 2 i lov nr. 977 af 17. december 1997, § 24 i lov nr. 980 af 17.  

 december 1997, § 2 i lov nr. 1106 af 29. december 1997, § 1 i lov nr. 131 af  

 25. februar 1998 og § 4 i lov nr. 133 af 25. februar 1998, foretages følgende  

 ændringer:
 1. I  § 8 B, stk. 1, nr. 4  , ændres »og 50,  

 stk. 1, nr. 1 og 3,» til: »og 53 B, stk. 6,».
 2. § 8 B, stk. 1, nr. 5  , affattes således:
 3. I  § 11 C, stk. 1,  indsættes efter »Ved  

 besiddelse af livs- eller pensionsforsikring«: »samt syge- og  

 ulykkesforsikring«.
 4. I  § 11 C, stk. 3  , ændres »Ved tegningen  

 af livs- eller pensionsforsikringen« til: »Ved tegningen af en  

 forsikring som nævnt i stk. 1, 1. pkt.,».
 5. § 11 C, stk. 4  , affattes således:
»Stk. 4.  Den i stk. 3 nævnte erklæring skal, når  

 den tegnede forsikring ikke omfattes af pensionsbeskatningslovens § 53 A,  

 stk. 4, og forsikringen ikke er tegnet under omstændigheder som nævnt i  

 pensionsbeskatningslovens § 53 B, stk. 2, være vedlagt § 6 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 1-3, har virkning for forsikringer,  

 der oprettes den 1. januar 1999 eller senere.
 Stk. 3.  § 1, nr. 4, 5, 6 og 7, har for forsikring og  

 pensionsordning, der er oprettet eller erhvervet den 18. februar 1992 eller  

 senere, virkning fra og med den 2. juni 1998. Forsikringstagere og  

 pensionsopsparere, der bliver omfattet af § 53 A eller § 53 B i  

 pensionsbeskatningsloven som affattet ved denne lovs § 1, nr. 5, kan vælge at  

 anvende bestemmelserne allerede fra og med 1. januar 1995.
 Stk. 4.  § 2, nr. 1, 2, 9, 12, 13, 15, 19, 29, 31, 33,  

 37, 38 og 40-48, har virkning fra og med afgiftsåret 1998.
 Stk. 5.  § 2, nr. 8, har virkning for  

 selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, der oprettes den 2. juni 1998  

 eller senere.
 Stk. 6.  § 2, nr. 10, 14, 34-36 og 39, har virkning fra  

 og med den 2. juni 1998.
 Stk. 7.  § 2, nr. 4, 5, 17, 20-27, 30, 32, 49 og 50, har  

 virkning fra og med afgiftsåret 1999.
 Stk. 8 .  §§ 4 og 5 har virkning fra og med indkomståret  

 1998.
 Stk. 9.  Realrenteafgiftslovens § 2, stk. 1, nr. 1 og 2,  

 og § 3, stk. 4, som affattet ved denne lovs § 2, nr. 3 og 16, har virkning  

 fra og med afgiftsåret 1999. Livsforsikringsselskaber og forsikringsselskaber  

 som nævnt i realrenteafgiftslovens § 2, stk. 1, nr. 1 og 2, som affattet ved  

 denne lovs § 2, nr. 3, der er hjemmehørende i udlandet, på Færøerne eller i  

 Grønland, og som ikke har drevet afgiftspligtig virksomhed her i landet inden  

 1. januar 1999, kan dog vælge i stedet at anvende reglerne i  

 pensionsafkastbeskatningsloven fra og med afgiftsåret 1999. Dog finder den  

 for afgiftsåret 1999 efter realrenteafgiftslovens § 10 fastsatte  

 realrenteafgiftssats anvendelse i stedet for satsen efter  

 pensionsafkastbeskatningslovens § 2.
 Stk. 10.  Realrenteafgiftslovens § 2, stk. 1, nr. 10, og  

 § 2, stk. 2, som affattet ved denne lovs § 2, nr. 6 og 7, har virkning fra og  

 med afgiftsåret 1999. Pengeinstitutter m.v. som nævnt i  

 realrenteafgiftslovens § 2, stk. 1, nr. 10, som affattet ved denne lovs § 2,  

 nr. 6, der er hjemmehørende i udlandet, på Færøerne eller i Grønland, og som  

 ikke har drevet afgiftspligtig virksomhed her i landet før den 1. januar  

 1999, kan dog vælge i stedet at anvende reglerne i  

 pensionsafkastbeskatningsloven fra og med afgiftsåret 1999. Dog finder den  

 for afgiftsåret 1999 efter realrenteafgiftslovens § 10 fastsatte  

 realrenteafgiftssats anvendelse i stedet for satsen efter  

 pensionsafkastbeskatningslovens § 2.
 Stk. 11.  Ved opgørelsen af formueafkastet for  

 afgiftsåret 1998 efter realrenteafgiftslovens § 11 a som affattet ved denne  

 lovs § 2, nr. 39, anses de omhandlede værdipapirer for anskaffet den 2. juni  

 1998 til handelsværdien på denne dato.
Givet på Amalienborg, den 26. juni 1998 Under Vor Kongelige Hånd og Segl Margrethe R.
